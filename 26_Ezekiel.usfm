\id EZK
\h ইজিকিয়েল
\toc3 ইজি
\toc2 ইজিকিয়েল
\toc1 ইজিকিয়েল
\mt1 ইজিকিয়েল
\ili অইবা: ইজিকিয়েল
\ili থৌদোকশিংগী চহী: খৃষ্ট মমাঙ 592-570
\ili কনাদা ইবা: বাবিলোন্দা লানফা ওইনা লৈরিবা যিহূদাদগী যিহূদিশিং
\ip ইজিকিয়েল হায়রিবা ৱা তাকথোকপগী লাইরিক অসি অইবা মশামক্কী মমিং লৌদুনা থোনখিবনি~। ইজিকিয়েলনা বাবিলোন্দা পূক্নীং হন্থরবা লানফাশিংগী মরক্তা পুরোহিৎ অমসুং ৱা তাকথোকপা মী অমা ওইনা চহী 22 থবক তৌরম্মী~। মহাক্না ঈশ্বরগী থৌগল তৌরম্বসি যিরেমিয়া অমসুং দানিয়েলগী মতমদনি~। লাইরিক অসি ৱা তাকথোকপগী অচৌবা লাইরিকশিংগী মনুংদা অমনি~। ইজিকিয়েলবু খৃষ্ট পোক্ত্রিঙৈ চহী 597 তা বাবিলোন্দা লানফা ওইনা পুখি~। খৃষ্টনা পোক্ত্রিঙৈ চহী 592 দগী 571 ফাওবা মহাক্না ঈশ্বরগী মীশিংবু থৌগৎপিদুনা থৌগল তৌরম্মী~। যিরেমিয়াগী মতৌগুম্না ইজিকিয়েলনা পান্দম কয়া শিজিন্নদুনা ঈশ্বরগী ৱা তাকথোক্লম্মী~। যিহূদানা হায়বা ইন্দবদগী লাক্কদৌরিবা ঈশ্বরগী ৱায়েন অদু খঙহনবগা লোয়ননা মশীহনা নিংথৌ ওইনা পানবা মতমদা ওইগদবা যিহূদি জাতিগী মতিক মঙান পন্দুনা মখোয়বু থৌগৎনবা লাইরিক অসি ইবনি~।
\ip লাইরিক অসি শরূক মঙাথোক্না খাইদোকপা য়াই: (1) থৌগল তৌনবা ইজিকিয়েলবু কৌবা (পন্দুপ 1-3); (2) যিহূদা অমসুং যেরূশালেমগী মথক্তা ৱায়েন লাক্কদবগী ৱা (পন্দুপ 4-24); (3) অতোপ্পা জাতি তরেৎনা মাঙ তাক্লগদবগী ৱা (পন্দুপ 25-32); (4) ইস্রায়েল জাতিনা তুংদা অমুক হল্লকপগী ৱা (পন্দুপ 33-39) অমসুং (5) চহী লীশীং অমা মতিক মঙানগা লোয়ননা পানবা (পন্দুপ 40-48)~।
\ie
\c 1
\s1 ইজিকিয়েলদা যেহোবাগী দর্শন
\p
\v 1 কুন্থ্রাশুবা চহীগী মরিশুবা থাদা, থা অদুগী মঙানিশুবা নুমিত্তা, ঐনা কেবার তুরেনগী মপান্দা লানফাশিংগী মরক্তা লৈরিঙৈদা অসুম্না থোকখি, অতিয়া নোংদোন হাংদোকখি অমসুং ঐনা ঈশ্বরদগী দর্শনশিং উখি~।
\v 2 নিংথৌ যেহোয়াকীন্না লানফা ওইরকপা মঙাশুবা চহীদা, থা অদুগী মঙানিশুবা নুমিত্তা,
\v 3 কালদী মচাশিংগী লৈবাক্তা, কেবার তুরেনগী মপান্দা বূজীগী মচা নিপা পুরোহিৎ ইজিকিয়েলগী মফমদা যেহোবাগী ৱা শেংনা লাকখি; অদুগা যেহোবাগী খূৎ মহাক্কী মথক্তা লৈরম্মী~।
\p
\v 4 ঐনা উখি, য়েংউ, অৱাংলোমদগী অচৌবা লৈচিন অমসুং মথন্তা কাপথোরকপা মৈগা লোয়ননা নোংলৈ নুংশিৎ লাকখি, মদুগী অকোয়বদা ইরং লংদুনা মৈগী মরক্তগী পিথ্রাইগী মচুগুম্না ইরং লংবা থোক্লকখি~।
\v 5 মদুগী মরক্তগী থৱায় পানবশিং মানবা মরি থোক্লকখি~। মখোয়গী শকফমদি মসিনি: মখোয়দি তাইবং মীগা মান্নৈ~।
\v 6 অদুগা মখোয় অমমমগী মমায় মরি মরি অমসুং মশা মরি মরি পাল্লম্মী~।
\v 7 মখোয়গী মখোঙদি চপ তিংলম্মী; মখোয়গী খোঙগী খূয়াদি শন্নাউগী মখোঙগী খূগাগা মান্নরম্মী; মখোয়দি তক্তুনা লংহনবা পিথ্রাইগী মচুগুম্না লংলম্মী~।
\v 8 অদুগা মখোয়গী নাকন মরিদা মখোয়গী মশা মখাদা মীওইবগী খূৎ পাল্লম্মী; অদুগা মখোয় মরিগী মমায় অমসুং মশাশিং পাল্লম্মী~।
\v 9 মখোয়গী মশাশিং অদু অমগা অমগা শম্নরম্মী; মখোয়না চৎপদা মখোয়গী মমায় লৈথোক্লমদে; মখোয় খুদিংনা মাঙলোমদা চুম্না চৎলম্মী~।
\v 10 মখোয়গী মায়থোংগী মওংদি, মখোয় মরিমক মীওইবগী মায়থোং অমমম পাল্লম্মী অমসুং য়েৎ থংবা নাকন্দা নোংশাগী মায়থোং অমমম পাল্লম্মী, অদুগা ওই থংবা নাকন্দা মখোয় মরিমক শল্লাবগী মায়থোং অমমম পাল্লম্মী; অদুগা মখোয় মরিমক ঈগলগী মমায়সু অমমম পাল্লম্মী~।
\v 11 মখোয়গী মায়থোংদি অসিনি~। মখোয়গী মশাশিংদি মথক্লোমদা ফন্দোক্লম্মী; মখোয় অমমমগী মশা অনীনা অতোপ্পশিংগী মশাশিংগা অমগা অমগা শম্নরম্মী, অদুগা মশা অনীনা মখোয়গী হকচাং কূপশিল্লম্মী~।
\v 12 মখোয় অমমম্না মাঙলোমদা চুমদ্রিং চুম্না চৎলম্মী; থৱায় অদুনা চৎনীং চৎনীংবা মফম অদুদা মখোয়না চৎলম্মী; মখোয়না চৎপদা মমায় লৈথোক্লমদে~।
\v 13 থৱায় পানবশিং অদুগা মান্নবদি, মখোয়গী শকফমদি অচাকপা মৈতালশিংগুম্বনি, মসিনা থৱায় পানবশিং অদুগী মরক্তা চত্থোক চৎশিন তৌবা থাউমৈশিংগুম্মী; অদুগা মৈ অদু য়াম্না ঙাল্লম্মী অমসুং মৈ অদুদগী নোংথাঙ কুপ্লম্মী~।
\v 14 নোংথাঙ কুপ্পগী মঙানগুম্না থৱায় পানবশিং অদুনা চেন্থোক চেনশিন তৌরম্মী~।
\p
\v 15 ঐনা থৱায় পানবশিং অদু য়েংদুনা লৈরিঙৈদা, য়েংউ, মালেমথক্তা কাংখোঙ অমমম মমায় মরি পানবা থৱায় পানবশিংগী নাকন্দা লৈরম্মী~।
\v 16 কাংখোঙশিং অদুগী মওং অমসুং মখোয়গী খূৎশেমদি বেরিল নূঙগী মচুগুম্না লংই; মখোয় মরিগী মশক চপ মান্নরম্মী; অদুগা মখোয়গী মওং অমসুং মখোয়গী খূৎশেমদি কাংখোঙ অমগী ময়ায়দা কাংখোঙ অমা লৈবগুম্না তৌরম্মী~।
\v 17 মখোয়না চৎপদা মখোয়না মখোয়গী মায়গৈ মরিদা চৎলম্মী; অদুগা মখোয়না চৎপদা মমায় লৈথোক্লমদে~।
\v 18 মখোয়গী চগোশিং অকিবগী মশক ফংনা ৱাংই; অদুগা মখোয়গী চগো মরি অদু অকোয়বদা মিৎনা পিক থল্লম্মী~।
\v 19 থৱায় পানবশিং অদুনা চৎপদা কাংখোঙশিং অদু মখোয়গী মনাক্তা চৎলম্মী; অদুগা থৱায় পানবশিং অদুনা মালেমদগী হৌগৎপদা কাংখোঙশিং অদু থাঙ্গৎলম্মী~।
\v 20 থৱায় অদুনা চৎনীংবা মফমদা মখোয়না চৎলম্মী, মরমদি মফম অদুদা থৱায়না চৎলম্মী; কাংখোঙশিং অদু মখোয়গা থাঙ্গৎলম্মী; মরমদি থৱায় পানবা অদুগী থৱায় কাংখোঙশিং অদুদা লৈরম্মী~।
\v 21 মখোয় অদুনা চৎপদা মখোয় চৎলম্মী; মখোয় অদুনা লেপ্পদা মখোয় লেপ্লম্মী; মখোয় অদু মালেমদগী হৌগৎখিবদা কাংখোঙশিং অদু মখোয়গা থাঙ্গৎলম্মী; থৱায় পানবা অদুগী থৱায়দি কাংখোঙশিংদা লৈরম্মী~।
\v 22 থৱায় পানবগী কোকথক্তা অহাঙবা মানবা অমা লৈরম্মী, মখোয়গী মকোক মথক্তা অকিবা লীক্লাইগী মচুগুম্বা অমা শন্দোক্তুনা লৈরম্মী~।
\v 23 অদুগা অহাঙবগী মখাদা মখোয়গী মশাশিং অদু অমগা অমগা ওনশিন্নদুনা চুম্না ফন্দোক্তুনা লৈরম্মী; অদুগা অমমমগী মশা অনী অনীসু পাল্লম্মী, মদুনা নাকন অমদা কূপশিল্লম্মী~। অদুগা অমমমগী মশা অনী অনী পাল্লম্মী, মদুনা মখোয়গী মশা অদু নাকন অমরোমদা কূপশিল্লম্মী~।
\v 24 মখোয়না চৎপদা ঐনা মখোয়গী মশাশিংগী শউম তারম্মী, মদু অচৌবা ঈশিংগী ঈরাউখোনগুম, ইঙম ঙম্বা ইবুংঙোগী খোঞ্জেনগুম, লান্মী তেঙ্গোলগী লাউখোংবগী খোঞ্জেনগুম্না তৌরম্মী; মখোয়না লেপ্পদা মখোয়গী মশাশিং থাদৈ~।
\v 25 মখোয়গী কোকথক্তা লৈবা অহাঙবদগী খোঞ্জেন অমা থোক্লকখি, মখোয়না লেপ্পদা মখোয়গী মশাশিং থাদৈ~।
\p
\v 26 মখোয়গী কোকথক্তা লৈবা অতিয়া মথক্তা শ্যাফাইর নূঙগী ফম্বান মানবা অমা লৈরম্মী; ফম্বান মানবা অদুগী মথক্তা মীওইবগী শক্তম মানবা অমা লৈরম্মী~।
\v 27 মহাক্কী মখ্বাঙদগীনা মথক্লোমদা, মদুগী মনুং অকোয়বদা পিথ্রাইগী মচুগুম্না ইরং লংবা মৈগুম্বা মওং অমা ঐনা উরম্মী~। অদুগা মহাক্কী মখ্বাঙদগীনা মখারোমদা, মদুগী অকোয়বদা ইরং লংবা মৈগুম্বা মওং অমা ঐনা উরম্মী~।
\v 28 মদুগী অকোয়বদা লৈবা ইরং লংবগী মওং অদু নোং চুবা নুমিত্তা লৈচিন মরক্তা লিরুংগী মওং মান্না উরম্মী~। মসিদি যেহোবাগী মতিক মঙান মানবগী মওং ওইরম্মী~। মদু উবদা ঐনা ইমায় লৈপাক তানা তুথজরম্মী, অদুগা কনাগুম্বা অমনা ৱা ঙাঙবগী খোঞ্জেন ঐনা তারম্মী~।
\c 2
\s1 ইজিকিয়েলবু থাবা
\p
\v 1 মহাক্না ঐঙোন্দা হায়খি, <<মীগী মচা নিপা, নখোঙনা লেপ্পু, ঐনা নঙোন্দা ৱা হায়গে~।>>
\v 2 মহাক্না ঐঙোন্দা ৱা হায়বদা থৱায় অদুনা ঐঙোন্দা চঙলক্তুনা ঐবু খোঙনা লেপহনখি; অদুগা ঐঙোন্দা ৱা ঙাঙখিবা মহাক্কী ৱা ঐনা তাখি~।
\v 3 অদুগা মহাক্না ঐঙোন্দা হায়খি, <<মীগী মচা নিপা, ঐনা নহাকপু ইস্রায়েল মচাশিংগী, হায়বদি ঐগী মায়োক্তা হৌখিবা লমহেনবা জাতিগী মফমদা থারি; মখোয় অমসুং মখোয়গী মপা মপুশিংনা ঐগী ইফমদা ঙসি ফাওবদা লঙজরে~।
\v 4 মরমদি মখোয় তমথীবা অমসুং থম্মোই কনবা মচাশিংনি~। ঐনা নহাকপু মখোয়গী মফমদা থারি; অদুগা নহাক্না মখোয়দা হায়গনি, <ইবুংঙো যেহোবানা অসুম্না হায়~।>
\v 5 অদুগা মখোয়গী ওইনদি, মখোয়না তারবসু তাদ্রবসু (মরমদি মখোয় লমহেনবা ইমুংনি) মখোয়গী মরক্তা ৱা তাকথোকপা মী অমা লৈরে হায়বা খঙগনি~।
\p
\v 6 <<অদুগা মীগী মচা নিপা, শন্থক অমসুং তিংখং নহাক্কী নাক্তা লৈরবসু, নহাক্না বৃশ্চিকশিংগী মরক্তা লৈরবসু, মখোয়বু কিগনু অমসুং মখোয়গী ৱাসু কিগনু; মখোয় লমহেনবা ইমুং ওইরবসু মখোয়গী ৱা কিগনু, মখোয়গী মায়থোং উরগা নীংহন্নগনু~।
\v 7 মখোয়না তারবসু তাদ্রবসু, নহাক্না মখোয়দা ঐগী ৱাশিং হায়গদবনি; মরমদি মখোয় য়াম্না লমহেনবনি~।
\v 8 অদুবু মীগী মচা নিপা, নহাক্তি, ঐনা নঙোন্দা হায়বা তাও~। নহাক্তি লমহেনবা ইমুং অদুগুম্না লমহেনবা ওইগনু; নহাক্কী নয়া কাথোকউ অমসুং ঐনা নঙোন্দা পীবা অদু চাও~।>>
\p
\v 9 অদুগা ঐনা য়েংখিবদা, য়েংউ, ঐঙোন্দা খূৎ অমা তিংথোক্লকখি; অদুগা য়েংউ, লাইরিক মকোন অমা মদুদা য়াওরম্মী~।
\v 10 মহাক্না মদু ঐগী মাঙদা শন্দোক্লম্মী; মদু মনুং অমসুং মপান্দা ইরম্মী; মদুগী মনুংদা তেংথারোন, তেংথা নাওইবা অমসুং অৱাবগী ৱা ইরম্মী~।
\c 3
\s1 ঈশ্বরগী শঙলিবা মী ইজিকিয়েল
\p
\v 1 অদুদগী মহাক্না ঐঙোন্দা হায়খি, <<মীগী মচা নিপা, নহাক্না ফংবা অদু চাও; লাইরিক মকোন অসি চাও, অদুগা চত্তুনা ইস্রায়েলগী ইমুংদা হায়রু~।>>
\v 2 অদুনা ঐনা ইয়া কাথোকপদা মহাক্না ঐঙোন্দা লাইরিক মকোন অদু চাহনখি~।
\v 3 অদুগা মহাক্না ঐঙোন্দা হায়খি, <<মীগী মচা নিপা, ঐনা নঙোন্দা পীবা লাইরিক মকোন অসি চাদুনা নপূক থনহল্লু~।>> অদুদগী ঐনা মদু চাখি; অদুগা মদু ঐগী চীন্দা খোইহিমুক থুম্লম্মী~।
\p
\v 4 মহাক্না ঐঙোন্দা হায়খি, <<মীগী মচা নিপা, চৎলু, নহাক ইস্রায়েলগী ইমুংদা চত্তুনা, মখোয়দা ঐগী ৱাশিং অসি হায়রু~।
\v 5 মরমদি খঙবা ঙমদবা ৱা ঙাঙবা অমসুং অরুবা লোন ঙাঙবা মীগী মফমদা নহাকপু থাবা নত্তে, অদুবু ইস্রায়েলগী ইমুংদা থাবনি~।
\v 6 নহাক্না খঙবা ঙমদবা, খঙবা ঙমদবা ৱাঙাঙ অমসুং অরুবা লোন ঙাঙবা মীয়ামগী মফমদা নহাকপু থাবা নত্তে~। তশেংনা ঐনা নহাকপু মখোয়গী মফমদা থারম্লবদি, মখোয়না নহাক্কী ৱা পূক্নীং চঙনা তারমগদবনি~।
\v 7 অদুবু ইস্রায়েলগী ইমুংনা নহাক্কী ৱা তারোই, মরমদি মখোয়না ঐগী ৱা তারোই; মরমদি ইস্রায়েলগী ইমুং পূম্নমক মঙক কল্লি অমসুং থম্মোই কল্লি~।
\v 8 য়েংউ, ঐনা নহাক্কী নমায় মখোয়গী মমায়গী মমাঙদা কনহল্লবনি অমসুং নহাক্কী নরাইবক মখোয়গী মরাইবক্কুম্না কনহল্লবনি~।
\v 9 অকনবা নূঙদগী হেন্না কনবা নূঙগুম্না ঐনা নহাক্কী নরাইবক কনহল্লবনি; মখোয় লমহেনবা ইমুং ওইরবসু, মখোয়বু কিগনু, মখোয়গী মায়থোং উরগা নীংহন্নগনু~।>>
\p
\v 10 অমুক্কা মহাক্না ঐঙোন্দা হায়খি, <<মীগী মচা নিপা, ঐনা নঙোন্দা হায়গদবা ৱা পূম্নমক নহাক্কী থম্মোইদা লৌশিল্লু অমসুং নহাক্কী নাকোংনা তাও~।
\v 11 অদুগা চৎলু, চত্তুনা লানফা ওইরিবা নহাক্কী মীশিংগী মচাশিংগী মফমদা, মখোয়না তারবসু তাদ্রবসু, হায়রু অমসুং মখোয়দা তম্লু, <ইবুংঙো যেহোবানা অসুম্না হায়~।> >>
\p
\v 12 থৱায় অদুনা ঐবু লৌখৎপিখি, অদুগা ঐনা ঐগী তুংদা অকনবা খোঞ্জেন অমা অসুম্না তাখি, <<মহাক্কী লৈফমদা যেহোবাগী মতিক মঙান থাগৎসনু~।>>
\v 13 অমগা অমগা শম্নরিবা থৱায় পানবশিং অদুগী মশাশিংগী শউম, মখোয়গী মনাক্তা লৈবা কাংখোঙশিংগী মখোন অমসুং অকনবা মখোন ঐনা তারম্মী~।
\v 14 অদুগা থৱায় অদুনা ঐবু লৌখৎপিদুনা ঐবু পুথোকপিখি, অদুগা ঐনা পূক্নীং খানা অমসুং থম্মোই চাক্না চৎলম্মী; অদুবু যেহোবাগী খূৎ ঐগী ইথক্তা য়াম্না কল্লম্মী~।
\p
\v 15 অদুদগী ঐনা তেল আবীবতা কেবার তুরেন মপান্দা লৈবা লানফা ওইরিবা মখোয়গী মনাক্তা লাক্লম্মী; অদুগা মখোয়না ফম্বা মফম অদুদা ঐনা ফমদুনা মখোয়গী মরক্তা নুমিৎ তরেৎনি চঙক্নদুনা লৈরম্মী~।
\v 16 অদুগা নুমিৎ তরেৎনি শুরবদা অসুম্না থোকখি, যেহোবাগী ৱা ঐঙোন্দা লাক্তুনা হায়রকই,
\v 17 <<মীগী মচা নিপা, ঐনা নহাকপু ইস্রায়েলগী ইমুংদা সন্ত্রি ওইহল্লবনি; অদুনা ঐগী চীনগী ৱা তাও অমসুং মখোয় চেকশিন্নবা ঐঙোন্দগী খঙহল্লু~।
\v 18 ঐনা ঈশ্বর নীংদবা মীদা হায়বদা, <নহাক শোয়দনা শিগনি,> অদুগা মহাক্কী থৱায় হিংজনবা নহাক্না মহাকপু চেকশিন্নবা খঙহন্দ্রবা, নৎত্রগা ঈশ্বর নীংদবা মী অদুবু মহাক্কী ঈশ্বর নীংদবা মরমচত্তগী চেকশিনহন্নবা হায়দ্রবা, অদু ওইরবদি ঈশ্বর নীংদবা মী অদু মশাগী অয়োল অরান্দা শিগনি; অদুবু মহাক্কী ঈ অদু ঐনা নঙোন্দগী লৌগনি~।
\v 19 অদুবু নহাক্না ঈশ্বর নীংদবা মী অদুবু চেকশিন্নবা খঙহল্লগা, মহাক্না মহাক্কী ঈশ্বর নীংদবা নৎত্রগা মহাক্কী ফত্তবা মরমচত্তগী হল্লক্ত্রবদি, মহাক মশাগী অয়োল অরান্দা শিজগনি; অদুবু নহাক্না নহাক্কী থৱায়বুদি কঞ্জরে~।
\v 20 অমুক হন্না, ধর্ম্মচেনবা মী অমনা মশাগী ধর্ম্মচেনবদগী লৈথোক্তুনা চুমদবা থবক তৌবদা, ঐনা মহাক্কী মাঙদা খুদি থীফম থমদুনা মহাক শিগনি; নহাক্না মহাকপু চেকশিন্নবা খঙহন্দবা মরম্না মহাক্না মশাগী পাপ্তা শিগনি, অদুগা মহাক্না তৌখিবা মহাক্কী ধর্ম্মচেনবগী থবক অদু নীংশিংলরোই; অদুবু ঐনা মহাক্কী ঈ অদু নঙোন্দগী লৌগনি~।
\v 21 অদুবু ধর্ম্মচেনবা মী অদুনা পাপ তৌদনবা নহাক্না ধর্ম্মচেনবা মী অদুবু চেকশিন্নবা খঙহল্লবদি অমসুং মহাক্না পাপ তৌদ্রবদি, মহাক শোয়দনা হিংগনি, মরমদি মহাকপু চেকশিন্নবা খঙহনখি; অদুগা নহাক্না নহাক্কী থৱায় কঞ্জরে~।>>
\p
\v 22 অদুগা মফম অদুদা যেহোবাগী খূৎ ঐগী ইথক্তা লৈরম্মী, অদুগা মহাক্না ঐঙোন্দা হায়খি, <<হৌগত্তুনা তম্পাক্তা চত্থোকউ, ঐনা মফম অদুদা নঙোন্দা ৱা ঙাঙগনি~।>>
\v 23 অসুম্না ঐনা হৌগত্তুনা তম্পাক্তা চত্থোকখি, অদুগা য়েংউ, ঐনা কেবার তুরেন মপান্দা উখিবা মতিক মঙান অদুগুম্না মফম অদুদা যেহোবাগী মতিক মঙান লেপ্ত‌ুনা লৈরম্মী; অদুগা ঐনা ইমায় লৈতানা তুথজরম্মী~।
\p
\v 24 অদুদগী থৱায় অদুনা ঐঙোন্দা চঙলক্তুনা ঐবু খোঙনা লেপহনখি, অদুগা ঐঙোন্দা ৱা ঙাঙদুনা ঐঙোন্দা হায়খি, <<চৎলু, থোঙ লোনশিন্দুনা নহাক্কী য়ূম মনুংদা লৈয়ু~।
\v 25 অদুবু হে মীগী মচা নিপা, য়েংউ, মখোয়না নহাকপু থৌরীশিং থুগনি অমসুং থৌরীশিংনা নহাকপু পুনগনি~। নহাক্না মখোয়গী মরক্তা চত্থোকপা ঙম্লোই~।
\v 26 ঐনা নহাক্কী নরৈ ঙৌদা নপহনগনি, অদুনা নহাক নরোন থোক্লরোই অমসুং নহাক মখোয়গী মফমদা ৱারকপা মী ওইররোই, মরমদি মখোয় লমহেনবা ইমুংনি~।
\v 27 অদুবু ঐনা নঙোন্দা ৱা হায়বদা ঐনা নহাক্কী নচীন কাথোকহনগনি, অদুগা নহাক্না মখোয়দা হায়গনি, <ইবুংঙো যেহোবানা অসুম্না হায়,> অতাবা মহাক অদুনা তাসনু; অদুগা তাদবা মহাক অদুনা তাদসনু; মরমদি মখোয় লমহেনবা ইমুংনি~।
\c 4
\s1 যেরূশালেমদা ৱায়েন লাকপগী খূদমশিং
\p
\v 1 <<মীগী মচা নিপা, হৌজিক নহাক্না চেক অমা লৌদুনা নহাক্কী মাঙদা থম্মু~। অদুগা মদুদা সহর, হায়বদি যেরূশালেম য়েকউ~।
\v 2 অদুগা মদু লাঙ্গোয় চল্লু, মদুগী মায়োক্তা লানবন শাগৎলু অমসুং মদুগী মমাঙদা লৈপাক থোনগৎলু; মদুগী মায়োক্তা লানশঙ শাউ অমসুং মদুগী মায়োক্তা অকোয়বদা য়ৈখায়নবা ঊতূপশিং থম্মু~।
\v 3 অমুক্কা নহাক্না য়োৎ মপাক অমা লৌদুনা মদু নহাক অমসুং সহরগী মরক্তা য়োৎকী ফক্লাংগুম্না থম্মু~। অদুগা নহাক্কী নমায় অদোমদা ওনশিন্দুনা মদু লাঙ্গোয় চনগদবনি, অদুগা নহাক্না মদু লাঙ্গোয় চল্লু~। মসি ইস্রায়েলগী ইমুংদা খূদম অমা ওইগনি~।
\p
\v 4 <<নহাক্কী ওই থংবা নাকন্দা হিপ্পু অমসুং মদুগী মথক্তা ইস্রায়েলগী ইমুংগী অয়োল অরান অদু থম্মু~। নহাক্না মদুগী মথক্তা হিপকদবা নুমিৎকী মশীং মতুং ইন্না, নহাক্না মখোয়গী অয়োল অরান পুগদবনি~।
\v 5 মরমদি মখোয়গী অয়োল অরানগী চহীশিং, নুমিৎশিংগী মশীং মতুং ইন্না নুমিৎ চাহুম মরিফুতরা ঐনা নহাক্কী নথক্তা থম্লে; অসুম্না নহাক্না ইস্রায়েলগী ইমুংগী অয়োল অরান পুগনি~।
\v 6 অদুগা নহাক্না পূম্নমক অসি লোইবগা য়েৎ থংবা নাকন্দা হিপ্পু অমসুং নহাক্না যিহূদাগী ইমুংগী অয়োল অরান নুমিৎ নিফুনি পুগনি~। ঐনা নহাক্কীদমক চহী অমমমগী নুমিৎ অমমম লেপ্লে~।
\p
\v 7 মরম অদুনা নহাক্না লাঙ্গোয় চল্লিবা যেরূশালেমদা নমায় ওল্লু; নপাম্বোম কূপশিন্দনা নহাক্না মদুগী মায়োক্তা ৱা তাকথোকউ~।
\v 8 অদুগা য়েংউ, ঐনা নহাকপু থৌরীশিং থুগনি অমসুং নহাক্না লাঙ্গোয় চনবগী নুমিৎশিং অদু লোইদ্রিবা ফাওবা নহাক্না নাকন অমদগী নাকন অমদা ওনবা ঙম্লোই~।
\s1 অমাংবা তল
\p
\v 9 <<নহাক্না গেহু, বার্লি, হৱাই উরি, হৱাই মুসোরি, মিলেত অমসুং গেহু মখল অমা নহাক্কীদমক লৌদুনা মখোয় অদু পাত্র অমদা হাপ্পু, অদুগা নহাক্না মখোয় অদুনা তল হৌ~। নহাক্না নহাক্কী নাকন্দা হিপকদবা নুমিৎশিং অদুগী মশীং মতুং ইন্না নুমিৎ চাহুম মরিফুতরা নহাক্না মদু চাগদবনি~।
\v 10 অদুগা নহাক্না নোংমদা খল ওন্দুনা শেকেল কুনগী চিঞ্জাক চাগনি; নহাক্না মদু অকক্নবা মতমদা চাগদবনি~।
\v 11 অদুগা নহাক্না ঈশিংসু চাং ওন্দুনা \f + \fr 4:11 \fk হিন: \ft লিটর 3.7~।\f*হিন অমগী শরূক তরুক্কী অমা থক্কনি; অকক্নবা মতমদা নহাক্না থকউ~।
\v 12 নহাক্না মদু বার্লিগী তলগুম্না চাও; অদুগা নহাক্না মদু মখোয়গী মাঙদা মীগী মথীনা মৈ থাদুনা তল হৌ~।>>
\v 13 অদুগা যেহোবানা হায়খি, <<অসুম্না ইস্রায়েল মচাশিংনা ঐনা মখোয়বু তান্থোক্কদবা মফমদা লৈবা অতোপ্পা জাতিশিংগী মরক্তা মখোয়গী অমাংবা তল চাগনি~।>>
\v 14 অদুদগী ঐনা হায়খি, <<অহা, ইবুংঙো যেহোবা! য়েংবিয়ু, ঐগী থৱায় মাংহঞ্জদ্রি; মরমদি ঐনা অঙাং ওইরিঙৈদগী ঙসি ফাওবা মথন্তা শিজবা নৎত্রগা শানা মচেৎ মচেৎ শেগায়বা শা অমতা চাদ্রি, ঐগী চীন্দা অমাংবা শা অমতা তাদ্রি~।>>
\v 15 অদুদগী মহাক্না ঐঙোন্দা হায়খি, <<য়েংউ, ঐনা নঙোন্দা মীগী থীগী মহুত্তা শন্থী পীবিরবনি, অদুগা নহাক্না মদু মৈ থাদুনা নহাক্কী তল হৌ~।>>
\v 16 অমুক্কা মহাক্না ঐঙোন্দা হায়খি, <<মীগী মচা নিপা, য়েংউ, ঐনা যেরূশালেমগী চিঞ্জাক ফংফম ককথৎকনি; অদুগা মখোয়না খল ওন্দুনা অমসুং লাঙতক্নদুনা তল চাগনি; অদুগা মখোয়না চাং তমদুনা অমসুং কিনা ঈশিং থক্কনি~।
\v 17 মরমদি মখোয়গী তল অমসুং ঈশিং ৱাৎকনি, অদুগা অমগা অমগা অকিবা ফংনা ঙক্নগনি অমসুং মখোয়গী অয়োল অরান্দা মাঙগনি~।
\c 5
\s1 শমকোকথাঙ অমসুং শম
\p
\v 1 <<মীগী মচা নিপা, নহাক্না অথৌবা হৈজ্রাঙ অমা লৌ অমসুং মদুনা শম ককপা মীগী শমকোকথাঙ ওইনা শিজিন্নদুনা নরু অমসুং খদাঙকোই কোকউ; অদুদগী ওন্নবা খল লৌদুনা শম অদু অনীথোক্না য়েন্থোকউ~।
\v 2 অদুগা লাঙ্গোয় চনবগী নুমিৎশিং অদু শুরবদা, নহাক্না মদুগী শরূক অহুমগী অমা লৌদুনা সহরগী ময়ায়দা মৈ থাও; অদুগা নহাক্না শরূক অহুমগী অমা লৌদুনা সহরগী অকোয়বদা থাঙশাংনা মদু য়াল্লু; অদুগা নহাক্না শরূক অহুমগী অমা নুংশিত্তা চাইথোকউ; অদুগা ঐনা মখোয়গী তুংদা থাঙশাং অমা শত্তোক্কনি~।
\v 3 নহাক্না মদুদগী খরসু লৌদুনা নহাক্কী ফিজিদা পুনশিল্লু~।
\v 4 মদুদগী খরা অমুক লৌথোক্তুনা মৈ মনুংদা লংশিল্লু, অদুগা মখোয়দু মৈদা থাও; মদুদগী মৈ শন্দোক্লক্তুনা ইস্রায়েলগী ইমুং অপূম্বা য়ৌগনি~।
\p
\v 5 <<ইবুংঙো যেহোবানা অসুম্না হায়, <মসি যেরূশালেম্নি; ঐনা মহাকপু জাতিশিংগী অমসুং মহাক্কী অকোয়বদা লৈবা লৈবাকশিংগী মরক্তা থম্লে~।
\v 6 অদুগা জাতিশিং অদুদগী হেন্না ফত্তবা তৌদুনা মহাক্না ঐগী ৱায়েনশিংগী মায়োক্তা অমসুং মহাক্কী অকোয়বদা লৈবা লৈবাকশিং অদুদগী হেন্না মহাক্না ঐগী ৱায়েন পথাপশিংগী মায়োক্তা হৌরক্লে; মরমদি মখোয়না ঐগী ৱায়েনশিং অমসুং ঐগী ৱায়েন পথাপশিং য়াদে, মখোয়না মদুগী মনুংদা চত্তে~।>
\v 7 মরম অদুনা ইবুংঙো যেহোবানা অসুম্না হায়, <নখোয়গী অকোয়বদা লৈবা জাতিশিং অদুদগী নখোয়না হেন্না লাক্ন ফানবা য়াদ্রে, নখোয়না ঐগী ৱায়েন পথাপশিংদা চৎত্রে, ঐগী ৱায়েনশিং ঙাক্ত্রে অমসুং নখোয়গী অকোয়বদা লৈবা জাতিশিং অদুগী ৱায়েনগী মতুং ইন্না ফাওবা তৌদ্রে~।>
\v 8 মরম অদুনা ইবুংঙো যেহোবানা অসুম্না হায়, <য়েংউ, ঐ, ঐ ইশামক নহাক্কী মায়োক্তা লৈ অমসুং ঐনা জাতিশিংগী মমাঙদা নহাক্কী নরক্তা ৱায়েনশিং পাঙথোক্কনি~।
\v 9 নহাক্কী তুক্কচবা পূম্নমক অদুগী মরম্না ঐনা তৌদ্রিবা অমসুং ঐনা মতুংদসু অমুক হন্না তৌররোইদবা থবক ঐনা নখোয়গী নরক্তা তৌগনি~।
\v 10 মরম অদুনা নহাক্কী নরক্তা মপাশিংনা মচাশিং চাগনি অমসুং মচাশিংনা মখোয়গী মপাশিং চাগনি; ঐনা নঙোন্দা চৈরাকশিং পীগনি অমসুং নহাক্কী লৈহৌবা পূম্নমক ঐনা নুংশিৎ পূম্নমক্তা চাইথোক্কনি~।
\v 11 মরম অদুনা ঐনা হিংলিবগুম্না,> ইবুংঙো যেহোবানা হায়, <নহাক্না নহাক্কী হঙ্গোইবা পোৎশিংনা অমসুং নহাক্কী তুক্কচনিংঙাই ওইবা থবক পূম্নমক্না ঐগী অশেংবা মফম্বু মাংথোকপা মরম্না তশেংনা ঐনসু নহাকপু মরায় চায়থহনগনি; ঐগী মিৎনা নহাকপু নুংশিবা পোক্লোই, ঐনা নহাকপু করি অমতা মীনুংশি পোক্লোই~।
\p
\v 12 <নহাক্কী শরূক অহুমগী অমা শিগনবা লায়নানা নাদুনা শিগনি অমসুং নহাক্কী মনুংদা চাক্তাঙবা থোক্তুনা মখোয় তুম্না মাঙগনি; অদুগা শরূক অহুমগী অমনা নহাক্কী অকোয়বদা থাঙশাংগী ময়াদা তাগনি; অদুগা শরূক অহুমগী অমবু ঐনা নুংশিৎ পূম্নমক্তা চাইথোক্কনি, অদুগা ঐনা মখোয়গী তুংদা থাঙশাং শত্তোক্কনি~।
\v 13 অসুম্না ঐগী অশাউবা লোইরগনি, ঐনা মখোয়গী মথক্তা ঐগী তমথীনা শাউবা অদু হন্থরগনি অমসুং ঐ ঈঙথরগনি; অদুগা ঐনা মখোয়দা ঐগী তমথীনা শাউবা লোইরবদা, যেহোবা ঐনা থৱায় য়াওনা মদু হায়বনি হায়বা মখোয়না খঙগনি~।
\v 14 অমুক্কা নহাক্কী ননাক্তা চৎপা পূম্নমক্কী মিৎয়েংদা, নহাক্কী অকোয়বদা লৈবা জাতিশিংগী মরক্তা ঐনা নহাকপু মাঙ তাক্লবা মফম অমসুং নোক্নফম ওইহনগনি~।
\v 15 ঐনা শাউদুনা, তমথীনা শাউদুনা অমসুং থীনা চৈদুনা নহাক্কী নরক্তা ৱায়েনবশিং পাঙথোকপদা, নহাক্কী অকোয়বদা লৈবা জাতিশিং অদুগী মফমদা নহাক্তি নোক্নফম, থীনা ঙাঙনফম, তাকপি তম্বিনফম অমসুং ঙক্নফম ওইগনি, যেহোবা ঐনা মসি হায়খ্রবনি;
\v 16 অদুগা ঐনা মখোয়গী মথক্তা চাক্তাঙবগী ফত্তবা তেনশিং কাপকনি, মসি মখোয়গী মাঙ তাকপা ওইগনি, মসি ঐনা নখোয়বু মাঙহন্নবা থারক্কনি, অদুগা ঐনা নখোয়গী নথক্তা চাক্তাঙবা হেনগৎহনগনি অমসুং নখোয়গী চিঞ্জাক ফংফম ককথৎকনি~।
\v 17 অদুনা ঐনা নখোয়গী নরক্তা চাক্তাঙবা অমসুং লম্লক্কী শাশিং থারক্কনি, অদুগা মখোয়না নহাকপু নচা লৈহল্লরোই~। অদুগা শিগনবা লায়না অমসুং ঈনা নহাক্কী মনুংদা ফাওদুনা চৎকনি, অদুগা ঐনা নহাক্কী নথক্তা থাঙশাং পুরক্কনি~। যেহোবা ঐনা মসি হায়খ্রবনি~।> >>
\c 6
\s1 লাই মূর্ত্তি লাৎপশিংবু চৈরাক পীবা
\p
\v 1 যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, নহাক্কী নমায় ইস্রায়েলগী চীংশিংলোমদা ওন্দুনা মখোয়গী মায়োক্তা ৱা তাকথোকউ,
\v 3 অদুগা হায়য়ু, <ইস্রায়েলগী চীংশিং, ইবুংঙো যেহোবাগী ৱা তাও! ইবুংঙো যেহোবানা চীংজাউশিংদা, চীংশিংদা, ঈরমশিংদা অমসুং তম্পাকশিংদা অসুম্না হায়, <<য়েংউ, ঐ, ঐমক্না নখোয়গী নথক্তা থাঙশাং পুরক্কনি, অদুগা ঐনা নখোয়গী অৱাংবা মফমশিং থুগাইগনি~।
\v 4 নখোয়গী লাৎনপূংশিং মাঙ তাকহনগনি অমসুং নখোয়গী মূর্ত্তিশিং থুগাইগনি; অদুগা ঐনা নখোয়গী হাৎখ্রবা মীশিং নখোয়গী লাই মূর্ত্তিশিংগী মমাঙদা তাহনগনি~।
\v 5 ঐনা নখোয়গী লাই মূর্ত্তিশিংগী মমাঙদা ইস্রায়েল মচাশিংগী অশিবা মশাশিং থমগনি; অদুগা ঐনা নখোয়গী শরূশিং অদু নখোয়গী লাৎনপূংগী অকোয়বদা চাইথোক্কনি~।
\v 6 নখোয়গী লৈফম পূম্নমক্তা সহরশিং অদু তুম্না মাঙগনি অমসুং অৱাংবা মফমশিং অদু মাঙ তাক্কনি, মরমদি নখোয়গী লাৎনপূংশিং অদু তুম্না মাঙনবা অমসুং মাঙ তাক্নবা, নখোয়গী লাই মূর্ত্তিশিং অদু থুগাইনবা অমসুং লৈতনবা, নখোয়গী মূর্ত্তিশিং অদু ককথৎনবা অমসুং নখোয়গী থবকশিং মুথৎনবনি~।
\v 7 অদুগা নখোয়গী নরক্তা হাৎখ্রবা অদু তাগনি, অদুদা ঐদি যেহোবানি হায়বা নখোয়না খঙগনি~।
\p
\v 8 <<অদুম ওইনমক নখোয়বু লৈবাকশিং অদুদা চাইথোকপা মতমদা জাতিশিংগী মরক্তা থাঙশাংদগী নান্থোকহৌগদবা খরা নখোয়গী লৈহৌনবা ঐনা খাকহৌগনি~।
\v 9 অদুগা মখোয়বু জাতিশিংগী মরক্তা লানফা ওইনা পুগদবা নখোয়গী নরক্তগী নান্থোকহৌবা মখোয় অদুনা জাতিশিং অদুগী মরক্তা ঐবু নীংশিংগনি, অদুগা মখোয়গী ওক্তবীগী থম্মোইনা ঐবু থাদোক্তুনা চৎপা অমসুং মখোয়গী মমিৎনা লাই মূর্ত্তিশিংগী তুং ইন্দুনা লান্নবা থবক তৌবা অদুগী মরম্না ঐগী থম্মোই কায়খি; অদুগা মখোয়গী তুক্কচবা থবক পূম্নমক্কী মতুং ইন্না মখোয়না তৌখিবা ফত্তবশিংগীদমক মখোয়না মশাবু হঙ্গোইগনি~।
\v 10 অদুদা ঐদি যেহোবানি হায়বা মখোয়না খঙগনি, ঐনা মখোয়গী মফমদা ফত্তবা অসি তৌনবা অরেম্বদা ঐনা হায়খিবা নত্তে~।>>
\p
\v 11 <ইবুংঙো যেহোবানা অসুম্না হায়, <<খূবাক খুদুনা অমসুং নখোঙ থীন্দুনা হায়য়ু, <ইস্রায়েলগী ইমুংগী ফত্তবা তুক্কচবা পূম্নমক্কীদমক অৱাবনিদা! মরমদি মখোয় থাঙশাংদা, চাক্তাঙবদা অমসুং শিগনবা লায়নাদা তাগনি~।
\v 12 অথাপ্পদা লৈবা মহাক অদু শিগনবা লায়না নাদুনা শিগনি, অনকপদা লৈবা মহাক অদু থাঙশাংদা তাগনি, অদুগা লৈহৌবা অমসুং লাঙ্গোয় চল্লবা মহাক অদু চাক্তাঙবা নংদুনা শিগনি; মতৌ অসুম্না ঐনা মখোয়গী মথক্তা ঐগী তমথীনা শাউবা থুংহনগনি~।
\v 13 অদুদগী মখোয়গী লাৎনপূংশিংগী অকোয়বদা লৈবা মখোয়গী লাই মূর্ত্তিশিংগী মরক্তা, অৱাংবা চীং খুদিংদা, চীংশিংগী মতোন পূম্নমক্তা, মনা পূঙবা উপাল খুদিংগী মখাদা, মনা পূঙবা ঊয়ুঙ পাম্বী খুদিংগী মখাদা, মখোয়গী লাই মূর্ত্তি পূম্নমক্তা মনম নুংশিবা মেক্রুক কৎখিবা মফমদা, মখোয়গী হাৎখ্রবশিং লৈবা মতমদা ঐদি যেহোবানি হায়বা মখোয়না খঙগনি~।
\v 14 মরম অদুনা ঐনা মখোয়গী মথক্তা ঐগী খূৎ তিংথোক্কনি অমসুং মখোয়গী লৈফম পূম্নমক্তা মাঙ তাকপা লৈবাক, হোয়, দিবলারোমদা লৈবা লমহাঙদগী হেন্না মাঙ তাকপা ওইহনগনি~। অদুদা ঐদি যেহোবানি হায়বা মখোয়না খঙগনি~।> >> > >>
\c 7
\s1 বাবিলোন্না লান্দারক্কদবা নকশিল্লকপা
\p
\v 1 অমুক্কা যেহোবাগী ৱা অসি ঐঙোন্দা লাক্তুনা হায়রকই,
\p
\v 2 <<নহাক, মীগী মচা নিপা, ইবুংঙো যেহোবানা ইস্রায়েল লৈবাক্তা অসুম্না হায়:
\q1 <অরোইবা! লৈবাক অদুগী \f + \fr 7:2 \fk চিথেক: \ft হিব্রুদা <<মশা~।>>\f*চিথেক মরিদা অরোইবা লাক্লে~।
\q1
\v 3 হৌজিক নঙোন্দা অরোইবা লাক্লে,
\q1 ঐনা নহাক্কী নথক্তা ঐগী অশাউবা থারক্কনি,
\q1 অদুগা নহাক্কী নরমচৎশিংগী মতুং ইন্না নহাকপু ৱায়েনগনি,
\q1 নহাক্কী তুক্কচবা থবক পূম্নমক্কী মতুং ইন্না নঙোন্দা হনগনি~।
\q1
\v 4 ঐগী মিৎনা নহাকপু নুংশিনা য়েংলোই,
\q1 ঐনা মীনুংশি পোক্লোই,
\q1 অদুবু ঐনা নহাক্কী নরমচৎশিং নথক্তা হনগনি,
\q1 নহাক্কী তুক্কচবা থবকশিং নহাক্কী নরক্তা লৈগনি;
\q1 ঐদি যেহোবানি হায়বা নখোয়না খঙগনি!>
\b
\p
\v 5 <<ইবুংঙো যেহোবানা অসুম্না হায়,
\b
\q1 <অৱাবা অমা,
\q1 অমুক্তা থোকখিদ্রিবা অৱাবা অমা;
\q1 য়েংউ, মদু লাক্লে!
\q1
\v 6 অরোইবা অমা লাক্লে,
\q1 অরোইবা অদু লাক্লে;
\q1 মসিনা নহাক্কী মায়োক্তা হৌগৎলক্লে;
\q1 য়েংউ, মদু লাক্লে!
\q1
\v 7 হে লৈবাক অদুদা লৈরিবা নহাক, মাঙ তাকপা নঙোন্দা লাক্লে;
\q1 মতম অদু লাক্লে,
\q1 চমম্নবগী নুমিৎ অদু নক্লে,
\q1 চীংশিংদা হরাউবগী লাউবা নত্তে~।
\b
\q1
\v 8 হৌজিক, ঐনা নথক্তা থুনমক ঐগী তমথীনা শাউবা হৈথরগনি,
\q1 নহাক্কী মায়োক্তা ঐগী অশাউবা থুংহনগনি;
\q1 অদুগা ঐনা নহাক্কী নরমচৎশিংগী মতুং ইন্না নহাকপু ৱায়েনগনি,
\q1 নহাক্কী তুক্কচবা থবক পূম্নমক্কীদমক নঙোন্দা হনগনি~।
\b
\q1
\v 9 <অদুগা ঐগী মিৎনা নুংশিনা য়েংলোই,
\q1 ঐনা মীনুংশি পোক্লোই;
\q1 নহাক্কী নরমচৎশিংগী মতুং ইন্না ঐনা নঙোন্দা হনগনি,
\q1 নহাক্কী তুক্কচবা থবকশিং নহাক্কী নরক্তা লৈরিঙৈদা
\q1 খূৎ থারিবা ঐদি যেহোবানি হায়বা নখোয়না খঙগনি~।
\b
\q1
\v 10 <য়েংউ, নুমিৎ অদু!
\q1 য়েংউ, মসি লাক্লে!
\q1 মাঙ তাকপা অদু থোকখ্রে,
\q1 চৈ অদু ফূগায়না শাৎলে,
\q1 নাপন ময়োন চোংলে~।
\q1
\v 11 হিংসা হেনগৎলক্তুনা ঈশ্বর নীংদবা চৈ ওইরক্লে;
\q1 মখোয় কনা অমতা মখোয়গী মীয়াম অমতা,
\q1 মখোয়গী লন্থুমদগী করি অমতা লৈহৌরোই;
\q1 মখোয়গীদমক কপ লাউবা কনা অমতা লৈতে~।
\q1
\v 12 মতম অদু লাক্লে,
\q1 নুমিৎ অদু নকশিল্লক্লে~।
\q1 অরৈবা অদুনা হরাউদসনু,
\q1 অয়োনবা অদুনসু তেংথা নাওইদসনু,
\q1 মরমদি মখোয়গী মীয়াম পূম্নমক্কী মথক্তা মৈ হৌনা শাউবা লৈ~।
\b
\q1
\v 13 অয়োনবা অদুনা য়োনখ্রবা অদুদা অমুক হন্না চৎলরোই,
\q1 মখোয় হিংদুনা লৈরবসু;
\q1 মরমদি দর্শন অসি মখোয়গী মীয়াম অপূম্বগী মরমদনি,
\q1 কনা অমতনা হল্লোই;
\q1 মহাক্কী পুন্সিগী অয়োল অরান্দা কনা অমতনা মহাকপু কনখৎহল্লোই~।
\b
\q1
\v 14 <মখোয়না পেরে খোংদুনা পূম্নমক থৌরাঙ লোইরে,
\q1 অদুবু কনা অমতনা লান শোক্নবা চত্তে;
\q1 মরমদি ঐগী মৈ হৌনা শাউবা মখোয়গী মীয়াম পূম্নমক্কী মথক্তা লৈ~।
\b
\q1
\v 15 মপান্দা থাঙশাং,
\q1 মনুংদনা শিগনবা লায়না অমসুং চাক্তাঙবা লৈ~।
\q1 লৌবুক লমহাঙদা লৈবা মহাক অদু থাঙশাংদা শিগনি;
\q1 অদুগা সহরদা লৈবা মহাক অদু,
\q1 চাক্তাঙবা অমসুং শিগনবা লায়নানা চাথোক্কনি~।
\b
\q1
\v 16 হিংহৌবা মখোয় অদু হিংগনি,
\q1 মখোয় অদু তম্পাকশিংগী লম খুনুশিংগুম্না চীংশিংদা লৈগনি,
\q1 মখোয় পূম্নমক্না মাগী মাগী অয়োল অরানগীদমক তেংথা নাওইগনি~।
\q1
\v 17 খূৎ পূম্নমক শোন্থগনি,
\q1 খুকউ পূম্নমক ঈশিংগী মতৌগুম্না শোনগনি~।
\q1
\v 18 মখোয়না বোরা ফি শেৎকনি,
\q1 তু চুংনা কিবনা মখোয়বু কূপশিনগনি;
\q1 মায়থোং পূম্নমক ঈকাইবা নংগনি,
\q1 মখোয় পূম্নমক্কী মকোকশিং তাঙগনি~।
\b
\q1
\v 19 <মখোয়না মখোয়গী লমজাউশিংদা লুপা হুন্দোক্কনি,
\q1 মখোয়গী সনা শেংদবা পোৎকুম ওইগনি;
\q1 মখোয়গী সনা অমসুং লুপানা মখোয়বু কঞ্জবা ঙম্লোই
\q1 যেহোবাগী মৈ হৌনা শাউবগী নুমিত্তা;
\q1 মখোয়না মখোয়গী অরাম্বা কোকহনবা ঙম্লোই,
\q1 মখোয়গী চাকখাউ থনহনবা ঙম্লোই,
\q1 মরমদি মসি মখোয়গী অয়োল অরানগী খুদি থীফম ওইরে~।
\s1 বাবিলোনশিংনা শঙ মাংথোক্কদবা
\b
\q1
\v 20 <মহাক্কী ফজবা লীক্লাং পরেংশিংগী মরমদদি,
\q1 মহাক্না মসি চীং লেম্না থম্মী;
\q1 অদুবু মখোয়না মদুদগী শাখি,
\q1 মখোয়গী তুক্কচনিংঙাই ওইবা মূর্ত্তিশিং,
\q1 মখোয়গী হঙ্গোইবা পোৎশিং;
\q1 মরম অদুনা ঐনা মসি মখোয়দা অমাংবা ওইহনখি~।
\b
\q1
\v 21 অদুগা ঐনা মসি মীরৈবাক মচাশিংগী মখূত্তা নমদুনা লৌবা পোৎ ওইনা,
\q1 মালেমগী ঈশ্বর নীংদবা মীগী মখূত্তা লান্দগী মুল্লকপা পোৎ ওইনা পীথোক্কনি,
\q1 মখোয়না মসি মাংথোক্কনি~।
\b
\q1
\v 22 ঐনা মখোয়দগী ঐগী মায় লৈথোক্কনি,
\q1 মখোয়না ঐগী অথুপ্পা মফম মাংথোক্কনি;
\q1 মরমদি ডাকুশিংনা মদুগী মনুংদা চঙগনি অমসুং মদু মাংথোক্কনি~।
\b
\q1
\v 23 <য়োৎহিলং ফলাং শেম্মু,
\q1 মরমদি লৈবাক অসি ঈমু নাইমুনা থল্লে,
\q1 সহর অদু হিংসানা থল্লে~।
\q1
\v 24 মরম অদুনা ঐনা অতোপ্পা জাতিশিংদগী খ্বাইদগী ফত্তবা মীশিং পুরক্কনি,
\q1 অদুগা মখোয়না মখোয়গী য়ূমশিং খূৎ চনগনি;
\q1 ঐনা অকনবশিংগী চাউথোকপা তোকহনগনি,
\q1 মখোয়গী অশেংবা মফমশিং মাংহনগনি~।
\q1
\v 25 তু চুংনা কিবা লাকই;
\q1 অদুগা মখোয়না ঈঙথবা থিগনি,
\q1 অদুবু ফংলোই~।
\q1
\v 26 মাঙ তাকপগী মথক্তা মাঙ তাকপা লাক্কনি,
\q1 পাউনিনখোনগী মথক্তা পাউনিনখোন লাক্কনি~।
\q1 মতম অদুদা মখোয়না ৱা তাকথোকপা মীদগী দর্শন থিগনি,
\q1 অদুবু পুরোহিৎশিংদগী ৱায়েন য়াথং,
\q1 অহনশিংদগী পাউতাক মাঙখিগনি~।
\b
\q1
\v 27 <নিংথৌনা তেংথা নাওইগনি,
\q1 অঙম অথৌনা নীংবা কায়বগী ফি শেৎকনি,
\q1 লৈবাক অদুগী মীশিংগী খূৎ নিক্কনি;
\q1 ঐনা মখোয়গী মরমচৎকী মতুং ইন্না মখোয়দা তৌগনি,
\q1 মখোয়গী ৱায়েন মতুং ইন্না ঐনা মখোয়বু ৱায়েনগনি;
\q1 অদুদগী ঐদি যেহোবানি হায়বা মখোয়না খঙগনি!> >>
\c 8
\s1 মতিক মঙানগী মরমদা উহনবিবা অমা
\p
\v 1 অদুগা তরুকশুবা চহীগী তরুকশুবা থাদা, থাগী মঙাশুবা নুমিত্তা অসুম্না থোকখি, নুমিৎ অদুদা ঐনা ঐগী য়ূমদা ফম্লিঙৈদা অমসুং যিহূদাগী অহল্লমনশিংনা ঐগী মাঙদা ফম্লিঙৈদা ইবুংঙো যেহোবাগী খূৎ মফম অদুদা ঐগী ইথক্তা লৈরম্মী~।
\v 2 অদুদগী ঐনা য়েংখি, অদুগা য়েংউ, মৈগী শকফমগা মান্নবা অমা; মহাক্কী মখ্বাঙগী শকওং অদুদগী মখারোমদা মৈ লৈ; মহাক্কী মখ্বাঙদগীনা মথক্লোমদা পিথ্রাইগী মচুগুম্না ইলং লংবগী শকওং মানবা অমা লৈ~।
\v 3 অদুগা মহাক্না খূৎকুম্বা অমা তিংথোক্লক্তুনা ঐঙোন্দগী ঐগী কোক্কী শম চবুল অমা পায়খি; অদুগা থৱায় অদুনা ঐবু মালেম অমসুং অতিয়াগী মরক্তা থাঙ্গৎখি, অদুগা ঐবু ঈশ্বরগী দর্শনশিংদা যেরূশালেমদা, অৱাংলোমদা ওন্দুনা ফাৎলিবা থোঙজাউগী মনুং থংবা থোঙদা পুরকখি, মফম অদুদা খম্বনবা কাইহৌবা খম্বনবগী মূর্ত্তি অমা লৈরম্মী~।
\v 4 অদুগা য়েংউ, ঐনা তম্পাক্তা উখিবা দর্শন অদুগুম্না মফম অদুদা ইস্রায়েলগী ঈশ্বরগী মতিক মঙান লৈরম্মী~।
\s1 শঙ মাংথোকপা
\p
\v 5 অদুদগী মহাক্না ঐঙোন্দা হায়খি, <<মীগী মচা নিপা, হৌজিক অৱাংলোমগী লম্বীদা নহাক্কী নমিৎ থাঙ্গৎলু~।>> মরম অদুনা অৱাংলোমগী লম্বীদা ঐনা ঐগী মিৎ য়েংখৎখি, অদুগা য়েংউ, লাৎনপূংগী থোঙজাউগী অৱাংলোমদা খম্বনবগী মূর্ত্তি অসি চঙফমদা লৈরম্মী~।
\v 6 অমুক্কা মহাক্না ঐঙোন্দা হায়খি, <<মীগী মচা নিপা, মখোয়না তৌরিবা অদু নহাক উব্রা? ঐনা ঐগী অশেংবা মফমদগী থাপ্না চত্থোক্নবা ইস্রায়েলগী ইমুংনা য়াম্না তুক্কচবা থবকশিং মফম অসিদা তৌরে~। অদুবু নহাক্না অমুক হন্না লৈথোকউ, নহাক্না হেন্না তুক্কচবা থবকশিং উগনি~।>>
\p
\v 7 মহাক্না ঐবু শূমাঙগী থোঙদা পুরকখি; অদুগা ঐনা য়েংথোকখিবদা, য়েংউ, চেকপন্দা অহোবা অমা লৈরম্মী~।
\v 8 মহাক্না ঐঙোন্দা হায়খি, <<মীগী মচা নিপা, চেকপল অদুদা হুত্তোকউ~।>> ঐনা চেকপল অদুদা হুত্তোকপদা য়েংউ, থোঙ অমা লৈরম্মী~।
\v 9 মহাক্না ঐঙোন্দা হায়খি, <<মনুংদা চঙউ, মখোয়না মফম অসিদা তৌবা ফত্তবা তুক্কচবা থবকশিং অদু য়েংউ~।>>
\v 10 মরম অদুনা ঐনা মনুংদা চঙলে অমসুং উরে; অদুগা য়েংউ, মপূক্না শিত্তুনা চৎপশিংগী, হঙ্গোইনিংঙাই ওইবা শাশিংগী অমসুং ইস্রায়েলগী ইমুংগী লাই মূর্ত্তি পূম্নমক্কী শক্তম খুদিং অদু অকোয়বদা লৈবা চেকপন্দা হক্তুনা লৈরম্মী~।
\v 11 মখোয়গী মমাঙদা ইস্রায়েলগী ইমুংগী অহল্লমন হুম্ফুতরা লেপ্লম্মী অমসুং মখোয়গী মরক্তা শাফানগী মচা নিপা যাজনেয়াসু লেপ্লম্মী~। অদুগা মখোয় মী খুদিংনা মাগী মাগী মখূত্তা কম্বি পায়দুনা লেপ্লম্মী; অদুগা মেক্রুক্কী অমুবা মৈখু মথক্তা কাখৎলম্মী~।
\v 12 মদুদা মহাক্না ঐঙোন্দা হায়খি, <<মীগী মচা নিপা, ইস্রায়েলগী ইমুংগী অহল্লমনশিংনা অমম্বদা, মী খুদিংনা মাগী মাগী লাই মূর্ত্তিগী কাশিংদা তৌবা অদু নহাক উরব্রা? মরমদি মখোয়না হায়, <যেহোবানা ঐখোয়বু উদে, যেহোবানা মালেম্বু থাদোক্লে~।> >>
\p
\v 13 মহাক্না ঐঙোন্দা হায়খি, <<অমুক হন্না নমায় লৈথোকউ অমসুং মখোয়না তৌরিবা হেন্না তুক্কচবা থবকশিং নহাক্না উগনি~।>>
\v 14 অদুদগী মহাক্না ঐবু যেহোবাগী য়ূমগী অৱাংলোমদা ফাৎলিবা থোঙজাউগী থোঙদা পুরকখি; অদুগা য়েংউ, মফম অদুদা নুপীশিংনা \f + \fr 8:14 \fk তাম্মূজ: \ft একাদিগী মীশিংগী নুমিৎ লাই~।\f*তাম্মূজগীদমক কপ্ত‌ুনা ফম্লম্মী~।
\p
\v 15 অদুদগী মহাক্না ঐঙোন্দা হায়খি, <<হে মীগী মচা নিপা, নহাক্না মসি উরব্রা? অমুক হন্না লৈথোকউ, নহাক্না মসিদগী হেন্না তুক্কচবা থবকশিং উগনি~।>>
\v 16 মহাক্না ঐবু যেহোবাগী য়ূমগী মনুং থংবা শূমাঙদা পুরকখি; অদুগা য়েংউ, যেহোবাগী নীংনশঙগী থোঙদা, মাঙ্গোল অমসুং লাৎনপূংগী মরক্তা নিপা কুনমঙানা যেহোবাগী নীংনশঙলোমদা মতুং ওনশিন্দুনা অমসুং নোংপোক্লোমদা মমায় ওন্দুনা লৈরম্মী; অদুগা মখোয়না নোংপোক্লোমদা নুমিৎ খুরুম্লম্মী~।
\p
\v 17 অদুদগী মহাক্না ঐঙোন্দা হায়খি, <<হে মীগী মচা নিপা, নহাক্না মসি উরব্রা? যিহূদাগী ইমুংনা মফম অসিদা তৌবা তুক্কচবা থবকশিং অসি মখোয়দা করিসু লৈতবা থবক্লা? মরমদি মখোয়না লৈবাক অসি হিংসানা থনহল্লে, অদুগা ঐবু হন্না হন্না শাউহল্লে; অদুগা য়েংউ, মখোয়না মনাতোন্দা উশা থম্লে~।
\v 18 মরম অদুনা ঐনসু মৈ হৌনা শাউবগা লোয়ননা থবক তৌগনি; ঐগী মিৎনা নুংশিনা য়েংলোই, ঐনা মীনুংশি পোক্লোই; অদুগা মখোয়না ঐগী নাকোংদা খোঞ্জেন হৌনা লাউরবসু, ঐনা মখোয়গী ৱা তাবিরোই~।>>
\c 9
\s1 যেরূশালেমদা মী ফত্তবা হাৎপা
\p
\v 1 মহাক্না ঐগী নাকোংদা খোঞ্জেন হৌনা কৌদুনা হায়রকই, <<সহর অদুদা দন্দি পীগদবা মখোয় অদু ঐগী নাক্তা চঙহল্লকউ, মী খুদিংনা মাগী মাগী মখূত্তা মাঙহন্নবগী খূৎলাই পায়সনু~।>>
\v 2 অদুগা য়েংউ, নিপা তরুক্না অৱাংলোমদা ফাৎলিবা মথক থংবা থোঙজাউগী লম্বীদগী মী খুদিংনা মখূত্তা হাৎনবা খূৎলাই পায়দুনা লাকখি~। অদুগা মখোয়গী মরক্তগী নিপা অমদি লিনেনগী ফি শেৎলম্মী, মহাক্কী নাকন্দা লাইরিক ইনবগী মূকফূ য়াল্লম্মী~। অদুগা মখোয়না চঙলক্তুনা পিথ্রাইগী লাৎনপূং মনাক্তা লেপ্লম্মী~।
\v 3 অদুগা \f + \fr 9:3 \fk খরূব: \ft স্বর্গদূত কাঙবু অমনি~।\f*খরূব মথক্তা লৈরম্বা ইস্রায়েলগী ঈশ্বরগী মতিক মঙান অদু য়ূমগী থোঙজিন্দা চৎলম্মী, অদুগা মহাক্না নাকন্দা লাইরিক ইনবগী মূকফূ য়ানবা লিনেনগী ফি শেৎপা নিপা অদুবু কৌরম্মী~।
\v 4 যেহোবানা মঙোন্দা হায়খি, <<সহরগী ময়ায় ফাওদুনা, যেরূশালেমগী ময়ায়দা চৎলু, মসিগী মনুংদা তৌরিবা তুক্কচবা থবক পূম্নমক্কী মরম্না নুংশা স্বর মপী হোল্লিবা অমসুং লাউরিবা মীশিংগী মরাইবক্তা খূদম থম্মু~।>>
\p
\v 5 অদুগা মহাক্না ঐ \f + \fr 9:5 \fk তানবা: \ft হিব্রুদা <<নাকোংদা~।>>\f*তানবা অতোপ্পশিংদা হায়খি, <<মহাক্কী তুং ইন্দুনা সহর ফাওদুনা চৎলু অমসুং য়ৈয়ু; নহাক্কী মিৎনা নুংশিনা য়েংদসনু, মীনুংশি পোক্তসনু~।
\v 6 অহন, নহা, লৈশাবী, অপিকপা অঙাং অমসুং নুপী পূম্নমক তুম্না হাৎলু, অদুবু খূদম লৈবা মী অমতগী মনাক্তা চৎকনু; ঐগী অশেংবা মফমদগী হৌ~।>> অদুদগী মখোয়না য়ূম অদুগী মমাঙদা লৈবা অহল্লমনশিং অদুদগী হৌরম্মী~।
\v 7 অদুদগী মহাক্না মখোয়দা হায়খি, <<য়ূম অদু মাংথোকউ অমসুং অশিবশিংনা শূমাঙশিং অদু থনহল্লু; চৎলু!>> অদুগা মখোয়না চত্থোকখিদুনা সহরদা হাৎখি~।
\p
\v 8 অদুগা মখোয়না মখোয়বু হাৎলিঙৈদা অসুম্না থোকখি, ঐ ইথন্তা লৈহৌরে, অদুগা ঐনা উপ্রাক্না উপ্ত‌ুনা কপ্ত‌ুনা হায়খি, <<ওন্থোকপনিদা, ইবুংঙো যেহোবা! যেরূশালেমগী মথক্তা নহাক্কী তমথীনা শাউবা হৈথবা অসিদা নহাক্না ইস্রায়েলগী লৈহৌবা পূম্নমকপু মাঙহল্লগদ্রা?>>
\v 9 অদুদগী মহাক্না ঐঙোন্দা হায়খি, <<ইস্রায়েলগী অমসুং যিহূদাগী ইমুংগী অয়োল অরান য়াম্না চাউই, লৈবাক অসি ঈনা পিক থল্লি অমসুং সহর অসি শেরান্নবনা পিক থল্লি; মরমদি মখোয়না হায়, <যেহোবানা মালেম অসি থাদোক্লে অমসুং যেহোবানা উবিদ্রে!>
\v 10 অদুগা ঐগীদমক্তি, ঐগী মিৎনা নুংশিনা য়েংলোই, ঐনা মীনুংশি পোক্লোই~। ঐনা মখোয়গী লমচৎ মখোয়গী মথক্তা হনগনি~।>>
\v 11 অদুগা য়েংউ, নাকন্দা মূকফূ য়ানবা লিনেনগী ফি শেৎপা নিপা অদুনা মদুগী মরমদা পাউদমদুনা হায়রকই, <<নহাক্না ঐঙোন্দা য়াথং পীখিবা অদুগুম্না ঐনা তৌজরে~।>>
\c 10
\s1 ঈশ্বরগী মতিক মঙান শঙদগী চত্থোকখিবা
\p
\v 1 অদুদগী ঐনা উখি, য়েংউ, খরূবশিং অদুগী মকোক মথক্তা লৈবা অতিয়া নোংদোন্দা ফম্বান মানবা শকফমগুম্বা শ্যাফাইর নূঙগা মান্নবা অমা মখোয়গী মথক্তা লৈরম্মী~।
\v 2 মহাক্না লিনেনগী ফি শেৎপা মী অদুদা হায়খি, <<কাংখোঙশিং অদুগী মরক্তা খরূবকী মখাদা চঙউ অমসুং খরূবশিংগী মরক্তগী অচাকপা মৈতাল অদু নখূৎ থন্না লৌরগা সহর অদুগী মথক্তা চাইথোকউ~।>> অদুগা মহাক্না ঐগী মাঙদা চঙখি~।
\v 3 নিপা অদুনা চঙখিবদা খরূবশিং অদু য়ূম অদুগী য়েৎ থংবা নাকন্দা লেপ্ত‌ুনা লৈরম্মী, অদুগা মনুং থংবা শূমাঙ অদু লৈচিন্না পিক থল্লম্মী~।
\v 4 অদুদগী যেহোবাগী মতিক মঙান অদু খরূবতগী লেঙখৎখিদুনা য়ূম অদুগী থোঙজিন মথক্তা লেপ্লম্মী; লৈচিন্না য়ূম অদু পিক থল্লম্মী অমসুং শূমাঙ অদু যেহোবাগী মতিক মঙানগী মশেক্না পিক থল্লম্মী~।
\v 5 ইঙম ঙম্বা ঈশ্বরনা ৱা ঙাঙবা মতমদা মহাক্কী খোঞ্জেনগা মান্ননা খরূবশিংগী মশাগী মখোন অদু মপান্থংবা শূমাঙ ফাওবা তারম্মী~।
\v 6 অদুগা মহাক্না লিনেনগী ফি শেৎপা নিপা অদুদা অসুম্না য়াথং পীদুনা হায়রকই, <<কাংখোঙ উংলিবা অদুগী মরক্তগী, খরূবশিং অদুগী মরক্তগী মৈ লৌ~।>> মতম অদুদা মহাক্না চঙখি অমসুং কাংখোঙশিং অদুগী মনাক্তা লেপ্লম্মী~।
\v 7 খরূবশিংগী মরক্তগী খরূব অমনা খরূবশিংগী মরক্তা লৈরিবা মৈ অদুদা মখূৎ তিংথোক্তুনা মদু খরা লৌরগা মৈ অদু লিনেনগী ফি শেৎপা নিপা অদুগী মখূত্তা থমখি~। অদুগা মহাক্না মদু লৌরগা মপান্দা থোকখি~।
\p
\v 8 অদুগা খরূবশিংগী মশাশিংগী মখাদা মীগী মখূৎ মানবা অমা ফাওরকখি~।
\v 9 ঐনা য়েংখিবদা, য়েংউ, খরূবশিংগী মনাক্তা কাংখোঙ মরি লৈরম্মী, খরূব অমমমগী কাংখোঙ অমমম লৈরম্মী, অতোপ্পা কাংখোঙ অমগী অতোপ্পা খরূব অমা লৈরম্মী; কাংখোঙশিং অদুগী শকওংদি বেরিল নূঙগী মচুগুম্বনি~।
\v 10 মখোয়গী শকওংশিংদি, মখোয় মরিগী মশক চপ মান্নৈ, কাংখোঙ অমগী ময়ায়দা কাংখোঙ অমা লৈবগুম্ননি~।
\v 11 মখোয়না চৎপদা মখোয়না মখোয়গী মায়গৈ মরিদা চৎলম্মী; মখোয়না চৎপদা মখোয়না লৈথোক্লমদে, অদুবু মমায় ওনবা মফম অদোমদা মখোয়না তুং ইনখি; মখোয়না চৎপদা মমায় লৈথোক্লমদে~।
\v 12 মখোয়গী হকচাং অপূম্বা, মখোয়গী মনঙ্গনশিং, মখোয়গী মখূৎশিং, মখোয়গী মশাশিং অমসুং কাংখোঙশিং অদু অকোয়বদা মিৎশিংনা পিক থল্লম্মী, মখোয়গী লৈরিবা কাংখোঙ মরিদসুনি~।
\v 13 কাংখোঙশিং অদুগীদমক্তদি, ঐ \f + \fr 10:13 \fk তানবা: \ft হিব্রুদা <<নাকোংদা~।>>\f*তানবা মখোয়বু কৌরম্মী, <<হে কাংখোঙ!>>
\p
\v 14 মখোয় অমমমগী মমায় মরি মরি পাল্লি; অহানবা মমায় অদু খরূবকী মমায়নি, অনীশুবা মমায় অদু মীগী মমায়নি, অহুমশুবা মমায় অদু নোংশাগী মমায়নি অমসুং মরিশুবা মমায় অদু ঈগলগী মমায়নি~।
\v 15 খরূবশিং অদু মথক্লোমদা থাঙ্গৎখি~। মসি ঐনা কেবার তুরেন মপান্দা উখিবা থৱায় পানবশিং অদুনি~।
\v 16 খরূবশিং অদুনা চৎপদা, কাংখোঙশিং অদু মখোয়গী মনাক্তা চৎখি; খরূবশিং অদু মালেমদগী হৌগৎনবা মখোয়গী মশাশিং অদু থাঙ্গৎপদা কাংখোঙশিং অদুসু মখোয়গী মনাক্তগী মমায় লৈথোকখিদে~।
\v 17 মখোয়না লেপ্পদা মখোয়সু লেপখি; খরূবশিং অদুনা হৌগৎপদা মখোয় মশাসু হৌগৎখি, মরমদি থৱায় পানবশিং অদুগী হিংবা মখোয়দা লৈরম্মী~।
\p
\v 18 অদুদগী যেহোবাগী মতিক মঙান অদু য়ূমগী থোঙজিন্দগী চত্থোক্তুনা খরূবশিংগী মথক্তা লেপ্লম্মী~।
\v 19 অদুগা খরূবশিংনা ঐগী ইমাঙদা মখোয়গী মশা থাঙ্গত্তুনা মালেমদগী হৌগৎখি; মখোয়না চত্থোকখিবদা কাংখোঙশিং অদুসু মখোয়গী মনাক্তা লৈরম্মী; মখোয় অমমম্না যেহোবাগী য়ূমগী নোংপোক থংবা থোঙজাউগী চঙফমদা লেপ্লম্মী, অদুগা ইস্রায়েলগী ঈশ্বরগী মতিক মঙান অদু মখোয়গী মথক্তা লৈরম্মী~।
\p
\v 20 ঐনা কেবার তুরেন মপান্দা ইস্রায়েলগী ঈশ্বরগী মখাদা উখিবা থৱায় পানবশিং অদু মখোয় অসিনি, অদুগা মখোয় খরূবশিংনি হায়বা ঐ খঙখি~।
\v 21 মখোয় অমমমগী মান্নবা মমায় মরি মরি অমসুং মখোয় অমমমগী মশা মরি মরি পাল্লম্মী~। অদুগা মখোয়গী মশাশিংগী মখাদা মীগী খূৎশিংগা মান্নবশিং লৈরম্মী~।
\v 22 মখোয়গী মায়থোংশিংদি ঐনা কেবার তুরেন মপান্দা উখিবা মমায়শিং অদুমক্নি, মখোয়গী শকওংশিং অমসুং মখোয় মশামকসু মদুমক্নি~। মখোয় খুদিংনা মাঙলোমদা চুমদ্রিং চুম্না চৎলম্মী~।
\c 11
\s1 ফত্তবা লুচিংবশিংবু ৱায়েনগদবা
\p
\v 1 অদুদগী থৱায় অদুনা ঐবু থাঙ্গত্তুনা যেহোবাগী য়ূমগী নোংপোক্লোমদা ফাৎলিবা নোংপোক থংবা থোঙজাউদা পুরকখি~। অদুগা য়েংউ, থোঙজাউ চঙফমদা নিপা কুনমঙা, মখোয়গী মরক্তা মীশিংগী অঙম অথৌশিং ওইবা অজ্জুরগী মচা নিপা যাজনেয়া অমসুং বেনায়াগী মচা নিপা পেলাতেয়া ঐনা উরম্মী~।
\v 2 অদুদগী মহাক্না ঐঙোন্দা হায়খি, <<মীগী মচা নিপা, মখোয় অসি সহর অসিদা পূক্নীং ফত্তনা শরৌ শীনবা অমসুং ফত্তবা পাউতাক পীবা মীশিং অদুনি,
\v 3 মখোয়না হায়, <মতম য়ৌদ্রি; ঐখোয় য়ূম শাসি; সহর অসি খাংজাউনি, অদুগা ঐখোয়না শদোংনি~।>
\p
\v 4 <<মরম অদুনা মখোয়গী মায়োক্তা ৱা তাকথোকউ, ৱা তাকথোকউ, হে মীগী মচা নিপা!>>
\v 5 যেহোবাগী থৱায়না ইথক্তা তাদুনা ঐঙোন্দা হায়খি, <<হায়য়ু, <যেহোবানা অসুম্না হায়, নখোয়না অসুম্না হায়, <<হে ইস্রায়েলগী ইমুং; মরমদি নখোয়গী \f + \fr 11:5 \fk পূক্নীং: \ft হিব্রুদা <<থৱায়~।>>\f*পূক্নীংদা লাকপা খুদিংমক ঐ খঙই~।
\v 6 নখোয়না সহর অসিদা নখোয়না হাৎপা অদু য়ামহল্লে~। অদুগা নখোয়না মসিগী লমজাওশিংবু নখোয়না হাৎপশিংনা পিক থনহল্লে~।>>
\v 7 মরম অদুনা ইবুংঙো যেহোবানা অসুম্না হায়, <<নখোয়না সহর অসিগী মনুংদা থম্বা নখোয়গী অহাৎপা অদু শদোংনি অমসুং সহর অসিনা খাংজাউনি; অদুবু ঐনা নখোয়বু মসিগী মনুংদগী পুথোক্কনি~।
\v 8 নখোয়না থাঙশাং কি; অদুনা ঐনা নখোয়গী নথক্তা থাঙশাং পুরক্কনি,>> ইবুংঙো যেহোবানা হায়~।
\v 9 <<অদুগা ঐনা নখোয়বু মসিগী মনুংদগী পুথোক্কনি, নখোয়বু মীরৈবাক মচাশিংগী মখূত্তা পীথোক্কনি অমসুং নখোয়গী নরক্তা ৱায়েনশিং তৌগনি~।
\v 10 নখোয় থাঙশাংদা তাগনি; ঐনা নখোয়বু ইস্রায়েলগী ঙমখৈদা ৱায়েনগনি~। ঐদি যেহোবানি হায়বা নখোয়না খঙগনি~।
\v 11 সহর অসি নখোয়গী খাংজাউ ওইরোই অমসুং নখোয় মসিগী মনুংদা শদোং ওইরোই, অদুবু ঐনা নখোয়বু ইস্রায়েলগী ঙমখৈদা ৱায়েনগনি~।
\v 12 অদুদা ঐদি যেহোবানি হায়বা নখোয়না খঙগনি; মরমদি নখোয়না ঐগী পথাপকী মতুং ইন্না চৎখিদে, ঐগী ৱায়েনশিং তৌখিদে, অদুবু নখোয়গী অকোয়বদা লৈবা জাতিশিংগী লমচৎ মতুং ইন্না চৎখি~।>> > >>
\p
\v 13 অদুগা অসুম্না থোকখি, ঐনা ৱা তাকথোক্লিঙৈদা বেনায়াগী মচা নিপা পেলাতেয়া শিখি~। অদুদগী ঐনা ইমায় লৈপাক তানা তুথদুনা খোঞ্জেন হৌনা কপ্ত‌ুনা হায়জখি, <<ওন্থোকপনিদা, ইবুংঙো যেহোবা! নহাক্না ইস্রায়েলগী লেমহৌবশিংবু লোইনা লোইশিল্লগদ্রা?>>
\s1 ইস্রায়েলবু হঞ্জিনহনবা
\p
\v 14 অমুক হন্না যেহোবাগী ৱা অসি ঐঙোন্দা লাক্তুনা হায়রকই,
\v 15 <<মীগী মচা নিপা, নহাক্কী নচিন ননাউ, হায়বদি নহাক্কী নচিন ননাউ, নহাক্কী নক্নবা মরী মতা অমসুং ইস্রায়েলগী ইমুং পূম্নমক, মখোয়না যেরূশালেমদা লৈবা মখোয়দা হায়খি, <নখোয় যেহোবাদগী থাপ্না চৎখ্রো; লৈবাক অসি ফংফম থোকপা ওইনা ঐখোয়দা পীবিরে~।>
\v 16 মরম অদুনা হায়য়ু, <ইবুংঙো যেহোবানা অসুম্না হায়, <<ঐনা মখোয়বু জাতিশিংগী মরক্তা থাপ্না লংথোক্লবসু, ঐনা মখোয়বু লৈবাকশিংগী মরক্তা চাইখাইরবসু, মখোয়না চৎখিবা লৈবাকশিং অদুদা ঐদি মখোয়গী মফমদা মতম খরগীদমক অশেংবা মফম ওইগনি~।>> >
\v 17 মরম অদুনা হায়য়ু, <ইবুংঙো যেহোবানা অসুম্না হায়, <<ঐনা জাতিশিংগী মরক্তগী নখোয়বু খোমজিনগনি অমসুং নখোয়না চাইথোক্তুনা লৈরিবা লৈবাকশিং অদুদগী নখোয়বু পূনশিনগনি, অদুগা ঐনা ইস্রায়েলগী লৈবাক নখোয়দা পীবিগনি~।>> >
\v 18 অদুগা মখোয়না মদুদা লাক্কনি অমসুং মখোয়না মদুগী হঙ্গোইবা পোৎ পূম্নমক অমসুং মদুগী তুক্কচবা পূম্নমক মদুদগী লৌথোক্কনি~।
\v 19 ঐনা মখোয়দা থম্মোই অমা অমসুং নখোয়গী নুংদা অনৌবা থৱায় থম্বিগনি, অদুগা ঐনা মখোয়গী মশাদগী নূঙগী থম্মোই লৌথোক্কনি, অদুগা ঐনা মখোয়দা শদোংগী থম্মোই পীবিগনি,
\v 20 মদুদা মখোয়না ঐগী ৱায়েন পথাপশিংদা চৎননবা, ঐগী ৱায়েনশিং ঙাক্ননবা অমসুং মখোয় অদু তৌননবনি; অদুগা মখোয় ঐগী মীশিং ওইগনি অমসুং ঐনা মখোয়গী ঈশ্বর ওইগনি~।
\v 21 অদুবু কনাগুম্বগী থম্মোইনা মখোয়গী হঙ্গোইবা পোৎশিং অমসুং মখোয়গী তুক্কচবা পামজনা চৎপশিংদা ঐনা মখোয়গী মরমচৎ মখোয় মশাগী মকোক্তা হনগনি,>> ইবুংঙো যেহোবানা হায়~।
\p
\v 22 অদুদগী মখোয়গী নাকন্দা লৈবা কাংখোঙশিং অদুগা লোয়ননা \f + \fr 11:22 \fk খরূব: \ft স্বর্গদূত কাঙবু অমনি~।\f*খরূবশিংনা মশাশিং থাঙ্গৎলম্মী~। অদুগা ইস্রায়েলগী ঈশ্বরগী মতিক মঙান্না মখোয়গী মথক্তা লৈরম্মী~।
\v 23 যেহোবাগী মতিক মঙান্না সহর মনুংদগী চৎখৎখি অমসুং সহরগী নোংপোক থংবদা লৈবা চীং অদুগী মথক্তা লেপখি~।
\p
\v 24 মদুগী তুংদা থৱায় অদুনা ঐবু থাংদুনা ঈশ্বরগী থৱায়গী মপান্না দর্শন অদুদা ঐবু কালদীদা লানফা ওইরিবা মখোয়গী মনাক্তা পুরকখি~। অসুম্না ঐনা উখিবা দর্শন অদু ঐঙোন্দগী চৎখৎখি~।
\v 25 অদুদগী যেহোবানা উহনবিবা পূম্নমক অদু ঐনা লানফা ওইরিবা মখোয়দা হায়খি~।
\c 12
\s1 ইজিকিয়েলনা চৎনবগী থৌরাঙ
\p
\v 1 যেহোবাগী ৱা অসি ঐঙোন্দা লাক্তুনা হায়রকই,
\v 2 <<মীগী মচা নিপা, নহাক লমহেনবা ইমুংগী মনুংদা লৈ, মখোয়গী উনবা মিৎ পাল্লি, অদুবু উবদি উদে; মখোয়গী তানবা নাকোং পাল্লি, অদুবু তাবদি তাদে; মরমদি মখোয় লমহেনবা ইমুংনি~।
\p
\v 3 <<মরম অদুনা মীগী মচা নিপা, নহাক লানফা ওইনা চৎনবগীদমক নপোৎ নচৈ থৌরাঙ তৌ অমসুং নুংথিন্দা মখোয়গী মাঙদা লানফা ওইনা চত্থোকউ; অদুগা নহাক্না নহাক্কী নফমদগী অতোপ্পা মফমদা মখোয়গী মাঙদা চৎকনি; মখোয় লমহেনবা ইমুং ওইরবসু মখোয়না মদু ৱাখল তৌবা য়াই~।
\v 4 অদুগা লানফা ওইনা চৎনবগী থৌরাঙ তৌরবা পোৎচৈশিং অদু নুংথিন্দা মখোয়গী মাঙদা পুথোকউ; অদুগা লানফা ওইনা চত্থোকপা মখোয়গুম্না নহাক্না নুমিদাংৱাইরমদা মখোয়গী মাঙদা চত্থোকউ~।
\v 5 মখোয়গী মাঙদা চেকপল অদু হুত্তোকউ অমসুং মদু ফাওদুনা পুথোকউ~।
\v 6 মখোয়গী মাঙদা নহাক্না মদু নরেংবান্দা থোংদুনা মম্লি মম্লিরকপদা পুথোকউ, নহাক্না লৈপাক উদনবা নমায় খুমজিল্লু, মরমদি ঐনা নহাকপু ইস্রায়েলগী ইমুংগী মফমদা খূদম অমা ওইনা থম্লে~।>>
\v 7 ঐঙোন্দা য়াথং পীখিবা অদুগুম্না ঐনা তৌখি~। লানফা ওইনা চৎপগুম্না ঐগী পোৎচৈ অদু ঐনা নুংথিন্দা পুথোকখি অমসুং নুমিদাংৱাইরমদা ঐনা ইখূৎনা চেকপল ফাওনা হুত্তোকখি~। মম্লি মম্লিরকপদা ঐনা মদু পুথোকখি অমসুং ঐনা মদু ইরেংবান্দা থোংদুনা মখোয়গী মাঙদা পুখি~।
\p
\v 8 অদুগা অয়ুক্তা যেহোবাগী ৱা অসি ঐঙোন্দা লাক্তুনা হায়রকই,
\v 9 <<মীগী মচা নিপা, লমহেনবা ইমুং ইস্রায়েলনা নঙোন্দা হায়খিদ্রা, <নহাক্না তৌরিবা অসি করিনো?>
\v 10 নহাক্না মখোয়দা হায়য়ু, <ইবুংঙো যেহোবানা অসুম্না হায়, <<পোৎলূম অসিদি যেরূশালেমদা লৈবা অঙম অথৌ অমসুং মখোয়গী মরক্তা লৈবা ইস্রায়েলগী ইমুং অপূম্বগী মরমদনি~।>> >
\v 11 হায়য়ু, <ঐদি নখোয়গী খূদম্নি; ঐনা তৌখিবগুম্না মখোয়গী মফমদসু মসি তৌগনি; মখোয় লোই থাদুনা লানফা ওইনা চৎকনি~।>
\v 12 অদুগা মখোয়গী মরক্তা লৈবা অঙম অথৌ অদুনা মরেংবান্দা পোৎ পুদুনা মম্লি মম্লিবদা চত্থোক্কনি~। মখোয়না চেকপল অদু ফাওদুনা পুথোক্নবা মদু হুত্তোক্কনি; মহাক্না মহাক্কী মমায় খুমজিনগনি, অদুনা মহাক্কী মমিৎনা লৈপাক উররোই~।
\v 13 ঐনা মহাক্কী মথক্তা ঐগী লাং শন্দোক্তুনা মহাক ঐগী লাংদা ফাগনি, অদুগা ঐনা কালদী মচাশিংগী লৈবাক বাবিলোন্দা মহাকপু পুগনি; অদুম ওইনমক মহাক্না মফম অদুদা শিবা তারবসু মহাক্না মদু উরোই~।
\v 14 অদুগা মহাক্কী মতেং পাংনবা মহাক্কী অকোয়বদা লৈবা পূম্নমক অমসুং মহাক্কী লান্মী পূম্নমক ঐনা নুংশিৎ খুদিংদা চাইথোক্কনি; অদুগা ঐনা মখোয়গী তুংদা থাঙশাং শত্তোক্কনি~।
\v 15 অদুগা ঐনা মখোয়বু জাতিশিংগী মরক্তা চাইথোকপা অমসুং লৈবাকশিংদা চাইখাইবদা, ঐদি যেহোবানি হায়বা মখোয়না খঙগনি~।
\v 16 অদুবু মখোয়না চৎকদবা জাতিশিং অদুগী মরক্তা মখোয়না মখোয়গী তুক্কচবশিং খঙহন্নবা ঐনা মখোয়গী মী খরবু থাঙশাংদগী, চাক্তাঙবদগী অমসুং শিগনবা লায়নাদগী খাকহৌগনি~। অদুদা ঐদি যেহোবানি হায়বা মখোয়না খঙগনি~।>>
\s1 লানফা ওইগদবা নকশিল্লকপা
\p
\v 17 অমুক্কা যেহোবাগী ৱা অসি ঐঙোন্দা লাক্তুনা হায়রকই,
\v 18 <<মীগী মচা নিপা, নিকপগা লোয়ননা নহাক্কী তল চাও, অদুগা থক থক নিকপা অমসুং লাঙতক্নবগা লোয়ননা নহাক্কী ঈশিং থকউ;
\v 19 অদুগা লৈবাক অদুগী মীশিংদা হায়য়ু, <যেরূশালেমদা লৈবশিংগী মরমদা অমসুং ইস্রায়েল লৈবাক্কী মরমদা ইবুংঙো যেহোবানা অসুম্না হায়, <<মখোয়না লাঙতক্ননা মখোয়গী তল চাগনি অমসুং শাথিনা কিদুনা মখোয়না মখোয়গী ঈশিং থক্কনি, মরমদি মসিগী মনুংদা লৈবা মখোয় পূম্নমক্কী হিংসাগী মরম্না লৈবাক অসিদা লৈবা পূম্নমক মাঙ তাক্কনি~।
\v 20 খুন্দারিবা সহরশিং অদু মাঙগনি অমসুং লৈবাক অদু মাঙ তাক্কনি; অদুদা ঐদি যেহোবানি হায়বা নখোয়না খঙগনি~।>> > >>
\p
\v 21 অদুগা যেহোবাগী ৱা অসি ঐঙোন্দা লাক্তুনা হায়রকই,
\v 22 <<মীগী মচা নিপা, নখোয়না ইস্রায়েল লৈবাক্তা হায়নরিবা পাউরৌ অসি করিনো? <নুমিৎ মশীং য়াম্লে অমসুং দর্শন খুদিংমক থুংদ্রে~।>
\v 23 মরম অদুনা মখোয়দা হায়য়ু, <ইবুংঙো যেহোবানা অসুম্না হায়, <<ঐনা পাউরৌ অসি লৈহল্লরোই, অদুগা মখোয়না ইস্রায়েলদা মসি পাউরৌ ওইনা অমুক হন্না শিজিন্নররোই~।>> অদুবু মখোয়দা হায়য়ু, <<নুমিৎ অদু নকশিল্লক্লে অমসুং দর্শন খুদিং থুংগদৌরে~।
\v 24 মরমদি অরানবা দর্শন, নৎত্রগা খোইহি তৈবা লাইবাউ ইস্রায়েলগী ইমুংদা অমুক হন্না লৈররোই~।
\v 25 মরমদি ঐদি যেহোবানি~। ঐনা হায়গনি অমসুং ঐনা হায়বা ৱা অদু থোক্কনি; মসি কুইররোই; মরমদি, হে লমহেনবা ইমুং, নখোয়গী হাকতক্তা ঐনা ৱা হায়গনি অমসুং মসি পাঙথোক্কনি,>> ইবুংঙো যেহোবানা হায়~।> >>
\v 26 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 27 <<মীগী মচা নিপা, য়েংউ, ইস্রায়েলগী ইমুংনা হায়, <মহাক্না উবা দর্শন অদু থুংগদবা মতম ৱাৎলি অমসুং মহাক্না ৱাৎলিবা মতমগী মরমদা ৱা তাকথোকই~।>
\v 28 মরম অদুনা মখোয়দা হায়য়ু, <ইবুংঙো যেহোবানা হায়, <<ঐগী ৱা অমতা কুইররোই, অদুবু ঐনা হায়খিবা ৱা অদু তৌগনি,>> ইবুংঙো যেহোবানা হায়~।> >>
\c 13
\s1 ৱা তাকথোকশিন্নবশিংবু মরান শীবা
\p
\v 1 যেহোবাগী ৱা অসি ঐঙোন্দা লাক্তুনা হায়রকই,
\v 2 <<মীগী মচা নিপা, ৱা তাকথোক্লিবা ইস্রায়েলগী ৱা তাকথোকপা মীশিংগী মায়োক্তা ৱা তাকথোকউ অমসুং মখোয় মশামক্কী থম্মোইশিংনা নীংবগী মতুং ইন্না ৱা তাকথোক্লিবা মখোয়দা হায়য়ু, <নখোয় যেহোবাগী ৱা তাও~।> >>
\p
\v 3 ইবুংঙো যেহোবানা অসুম্না হায়, <<মখোয় মশামক্কী থৱায়গী মতুং ইনবা অমসুং করি অমতা উদবা অপঙবা ৱা তাকথোকপা মীশিং অদু অৱাবনিদা!
\v 4 হে ইস্রায়েল, নহাক্কী ৱা তাকথোকপা মীশিং অদু লৈকংলাদা লৈবা লমহূইশিংগা মান্নৈ~।
\v 5 নখোয়না অকায়বশিং অদুদা চৎখত্তে অমসুং যেহোবাগী নুমিত্তা ইস্রায়েলগী ইমুংনা লান্দা লেঙদনা লৈননবা মখোয়গীদমক চেকপল শেমজিন্দে~।
\v 6 যেহোবানা মখোয়বু থাদবা মতমদা, মখোয়না অরানবা অমসুং চুমদবা লাইবাউ উদুনা হায়, <যেহোবানা হায়!> অদুম ওইনমক মখোয়গী ৱা থুংগনি হায়না মখোয়না আশা তৌজৈ~।
\v 7 নখোয়না অরানবা দর্শন উবা নৎত্রা? অদুগা নখোয়না মীনম্বা লাইবাউ হায়বা নৎত্রা? নখোয়না হায়, <যেহোবানা হায়,> অদুবু ঐনা হায়খিদে~।>>
\p
\v 8 মরম অদুনা ইবুংঙো যেহোবানা অসুম্না হায়, <<নখোয়না অরানবা ৱা হায়বা অমসুং মীনম্বা উবা মরম্না য়েংউ, ঐনা নখোয়গী মায়োক্তা লৈ,>> ইবুংঙো যেহোবানা হায়~।
\v 9 <<অদুগা অরেম্বা উবা অমসুং মীনম্বা লাইবাউ হায়বা ৱা তাকথোকপা মীশিং অদুগী মায়োক্তা ঐগী খূৎ লৈগনি; মখোয়না ঐগী মীশিংগী তিন্নবদা য়াওরোই, ইস্রায়েলগী ইমুংগী মিং ইবা লাইরিক্তা মখোয়গী মিং ইরোই, মখোয়না ইস্রায়েল লৈবাক্তা চঙলোই; অদুগা ঐদি ইবুংঙো যেহোবানি হায়বা নখোয়না খঙগনি~।
\p
\v 10 <<মরমদি মখোয়না <ঈঙথৌ> হায়দুনা ঐগী মীশিংবু শেরান্ননা চিংই, অদুবু ঈঙথবদি লৈতে; কনাগুম্বা অমনা চেকপল খাগৎখি, অদুগা য়েংউ, অতোপ্পশিংনা অশোনবা সুরকিনা ৱাই তৈশিনখি;
\v 11 অশোনবা সুরকিনা ৱাই তৈশিল্লিবা মখোয়দা হায়য়ু, মদুদি মদু কিন্থগনি~। নোং কন্না চুগনি; হে অচৌবা লেনশিং, নখোয় তাগনি; অদুগা নোংলৈ নুংশিৎনা মদু থুগাইগনি,
\v 12 য়েংউ, চেকপল অদু কিন্থবদা <নখোয়না ৱাই তৈশিনবা অদু কদায়দা চৎখ্রে> হায়না নখোয়দা হায়রোইদ্রা?>>
\p
\v 13 অদুনা ইবুংঙো যেহোবানা অসুম্না হায়, <<ঐনা তমথীনা শাউদুনা নোংলৈ নুংশিৎনা মদু থুগাইগনি; মদু তুম্না মাঙহন্নবা ঐনা শাউবদা নোং কন্না চুগনি, ঐনা তমথীনা শাউবদা অচৌবা লেন তাগনি~।
\v 14 মরম অদুনা নখোয়না অশোনবা সুরকিনা ৱাই তৈশিনবা চেকপল অদু ঐনা থুগাইগনি অমসুং মদু লৈমায়দা তাহনগনি, মদুদা য়ূম্ফম অদু ফুক্তোক্কনি অমসুং মদু কিন্থগনি, অদুগা নখোয়না মসিগী মনুংদা তুম্না মাঙগনি~। অদুদা ঐদি যেহোবানি হায়বা নখোয়না খঙগনি~।
\p
\v 15 <<অসুম্না ঐনা চেকপল অদুগী মথক্তা অমসুং মদুবু অশোনবা সুরকি তৈবা মখোয়গী মথক্তা ঐগী মৈ হৌনা শাউবা থুংহনগনি, অদুগা নখোয়দা হায়গনি, <চেকপল অদু লৈত্রে, মদুবু তৈবা মখোয় অদু লৈত্রে~।
\v 16 যেরূশালেমগী মরমদা ৱা তাকথোকপা অমসুং ঈঙথবা লৈতবা মতমদা মহাক্কীদমক ঈঙথবগী দর্শনশিং উবা ইস্রায়েলগী ৱা তাকথোকপা মীশিং অদু লৈত্রে,> >> ইবুংঙো যেহোবানা হায়~।
\p
\v 17 <<মীগী মচা নিপা, মখোয় মশামক্কী থম্মোইনা নীংবা মতুং ইন্না ৱা তাকথোকপা নহাক্কী মীশিংগী নিঙোনশিংগী মায়োক্তা নমায় ওনশিল্লু; নহাক্না মখোয়গী মায়োক্তা ৱা তাকথোকউ,
\v 18 অদুগা হায়য়ু, <ইবুংঙো যেহোবানা অসুম্না হায়, <<মখোয়গী খূদাং অচোনবা ফূরিত্তা মিত্রংগী পোৎ তূশিনবা অমসুং থৱায়শিংবু থিনবা মী খুদিংগী মকোক্কী মায়খুম্ফি শাংনা শেম্লিবা নুপীশিং অদু অৱাবনিদা! নখোয়না ঐগী মীশিংগী থৱায়শিংবু থিগদ্রা? নখোয়দা চঙজরকপা মীগী থৱায়শিং নখোয়না হিংনা কনবিগদ্রা?
\v 19 নখোয়গী মীনম্বা ৱা তাবা ঐগী মীশিংদা নখোয়না মীনম্বা ৱা ঙাঙদুনা শিরোইদবা মীশিংবু হাৎনবা অমসুং হিংলোইদবা মীশিংবু কন্নবা বার্লি খূবাম খরগীদমক অমসুং তল মচেৎশিং খরগীদমক নখোয়না ঐগী মীশিংগী মরক্তা ঐবু মাংথোক্কদ্রা?>>
\p
\v 20 <মরম অদুনা ইবুংঙো যেহোবানা অসুম্না হায়, <<য়েংউ, ঐনা নখোয়গী মিত্রংগী পোৎশিংগী মায়োক্তা লৈ~। মদুগী মপান্না নখোয়না থৱায়শিংবু পাইহন্নবা থিরি~। ঐনা মদু নখোয়গী পাম্বোমশিংদগী শেগায়গনি, ঐনা থৱায়শিং অদু, হায়বদি নখোয়না পাইহন্নবা থিরিবা থৱায়শিং অদু থাদোকপিগনি~।
\v 21 ঐনা নখোয়গী কোক্কী মায়খুম্ফি শেগায়দুনা নখোয়গী খূত্তগী ঐগী মীশিংবু কনবিগনি, অদুগা মখোয়বু থিনবা নখোয়গী খূত্তা অমুক হন্না তাররোই~। অদুগা ঐদি যেহোবানি হায়বা নখোয়না খঙগনি~।
\p
\v 22 <<ঐনা ৱাহন্দবা ধর্ম্মচেনবা মীগী থম্মোইবু নখোয়না মীনম্বা ৱা হায়দুনা পূক্নীং হন্থহল্লে; অদুগা ঈশ্বর নীংদবা মীগী মখূৎশিং কনখৎহল্লে, অদুনা মহাক্না পুন্সি কক্তনবা মহাক্কী ফত্তবা লম্বীদগী হল্লক্লরোই,
\v 23 মরম অদুনা নখোয়না অমুক হন্না অরানবা উররোই অমসুং লাইবাউ হায়ররোই; মরমদি ঐনা নখোয়গী খূত্তগী ঐগী মীশিংবু কনবিগনি, অদুগা ঐদি যেহোবানি হায়বা নখোয়না খঙগনি~।>> > >>
\c 14
\s1 মূর্ত্তি খুরুম্বশিংবু মরান শীবা
\p
\v 1 অদুদগী ইস্রায়েলগী অহল্লমনশিংগী মরক্তগী খরনা ঐঙোন্দা লাক্লগা ঐগী মাঙদা ফম্লম্মী~।
\v 2 অদুগা যেহোবাগী ৱা ঐঙোন্দা লাক্তুনা হায়রকই,
\v 3 <<মীগী মচা নিপা, মীশিং অসিনা মখোয়গী লাই মূর্ত্তিশিং মখোয়গী থম্মোইদা থম্লে অমসুং মখোয়গী অয়োল অরানগী খুদি থীফম অদু মখোয়গী মমাঙদা থম্লে~। মখোয়না ঐঙোন্দা ৱা হংফম থোকপ্রা?
\p
\v 4 <<মরম অদুনা মখোয়দা তম্মু, অদুগা মখোয়দা হায়য়ু, <ইবুংঙো যেহোবানা অসুম্না হায়, <<মহাক্কী লাই মূর্ত্তিশিংবু মহাক্কী থম্মোইদা থম্বা, মহাক্কী অয়োল অরানগী খুদি থীফম মহাক্কী মমাঙদা থম্বা অমসুং ৱা তাকথোকপগী মফমদা লাকপা ইস্রায়েলগী ইমুংগী মী খুদিংদা, মহাক্কী লাই মূর্ত্তি ময়ামগী মতুং ইন্না লাকপা মঙোন্দা, যেহোবা ঐনা পাউখুম পীগনি,
\v 5 মদুদি ঐনা ইস্রায়েলগী ইমুংবু মখোয় মশামক্কী থম্মোই ফাননবনি, মরমদি মখোয়গী লাই মূর্ত্তিশিংগী মরম্না মখোয়না ঐঙোন্দগী শেৎন কায়নখ্রে~।>> >
\p
\v 6 <<মরম অদুনা ইস্রায়েলগী ইমুংদা হায়য়ু, <ইবুংঙো যেহোবানা অসুম্না হায়, <<পূক্নীং হোংউ, নখোয়গী লাই মূর্ত্তিশিংদগী লৈথোক্লকউ অমসুং নখোয়গী তুক্কচবা পূম্নমক্তগী নমায় ওল্লকউ~।
\v 7 ইস্রায়েলগী ইমুংগী মী খুদিংনা, নৎত্রগা ঐঙোন্দগী মশামক তোঙাল্লবা ইস্রায়েলদা লৈবা মীরৈবাক মচা খুদিংনা মশাগী থম্মোইদা মহাক্কী লাই মূর্ত্তিশিং থম্লে অমসুং মহাক্কী অয়োল অরানগী খুদি থীফম অদু মহাক্কী মমাঙদা থম্লে, অদুগা মশাগীদমক ঐঙোন্দা হংনবা ৱা তাকথোকপা মী অমগী মফমদা লাকপা মঙোন্দা, যেহোবা ঐ ইশামক্না পাউখুম পীগনি~।
\v 8 ঐনা মী অদুগী মায়োক্তা ঐগী মায়থোং লৈগনি, অদুগা মহাকপু খূদম অমসুং পাউরৌ ওইহনগনি, অদুগা ঐনা ঐগী মীশিংগী মরক্তগী মহাকপু মাঙহনগনি; অদুদা ঐদি যেহোবানি হায়বা নখোয়না খঙগনি~।
\p
\v 9 <<ৱা তাকথোকপা মী অদুনা করিগুম্বা অমা হায়বদা মহাকপু নমথাক তৌরবদি, যেহোবা ঐনা ৱা তাকথোকপা মী অদুবু নমথাক তৌরবনি, অদুগা ঐনা ঐগী খূৎ মহাক্কী মথক্তা তিংথোক্তুনা মহাকপু ঐগী মী ইস্রায়েলগী মরক্তগী মাঙহনগনি~।
\v 10 অদুগা মখোয়না মখোয়গী অয়োল অরানগী চৈরাক পুজগনি; ৱা তাকথোকপা মী অদুগী চৈরাক্তি মহাক্কী মফমদা হংজবা মী অদুগী চৈরাক্কা চপ মান্নগনি,
\v 11 অদুনা ইস্রায়েলগী ইমুংনা ঐঙোন্দগী শেরান্ননা চত্তুনা লৈররোই অমসুং মখোয়গী লঙজবা পূম্নমক্কী মরম্না মখোয় মাংলরোই, অদুবু মখোয় ঐগী মী ওইগনি অমসুং ঐ মখোয়গী ঈশ্বর ওইগনি,>> ইবুংঙো যেহোবানা হায়~।> >>
\p
\v 12 অদুদগী যেহোবাগী ৱা ঐঙোন্দা লাক্তুনা হায়রকই,
\v 13 <<মীগী মচা নিপা, লৈবাক অদুনা তমথীনা থাজবা য়াদনা ঐগী ইফমদা পাপ তৌবদা, ঐনা মদুগী মথক্তা ইখূৎ তিংথোক্কনি, অদুগা মদুগী চিঞ্জাক ফংফম মাঙহনগনি, মদুগী মথক্তা চাক্তাঙবা থারক্কনি অমসুং মদুদগী মী অমসুং শা মাঙহনগনি~।
\v 14 লৈবাক অদুদা নোহা, দানিয়েল অমসুং যোব হায়রিবা মী অহুম অসি লৈরবসু মখোয়না মখোয়গী ধর্ম্মচেনবগী মপান্না মখোয় মশামক্কী থৱায়শিংতবু কঞ্জগনি,>> ইবুংঙো যেহোবানা হায়~।
\p
\v 15 <<ঐনা লম্লক্কী শাশিংবু লৈবাক অদু ফাওদুনা চৎহল্লবদি, মখোয়না মদু হাঙহনগনি, অদুগা শাশিং অদুগী মরম্না মদু মাঙ তাকহন্দুনা মী অমতনা মদুদা ফাওদুনা চৎলরোই;
\v 16 লৈবাক অদুগী মনুংদা মী অহুম অদু লৈরবসু, ঐনা হিংলিবগুম্না,>> ইবুংঙো যেহোবানা হায়, <<মখোয়না মচা নিপাশিং অমসুং মচা নুপীশিংবু কনবিবা ঙম্লোই; মখোয়তমক কঞ্জগনি, অদুবু লৈবাক অদু মাঙ তাক্লগনি~।
\p
\v 17 <<নৎত্রগা ঐনা লৈবাক অদুগী মথক্তা থাঙশাং অমা পুরক্তুনা হায়রবদি, <থাঙশাং, লৈবাক অদু ফাওদুনা চৎলু> অমসুং ঐনা মদুদগী মী অমসুং শা ককথৎকনি;
\v 18 লৈবাক অদুগী মনুংদা মী অহুম অসি লৈরবসু, ঐনা হিংলিবগুম্না,>> ইবুংঙো যেহোবানা হায়, <<মখোয়না মচা নিপাশিং নৎত্রগা মচা নুপীশিংবু কনবিবা ঙম্লোই, অদুবু মখোয়না মশাতমক কঞ্জগনি~।
\p
\v 19 <<নৎত্রগা ঐনা লৈবাক অদুদা মী অমসুং শা মাঙহন্নবা শিগনবা লায়না থারবদি অমসুং মদুদা ঈ তাহন্দুনা ঐগী তমথীনা শাউবা হৈথরবদি,
\v 20 লৈবাক অদুদা নোহা, দানিয়েল অমসুং যোব লৈরম্লবসু, ঐনা হিংলিবগুম্না,>> ইবুংঙো যেহোবানা হায়, <<মখোয়না মচা নিপাশিং নৎত্রগা মচা নুপীশিংবু কনবিবা ঙম্লোই; মখোয়না মখোয়গী ধর্ম্মচেনবগী মপান্না মখোয় মশামক্কী থৱায়শিংতমক কঞ্জগনি~।>>
\p
\v 21 মরমদি ইবুংঙো যেহোবানা হায়, <<মী অমসুং শা মাঙহন্নবা ঐনা যেরূশালেমদা ঐগী শাথিবা ৱায়েন মরি, হায়বদি থাঙশাং, চাক্তাঙবা, লম্লক্কী শা অমসুং শিগনবা লায়না থাবা মতমদা কয়াগী মতিক হেন্না ফত্তবা ওইগদবা!
\v 22 অদুবু য়েংউ, মদুদা মচা নিপা অমসুং মচা নুপী খরা লেমহৌদুনা মখোয়বু মদুদগী পুথোক্লক্কনি; য়েংউ, মখোয়না নখোয়গী নফমদা লাক্কনি, অদুগা নখোয়না মখোয়গী লমচৎ অমসুং মখোয়গী থবকশিং উগনি~। অদুগা ঐনা যেরূশালেমগী মথক্তা পুরকপা ফত্তবা, হায়বদি ঐনা মদুগী মথক্তা পুরকপা পূম্নমক অদুগী মরমদা নখোয়বু থেমজিনবিগনি~।
\v 23 অদুগা নখোয়না মখোয়গী লমচৎশিং অমসুং থবকশিং উবদা মখোয়না নখোয়বু থেমজিনবিগনি~। অদুদা ঐনা লৈবাক অদুদা তৌবা পূম্নমক অদু ঐনা মরম লৈতনা তৌবা নত্তে হায়বা নখোয়না খঙগনি,>> ইবুংঙো যেহোবানা হায়~।
\c 15
\s1 অঙ্গুর পাম্বীগী পান্দম
\p
\v 1 যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, অঙ্গুরগী উনা উমংগী উপালশিংগী উশা অমদগী করম্না হেন্না ফবগে?
\v 3 করিগুম্বা পোৎ অমা শানবা মদুদগী উ লৌগদ্রা? করিগুম্বা পাত্র অমা য়ান্ননবা মীশিংনা মদুদগী উচুপ শাগদ্রা?
\v 4 য়েংউ, মসি শীং ওইনবা মৈদা লংশিল্লি; মৈনা মসিগী মতোন অনীমক চাকথোকই, অদুগা মসিগী মমায় চাকই~। মসি করি কান্নখিগদগে?
\v 5 য়েংউ, মসি মপূম ওইরিঙৈদা থবক অমতদা চন্নখিদে~। অদুগা মৈনা মসি তুমহনখ্রবদা অমসুং চাকখ্রবদা মসি করি কান্নখিগদগে?
\p
\v 6 <<মরম অদুনা ইবুংঙো যেহোবানা অসুম্না হায়, <ঐনা উমংগী উপালশিংগী মরক্তগী অঙ্গুরগী উবু ঐনা শীংগীদমক মৈদা পীখিবগুম্না, ঐনা যেরূশালেমদা লৈবশিংবু পীগনি;
\v 7 অদুগা ঐনা মখোয়গী মায়োক্তা লৈগনি; মখোয়না মৈ অমদগী থোক্লক্কনি অমসুং অতোপ্পা মৈনা মখোয়বু চাকথেক্কনি~। অদুগা ঐনা মখোয়গী মায়োক্তা ঐগী মায় থম্বদা ঐদি যেহোবানি হায়বা মখোয়না খঙগনি~।
\v 8 অদুগা ঐনা লৈবাক অদু মাঙ তাকহনগনি, মরমদি মখোয়না থাজবা য়াদবা থবক তৌরে,> ইবুংঙো যেহোবানা হায়~।>>
\c 16
\s1 যেহোবাগী থৌজান
\p
\v 1 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, যেরূশালেমদা মহাক্কী তুক্কচবশিং অদু খঙহল্লু,
\v 3 অদুগা হায়য়ু, <ইবুংঙো যেহোবানা য়েরূশালেমদা অসুম্না হায়, <<নহাক্কী হৌরকপা অমসুং নহাক্কী পোকফম লমদমদি কেনান লৈবাক্নি~। নহাক্কী নপাদি অমোরীগী মীনি অমসুং নহাক্কী নমাদি হেৎ নিঙোন্নি~।
\v 4 অদুগা নহাক্কী হৌরকপদি, নহাক পোকপা নুমিত্তা নহাক্কী খোইরী ককখিদে, শেংদোক্নবা নহাকপু ঈশিংদা চামথোকখিদে; নহাকপু থুম তৈবিখিদে অমসুং ফি কোনবিখিদে~।
\v 5 নঙোন্দা মীনুংশি পোক্তুনা নঙোন্দা অসিগুম্বা থবক অসি তৌনবা কনা অমতনা নহাকপু নুংশিবা পোক্তুনা য়েংখিদে; অদুবু নহাকপু পোকপা নুমিত্তা নহাকপু হঙ্গোইদুনা নহাকপু অহাঙবা লৌবুক্তা হুন্দোকখি~।>> > >>
\p
\v 6 <<অদুগা ঐনা ননাক্তা চৎপদা নহাক্না নশামক্কী ঈদা ওন থোইনা কাওদুনা লৈরম্বা উরম্মী, নহাক্না নহাক্কী ঈদা লৈরিঙৈদা ঐনা নঙোন্দা হায়খি, <হিংজৌ~।> হোয়, নহাক্না নহাক্কী ঈদা লৈরিঙৈদা ঐনা নঙোন্দা হায়খি, <হিংজৌ~।>
\v 7 ঐনা নহাকপু লৌবুক্কী পাম্বীগুম য়ামহল্লি, অদুগা নহাক চাউখৎলক্তুনা ৱাংলে, অদুগা নহাক মিতাফম ওইরে~। নহাক্কী থিক থা ফরে অমসুং নহাক্কী শম হৌরে, অদুবু নহাক ফি থোক্লম্মী অমসুং ফি য়াওরমদে~।
\p
\v 8 <<ঐনা নহাক্কী ননাক্তা চৎপদা নঙোন্দা য়েংখি, য়েংউ, নহাক্কী মতমদি নুংশিবগী মতম্নি; অদুগা ঐনা ঐগী ফি নহাক্কী নথক্তা শন্দোক্তুনা নহাক্কী ফি থোকপা অদু কূপশিনখি~। হোয়, ঐনা নঙোন্দা ৱাশক্তুনা, নহাক্কা ৱালেপ্নখি অমসুং নহাক ঐগী ওইখি,>> ইবুংঙো যেহোবানা হায়~।
\p
\v 9 <<অদুদগী ঐনা নহাকপু ঈশিংদা ঈরুজবিরে; হোয়, ঐনা নহাক্কী ঈ অদু নঙোন্দগী শেংনা চামথোকপিরে অমসুং ঐনা নহাকপু থাউ তৈবিরে~।
\v 10 ঐনা নহাকপু খূৎনা লোনবা ফি শেৎপিদুনা \f + \fr 16:10 \fk তহশ: \ft শা অসিগী মশক চপ চানা খঙদে~। গ্লোসরিদা য়েংবিয়ু~।\f*তহশ মঊনগী সেন্দল তোংশিনবিখি; অদুগা ঐনা নহাকপু অনানবা লিনেনগী ফিনা নখ্বাঙ লাকশিনবিখি অমসুং ঐনা নহাকপু মুগানা ইনশিনবিখি~।
\v 11 ঐনা নহাকপু লীক্লাংশিং শিবিদুনা নখূত্তা খূজিশিং অমসুং নঙক্তা লীক পরেং শিবিখি~।
\v 12 অদুগা ঐনা ননাতোন্দা মণি মুক্তা শিবিখি, ননাশিংদা নায়িনশিং য়ানবিখি অমসুং নহাক্কী কোক্তা ফজবা লূহুপ উপ্পীখি~।
\v 13 অসুম্না নহাকপু সনা অমসুং লুপা শিবিখি, অদুগা নহাক্কী ফিজোন্দি অনানবা লিনেন, মুগা অমসুং খূৎনা লোনবনি~। নহাক্না অফবা য়াম, খোইহি অমসুং থাউ চাখি~। অদুগা নহাক হেন্না ফজখি অমসুং নহাক নিংথৌ লৈবাক্তা চাউরক্লে~।
\v 14 নহাক্কী ফজবগীদমক জাতিশিংগী মরক্তা নমিং চৎখ্রে, মরমদি ঐনা নঙোন্দা থম্বিখিবা মতিক মঙান অদুগী মরম্না মসি মপূঙ ফাখি,>> ইবুংঙো যেহোবানা হায়~।
\s1 যেরূশালেম ওক্তবী ওইবা
\p
\v 15 <<অদুবু নহাক্না নশামক্কী ফজবা অদুদা চেৎনা থাজখি, নহাক্কী মিংচৎ অদুগী মরম্না ওক্তবীগী থবক তৌখি, অদুগা নহাক্কী ননাক্তা চৎপা খুদিংদা ওক্তবীগী থবক হৈথখি; মসি মহাক্কী ওইখি~।
\v 16 অদুগা নহাক্না নহাক্কী নফি নরোন লৌদুনা তোঙান তোঙানবা মচুনা নহাক্কী অৱাংবা মফমশিং লৈতেংখি অমসুং মফমশিং অদুদা ওক্তবীগী থবক তৌখি~। মদুগুম্বা অদু লাকসু লাক্লরোই, থোকসু থোক্লরোই~।
\v 17 ঐনা নঙোন্দা পীখিবা ঐগী সনা অমসুং ঐগী লুপানা শাবা নহাক্কী ফজরবা মণি মুক্তা নহাক্না লৌদুনা নশাগীদমক নিপাগী মূর্ত্তিশিং শাখি অমসুং মখোয়গা ওক্তবীগী থবক তৌখি~।
\v 18 অদুগা নহাক্না খূৎনা লোনবা ফিরোনশিং লৌদুনা মখোয়বু কূপশিনখি, অদুগা নহাক্না ঐগী থাউ অমসুং ঐগী মেক্রুক মখোয়গী মমাঙদা থমখি~।
\v 19 অদুগা ঐনা নঙোন্দা পীখিবা ঐগী চানবা চিঞ্জাক, হায়বদি ঐনা নঙোন্দা পীজখিবা অকুপ্পা য়াম, থাউ অমসুং খোইহি অদু মনম নুংশিনবগীদমক নহাক্না মদু মখোয়গী মমাঙদা থমখি; অদুগা অসুম্না তৌখি,>> ইবুংঙো যেহোবানা হায়~।
\p
\v 20 <<অদুগীসু মথক্তা নহাক্না ঐঙোন্দা পোকখিবা নহাক্কী নচা নিপাশিং অমসুং নচা নুপীশিং লৌখি, নহাক্না মখোয়বু চাথোকহন্নবা মখোয়গী মফমদা ঈরাৎখি~। নহাক্কী ওক্তবীগী থবক অসি করিসু নত্তব্রা?
\v 21 অদুগা নহাক্না ঐগী ইচাশিংবু হাৎলে অমসুং মখোয়গীদমক্তা মখোয়বু মৈ ফাওদুনা চৎনবা পীথোক্লে~।
\v 22 অদুগা নহাক্না নহাক্কী তুক্কচবশিং অমসুং ওক্তবীগী থবক পূম্নমক তৌবদা নহাক্কী নহা ওইরিঙৈগী নুমিৎশিং অদু নীংশিংখিদে, মতম অদুদা নহাক্তি ফি থোক্লম্মী অমসুং ফি য়াওরমদে, ঈদা ওন থোইনা কাওদুনা লৈরম্মী~।
\p
\v 23 <<অদুগা নহাক্কী ফত্তবা থবক পূম্নমক্কী তুংদা অসুম্না থোকখি, <অৱাবনিদা! নঙোন্দা অৱাবনিদা!> ইবুংঙো যেহোবানা হায়,
\v 24 মদুদি নহাক্না নহাক্কীদমক অৱাংবা লৈপূং অমা শারে অমসুং লমজাও খুদিংদা অৱাংবা মফম অমা শেম্লে~।
\v 25 লম্বী মচীন খুদিংদা নহাক্না নহাক্কী অৱাংবা মফম শারে অমসুং নহাক্কী ফজবা অদু তুক্কচহল্লে, ননাক্তা চৎপা মী খুদিংদা নহাক্কী নখোঙ ফাক্তোক্লে অমসুং ওক্তবীগী থবক হেনগৎলে~।
\v 26 অদুগা নহাক্না নহাক্কী য়ূম্লোন্নবা, হকচাংগী অপাম্বা ওইরিবা ইজিপকী মীশিংগা ওক্তবীগী থবক তৌরে অমসুং ঐবু শাউহন্নবা নহাক্কী ওক্তবীগী থবক হেনগৎহল্লে~।
\p
\v 27 <<মরম অদুনা য়েংউ, ঐনা নহাক্কী নথক্তা ঐগী খূৎ তিংথোক্তুনা নহাক্কী তমখ্রবা চিঞ্জাক হন্থহল্লে~। নহাক্কী লুদবা লমচত্তা ঈকাইরবা নহাকপু য়েংথিবা পলেষ্টী মচা নুপীশিংগী নীংবা তৌনবা নহাকপু পীথোক্লে~।
\v 28 নহাক্না পেন্দবা মরম্না আশিরিয়াগী মীগা ওক্তবীগী থবক তৌরে; হোয়, নহাক্না মখোয়গা ওক্তবীগী থবক তৌরবা ফাওবদা পেনবা নাইরমদে~।
\v 29 অমুক্কা, নহাক্না ললোনবগী লৈবাক্তা, কালদী ফাওবা নহাক্কী ওক্তবীগী থবক হেনগৎহনখি; মসি ফাওবদসু নহাক্না পেল্লমদে~।
\p
\v 30 <<নহাক্কী থম্মোই কয়াদা শোত্থরবা!>> ইবুংঙো যেহোবানা হায়, <<মদুদি নহাক্না ঈকাই খঙদবী ওক্তবীগী থবক পূম্নমক অসি তৌই~।
\v 31 নহাক্না লম্বী খুদিংগী মচীন্দা নহাক্কীদমক অৱাংবা লৈপূং শাখি অমসুং লমজাও খুদিংদা নহাক্কী অৱাংবা মফম শেমখি~। অদুবু নহাক্তি ওক্তবী অমগুম্না তৌদে, মরমদি নহাক্না অনেকমল অদু থৌওইখিদে~।
\v 32 অদুবু মীৱা লান্নবী নুপী অমগুম্না, নহাক্না নপুরোইবগী মহুত্তা লম্লানবশিং লৌশিনখি~।
\v 33 মখোয়না ওক্তবী পূম্নমক্তা খূদোনশিং পী~। অদুবু নহাক্না নহাক্কী নুংশিবশিংদা নহাক্কী খূদোনশিং পী অমসুং নহাক্কী ওক্তবীগী থবক্কীদমক মায়গৈ খুদিংদগী নহাক্কী নফমদা লাক্নবা নহাক্না মখোয়দা ৱানোমশেল পী~।
\v 34 অদুগা নহাক্তি নহাক্কী ওক্তবীগী থবকশিংদা অতোপ্পা নুপীশিংগা ওন্নতৈনৈ, ওক্তবীগী থবকশিং তৌননবা কনা অমতনা নহাক্কী নতুং ইন্দে, মদুদা নহাক্না খূদোন পী অমসুং খূদোন অমতা নঙোন্দা পীদে, মরম অদুনা নহাক ওন্নতৈনৈ~।>>
\s1 মীগী চৈরাক খঙহনবা
\p
\v 35 <মরম অদুনা হে ওক্তবী, যেহোবাগী ৱা তাও!
\v 36 ইবুংঙো যেহোবানা অসুম্না হায়, <<নহাক্কী নুংশিবশিংগা অমসুং নহাক্কী তুক্কচবা লাই মূর্ত্তিশিংগা ওক্তবীগী থবকশিং তৌদুনা নহাক্কী অমোৎপা অদু হৈদোকপা অমসুং নহাক্কী ফি থোকপা ফোংদোকপা মরম্না, অদুগা নহাক্না মূর্ত্তিশিং অদুদা নচাশিংগী ঈ পীখিবা মরম্না,
\v 37 য়েংউ, নহাক্না নুঙাইজখিবা নহাক্কী নুংশিজবা পূম্নমক অমসুং নহাক্না নুংশিজবা পূম্নমক, নহাক্না য়েংথিবা পূম্নমক ঐনা খোমজিনগনি; ঐনা মখোয়বু ইকোয় কোয়না নহাক্কী মায়োক্তা খোমজিনগনি অমসুং মখোয়না নহাক্কী ফি থোকপা পূম্নমক উননবা মখোয়দা নহাক্কী ফি থোকপা ফোংদোক্কনি~।
\v 38 লান্নবগী থবক তৌবী অমসুং ঈ তাহনবী নুপীশিংবু ৱায়েনখিবগুম্না, ঐনা নহাকপু ৱায়েনগনি; অদুগা ঐনা তমথীনা শাউবা অমসুং খম্বনবগা লোয়ননা নহাক্কী নথক্তা ঈ তাহনগনি~।
\v 39 অদুগা ঐনা নহাকপু মখোয়গী খূত্তা পীগনি, অদুগা মখোয়না নহাক্কী অৱাংবা লৈপূং লংথগনি অমসুং নহাক্কী অৱাংবা মফমশিং থুগাইগনি; মখোয়না নঙোন্দগী নফিশিং লৌথোক্কনি, নহাক্কী নিংথিজবা মণি মুক্তা লৌগনি, নহাকপু ফি থোক্তুনা অমসুং ফি য়াওদনা থনমগনি~।
\p
\v 40 <<মখোয়না নহাক্কী মায়োক্তা মীয়াম অমা পুরক্কনি অমসুং মখোয়না নহাকপু নূঙনা থাদুনা মখোয়গী থাঙশাংনা নহাকপু ফাওরেং লেংগনি~।
\v 41 অদুগা মখোয়না নহাক্কী য়ূমশিং মৈ থাগনি অমসুং ঐনা নহাকপু নুপী ময়ামগী মমাঙদা ৱায়েনশিং তৌগনি; অদুগা ঐনা নহাকপু ওক্তবীগী থবক তৌবা তোকহনগনি, নহাক্না অমুক হন্না অনেকমল পীরোই~।
\v 42 অদুনা ঐনা নঙোন্দা ঐগী তমথীনা শাউবা অদু তপথহনগনি অমসুং ঐগী খম্বনবা নঙোন্দগী চৎখ্রগনি, ঐনা ঈঙথদুনা অমুক হন্না শাউররোই~।
\v 43 মরমদি নহাক্না নহাক্কী নহা ওইরিঙৈগী নুমিৎশিং অদু নীংশিংদে, অদুবু থবক পূম্নমক অসিনা ঐবু শাউহল্লে, মরম অদুনা য়েংউ, ঐনা নহাক্কী নরমচৎ অদুগীদমক নহাক্কী কোকথক্তা হনগনি,>> ইবুংঙো যেহোবানা হায়, <<অদুগা নহাক্না নহাক্কী তুক্কচবা পূম্নমক অসিগী মথক্তা লূদবা লমচৎ অসি তৌগনু~।
\p
\v 44 <<য়েংউ, পাউরৌ শিজিন্নবা মী খুদিংনা নহাক্কী নমাঙদা পাউরৌ অসি হায়গনি, <মমানা ওইবগুম্না মচা নুপীসু ওইবনি~।>
\v 45 নহাক্তি মপুরোইবা অমসুং মচাশিংবু হঙ্গোইবী নহাক্কী নমাগী মচা নুপীনি; নহাক্তি মপুরোইবশিং অমসুং মচাশিংবু হঙ্গোইবী ননাউ নুপীশিংগী মচেনি; নখোয়গী নমাদি হেৎ নিঙোন্নি অমসুং নপাদি অমোরীগী মীনি~।
\v 46 অদুগা নহাক্কী নচে অহন্দি সমরিয়ানি, মহাক অমসুং মহাক্কী মচা নুপীশিংনা নহাক্কী \f + \fr 16:46 \fk খূৎ ওই: \ft অৱাং থংবা~।\f*খূৎ ওই থংবদা লৈ; অদুগা নহাক্কী ননাউ নুপীদি নহাক্কী \f + \fr 16:46 \fk খূৎ য়েৎ: \ft মখা থংবা~।\f*খূৎ য়েৎ থংবদা লৈরিবা সোদোম অমসুং মহাক্কী মচা নুপীশিংনি~।
\v 47 অদুম ওইনমক নহাক্না মখোয়গী লম্বীশিংগী মতুং ইন্না চত্তে, মখোয়গী তুক্কচবা থবকশিং অদুগী মতুং ইন্না তৌদে~। অদুবু মদু করিসু নত্তে খন্দুনা নহাক্কী লম্বী পূম্নমক্তা মখোয়দগী হেন্না নহাক্না ফৎখিদে~।
\p
\v 48 <<ঐনা হিংলিবগুম্না,>> ইবুংঙো যেহোবানা হায়, <<নহাক অমসুং নচা নুপীশিংনা তৌখিবগুম্না, নহাক্কী ননাউ নুপী সোদোম্না অমসুং মহাক্কী মচা নুপীশিংনা তৌখিদে~।
\v 49 য়েংউ, নহাক্কী ননাউ নুপী সোদোমগী অয়োল অরান্দি মসি ওইরম্মী; মঙোন্দা অমসুং মহাক্কী মচা নুপীশিংদা নাপন, চিঞ্জাক থন্না অমসুং থৌশাদনা নুঙাইনা লৈরম্মী, মহাক্না লাইরবা অমসুং অনংবগী খূৎ কনখৎহনখিদে~।
\v 50 অদুগা মখোয়না চাউথোকখি অমসুং ঐগী মাঙদা তুক্কচবা থবক তৌখি; মরম অদুনা ঐনা উবদা ঐনা মখোয়বু পুথোকখি~।
\p
\v 51 <<সমরিয়ানা নহাক্কী পাপশিংগী তঙ্খায় অমা ফাওবা তৌখিদে; অদুবু নহাক্না মখোয়দগী হেন্না নহাক্কী তুক্কচবশিং য়ামখৎহনখি অমসুং নহাক্না তৌখিবা নহাক্কী তুক্কচবা পূম্নমক্তা নহাক্কী ননাউ নুপীশিংবু চুমহল্লে~।
\v 52 নহাক্কী ননাউ নুপীশিংবু ৱায়েনবা নহাকসু নশামক চোপ্পা নংউ, মরমদি নহাক্না তৌখিবা পাপশিং অদু মখোয়দগী হেন্না তুক্কচনিংঙাই ওইবা মরম্না মখোয়না নঙোন্দগী হেন্না ধর্ম্মচেল্লে; হোয়, নহাক্না ননাউ নুপীশিংবু নঙোন্দগী হেন্না ধর্ম্মচেনবা ওইহনবা মরম্না, নহাক ঈকাইবা অমসুং চোপ্পা নংউ~।
\p
\v 53 <<ঐনা মখোয়গী লানফা অমুক হন্না পুরকপদা, সোদোম অমসুং মহাক্কী মচা নুপীশিংগী লানফা অমসুং সমরিয়া অমসুং মহাক্কী মচা নুপীশিংগী লানফা অমসুং মখোয়গী মরক্তা য়াওরিবা নহাক্কী লানফাগী লানফাশিং পুরক্কনি,
\v 54 মদুগী মরম্না নহাক ঈকাইবা নংনবনি অমসুং নহাক্না মখোয়বু ঈঙথবা পীবদা নহাক্না তৌখিবা পূম্নমক্কী মরম্না চোপ্পা নংনবনি~।
\v 55 নহাক্কী ননাউ নুপীশিং, সোদোম অমসুং মহাক্কী মচা নুপীশিংনা মখোয়গী হান্নগী ফিবমদা হল্লক্কনি, অদুগা সমরিয়া অমসুং মহাক্কী মচা নুপীশিংনা মখোয়গী হান্নগী ফিবমদা হল্লক্কনি, অদুগা নহাক অমসুং নহাক্কী নচা নুপীশিংনা নখোয়গী হান্নগী ফিবমদা হল্লক্কনি~।
\v 56 নহাক্কী চাউথোকপগী নুমিত্তা নহাক্কী ননাউ নুপী সোদোম্বু নহাক্কী নচীন্না ঙাঙনখিদে,
\v 57 নহাক্কী ফত্তবা অদু ফোংদোক্ত্রিঙৈদা~। মদু সিরিয়াগী নিঙোনশিংগী অমসুং মহাক্কী অকোয়বদা কোয়শিল্লিবা পূম্নমক অমসুং নহাকপু মফম খুদিংমক্তা উশিৎ থৌওইখিদবা পলেষ্টীশিংগী নিঙোনশিংগী উশিৎ থৌওইখিদবা মতম অদুগুম্বনি~।
\v 58 নহাক্না লূদবা লমচৎ অমসুং নহাক্কী তুক্কচবশিং পুবা তাই,>> যেহোবানা হায়~।
\v 59 মরমদি ইবুংঙো যেহোবানা অসুম্না হায়, <<নহাক্না তৌবা অদুগুম্না ঐনা নঙোন্দা তৌগনি, নহাক্না ৱালেপ্নবা অদু থুগাইদুনা ৱাশকপা অদু থৌশাদ্রে~।
\s1 ঈশ্বরনা মহাক্কী ৱালেপ্নবশিং থুংহনবা
\p
\v 60 <<অদুম ওইনমক, নহাক্না নহা ওইরিঙৈগী মতমদা ঐনা নহাক্কা লেপ্নখিবা ঐগী ৱালেপ্নবা অদু ঐনা নীংশিংবিগনি অমসুং ঐনা নহাক্কী নফমদা লোম্বা নাইদবা ৱালেপ্নবা থম্বিগনি~।
\v 61 অদুদগী নহাক্না নহাক্কী নচে অমসুং ননাউ নুপীশিংবু লৌশিনবদা নহাক্না নহাক্কী লমচৎশিং অদু নীংশিংদুনা ঈকাইজগনি; মরমদি ঐনা মখোয়বু নঙোন্দা নচা নুপীশিং ওইনা পীগনি, অদুবু নহাক্কী ৱালেপ্নবা অদুগী মতুং ইন্নদি নত্তে~।
\v 62 অদুগা ঐনা নহাক্কা লোয়ননা ঐগী ৱালেপ্নবা থমগনি, অদুগা ঐদি যেহোবানি হায়বা নহাক্না খঙগনি,
\v 63 মদুগী মরম্না নহাক্না নীংশিংদুনা ঈকাইনবনি, অদুগা নহাক্না তৌখিবা পূম্নমক অদুগীদমক ঐনা নহাকপু প্রায়শ্চিত্ত তৌবদা, নহাক্না ঈকাইবগী মরম্না নহাক্কী চীন অমুক হন্না কাথোক্লরোই,>> ইবুংঙো যেহোবানা হায়~।> >>
\c 17
\s1 ঈগলশিং অমসুং অঙ্গুর পাম্বী
\p
\v 1 যেহোবাগী ৱা অসি ঐঙোন্দা লাক্তুনা হায়রকই,
\v 2 <<মীগী মচা নিপা, পাখোঙ চল্লু অমসুং ইস্রায়েলগী ইমুংদা পান্দম অমা হায়য়ু,
\v 3 অদুগা হায়য়ু, <ইবুংঙো যেহোবানা অসুম্না হায়,
\b
\q1 <<অচৌবা মশা, অশাংবা শারুং পানবা,
\q1 মতুনা থনবা, মরাং তুরাংবা মচুগী অচৌবা ঈগল অমনা লেবানোন্দা লাকখি,
\q1 অদুগা সিদরগী খ্বাইদগী ৱাংবা মশা অমা পুখি~।
\q1
\v 4 মহাক্না মসিগী অনৌবা উশাশিংগী মতোন থদৎখি
\q1 অদুগা ললোন ইতিক্কী লৈবাক অমদা মসি পুখি;
\q1 অদুগা মহাক্না মসি ললোনবশিংগী সহর অমদা থমখি~।
\b
\q1
\v 5 অদুগা মহাক্না লৈবাক অদুগী মরূ খরসু লৌদুনা লৈহাউ চেনবা লম অমদা থাখি;
\q1 মহাক্না মসি ঈশিং মরাং কায়বা মফমদা থমখি
\q1 ৱিলো পাম্বীগী মতৌগুম্না থমখি~।
\q1
\v 6 অদুগা মসি ময়োন চোংখৎলক্তুনা শন্দোক্লকপা অনেম্বা অঙ্গুর পাম্বী ওইখি;
\q1 মহাক্কী মশাশিং অদুনা মঙোল্লোমদা ওনশিল্লকখি,
\q1 মদুগী মরাশিংনা মহাক্কী মখাদা লৈখি~।
\q1 অদুনা মসি অঙ্গুর পাম্বী ওইরকখি,
\q1 মশাশিং চোংখৎখি,
\q1 অনৌবা মশা লোঙথোক্লকখি~।
\b
\q1
\v 7 <<অচৌবা মশাশিং, মতু য়াম্না পানবা অতোপ্পা অচৌবা ঈগল অমসু লৈরম্মী;
\q1 য়েংউ, অঙ্গুর পাম্বী অসিনা মহাক্কী মরাশিং মঙোল্লোমদা খোয়দোরকখি,
\q1 মসিগী মশাশিং মঙোল্লোমদা থিন্দোক্লকখি,
\q1 ফৈদোমশিংদা থারিবা মফম অদুদগী থিন্দোক্লকখি,
\q1 মহাক্না মসিবু ঈশিং চাইনবা~।
\q1
\v 8 মসি ঈশিং মরাং কায়না লৈবা অফবা লৈহাউদা থাখি,
\q1 মশাশিং চোংখৎনবা, মহৈ য়ান্ননবা,
\q1 অহেনবা অঙ্গুর পাম্বী ওইনবা~।>> >
\b
\p
\v 9 <<হায়য়ু, <ইবুংঙো যেহোবানা অসুম্না হায়:
\b
\q1 <<মসি চাউখৎকদ্রা?
\q1 মহাক্না মসিগী মরাশিং ফুক্তৎলোইদ্রা,
\q1 মসিগী মহৈ ককথৎলোইদ্রা?
\q1 মসি খুইথনবা থম্লোইদ্রা?
\q1 মসিগী য়েন্নিঙ হুনবগী মনা পূম্নমক খুইথগনি,
\q1 অচৌবা পাঙ্গল নৎত্রগা মীয়াম য়াওদনা মসিগী মরাশিং ফুক্তৎপা ঙমগনি~।
\b
\q1
\v 10 হোয়, য়েংউ, মসি থারে,
\q1 থারবসু মসি চাউখৎকদ্রা?
\q1 নোংপোক্কী নুংশিৎনা মসি শোকপদা ঙম্নমক খুইথরোইদ্রা?
\q1 হৌরিবা ফৈদোমশিংদা মসি খুইথগনি~।>> > >>
\s1 যেদেকিয়ানা লান হৌবা অমসুং মসিগী মহৈ
\p
\v 11 অমুক্কা, যেহোবাগী ৱা ঐঙোন্দা লাক্তুনা হায়রকই,
\v 12 <<লমহেনবা ইমুং অদুদা হায়য়ু, <ৱাশিং অসিগী অর্থ করিনো হায়বা নখোয় খঙদ্রা?> হায়য়ু, <য়েংউ, বাবিলোনগী নিংথৌনা যেরূশালেমদা লাকখি, মহাক্কী নিংথৌ অমসুং মহাক্কী অঙম অথৌশিং ফাদুনা মহাক্কা বাবিলোন্দা পুখ্রে~।
\v 13 অদুগা মহাক্না নিংথৌগী ধারাদগী অমা লৌদুনা মহাক্কা ৱালেপ্নখি অমসুং মহাক্কী ৱাশক লৌখি~। অদুগা মহাক্না লৈবাক অদুগী অকনবা মীশিংবুসু লৌখি,
\v 14 মরমদি নিংথৌ লৈবাক অদু নমথনবনি অমসুং মসিনা মশামকপু থাঙ্গত্তনবনি, মহাক্কী ৱালেপ্নবা অদু ঙাক্তুনা মসি লৈনবনি~।
\v 15 অদুবু মখোয়না মঙোন্দা শগোলশিং অমসুং মী ময়াম অমা পীননবা মহাক্না ইজিপ্তা মহাক্কী পাউ পুবা মীশিং থাদুনা মহাক্কী মায়োক্তা হৌখি~। মহাক মায় পাক্কদ্রা? অসিগুম্বা থবকশিং তৌরিবা মহাক নান্থোক্কদ্রা? নৎত্রগা মহাক্না ৱালেপ্নবা অদু থুগাইরগা মহাকপু কনবিগদ্রা?
\p
\v 16 <ঐনা হিংলিবগুম্না,> ইবুংঙো যেহোবানা হায়, <নিংথৌ অদুগী ৱাশক থৌওইখিদবা অমসুং মহাক্কী ৱালেপ্নবা থুগাইখিবা, মহাকপু নিংথৌ ওইহনখিবা নিংথৌ অদুগী লৈবাক্তা, মহাক্কা বাবিলোন মনুংদা মহাক শিগনি~।
\v 17 মী ময়াম মাঙহন্নবগীদমক লাঙ্গোয় চন্নবা লৈপূং থোনবা অমসুং লানবনশিং শাবা মতমদা ফেরাউনা মহাক্কী অকনবা লান্মী অমসুং য়াম্না য়াম্বা মীয়াম অদুনা মহাকপু লান্দা পাংবিরোই~।
\v 18 য়েংউ, মহাক্না মহাক্কী খূৎ পীথোকখ্রগা অমসুং থবক পূম্নমক অসি তৌখ্রগা, মহাক্না ৱালেপ্নবা অদু থুগাইদুনা ৱাশক অদু থৌওইদবা মরম্না, মহাক নান্থোক্লরোই~।> >>
\p
\v 19 মরম অদুনা ইবুংঙো যেহোবানা অসুম্না হায়, <<ঐনা হিংলিবগুম্না, মহাক্না থৌওইখিদবা ঐগী ৱাশক অমসুং মহাক্না থুগাইখিবা ঐগী ৱালেপ্নবা অদুমক ঐনা মহাক মশামক্কী মকোক মথক্তা হনগনি~।
\v 20 অদুগা ঐনা মহাক্কী মথক্তা ঐগী লাং শন্দোক্কনি অমসুং মহাক ঐগী লাংদা থুগনি~। অদুগা ঐনা মহাকপু বাবিলোন্দা পুগনি, অদুগা মহাক্না ঐগী মায়োক্তা থাজবা য়াদনা তৌখিবা মহাক্কী থাজবা য়াদবা অদুগীদমক মহাকপু ৱায়েনগনি~।
\v 21 অদুগা মহাক্কী চেল্লকপা মী পূম্নমক, মহাক্কী কাঙবু পূম্নমক্কা থাঙশাংদা তাগনি, অদুগা লৈহৌবা মখোয় নুংশিৎ পূম্নমক্তা চাইথোক্কনি; অদুদা নখোয়না খঙগনি, যেহোবা ঐনা মসি হায়খিবনি~।>>
\p
\v 22 ইবুংঙো যেহোবানা অসুম্না হায়, <<ঐনসু অৱাংবা সিদরগী খ্বাইদগী ৱাংবা মশা অমা লৌদুনা থমগনি~। ঐনা মসিগী মশাশিংদগী অনৌবা মতোন অথোৎপা অমা থুদেক্তুনা অৱাংবা অমসুং হেন্না ৱাংবা চীং অমদা থাগনি~।
\v 23 ইস্রায়েলগী অৱাংবা চীংদা ঐনা মসি থাগনি; মসিনা মশাশিং লোঙথোক্লক্তুনা মহৈ য়ানগনি অমসুং অথোইবা সিদর ওইগনি~। অদুগা মসিগী মখাদা উচেক মখল পূম্নমক লৈগনি; মসিগী মশাশিংগী মরুমদা মখোয়না লৈগনি~।
\v 24 অদুগা যেহোবা, ঐনা অৱাংবা উবু নেমহল্লি, অনেম্বা উবু ৱাংখৎহল্লি, অশংবা উবু কংহল্লি অমসুং অকংবা উবু চাউখৎহল্লি হায়বা লমগী উপাল পূম্নমক্না খঙগনি; যেহোবা ঐনা হায়খ্রে অমসুং তৌখ্রে~।>>
\c 18
\s1 মশাগী পাপকীদমক মশাবু ৱায়েনবা
\p
\v 1 যেহোবাগী ৱা অমুক হন্না ঐঙোন্দা লাক্তুনা হায়রকই,
\v 2 <<নখোয়না ইস্রায়েল লৈবাক্কী মরমদা পাউরৌ অসি শিজিন্নবদা নখোয়না হায়রিবসি করিনো,
\b
\q1 <মপাশিংনা অশিনবা অঙ্গুরশিং চারে,
\q1 অদুগা মচাশিংগী ময়া কূম্লে>?
\b
\q1
\v 3 <<ঐনা হিংলিবগুম্না,>> ইবুংঙো যেহোবানা হায়, <<নখোয়না পাউরৌ অসি অমুক হন্না ইস্রায়েলদা শিজিন্নররোই~।
\q1
\v 4 <<য়েংউ, থৱায় পূম্নমক ঐগীনি;
\q1 মপাগী থৱায়গুম্না মচা নিপাগী থৱায়সু ঐগীনি;
\q1 পাপ তৌবা থৱায় শিগনি~।
\q1
\v 5 অদুবু কনাগুম্বা মী অমনা ধর্ম্মচেন্না
\q1 ৱায়েন্না য়াবা অমসুং অচুম্বা অদু তৌরবা;
\q1
\v 6 চীংশিংগী মথক্তা চাদ্রবা,
\q1 ইস্রায়েলগী ইমুংগী লাই মূর্ত্তিশিংদা মহাক্কী মমিৎশিং য়েংখৎত্রবা,
\q1 মহাক্কী য়ূম্লোন্নবগী নুপীবু মাংথোক্ত্রবা,
\q1 মশা শেংদবী নুপী অমগী মনাক্তা চঙদ্রবা;
\q1
\v 7 কনাবুসু ওৎনৈদ্রবা,
\q1 অদুবু শেন্দোনবা অদুদা মহাক্কী বন্ধান হনবিরবা;
\q1 নমজা নমথেক্নদুনা কনা অমতগী পোৎ মুন্দ্রবা,
\q1 চরাম চদৎনবা মীদা মহাক্কী তল পীরবা অমসুং ফি থোকপা মীবু ফিনা কূপ্পীরবা;
\q1
\v 8 মহাক্না শেন্দোয় ফংনবা শেন পূথোক্ত্রবা,
\q1 মথোই অমতা লৌদ্রবা,
\q1 ধর্ম্মচেন্দবদগী মহাক্কী খূৎ লৌথোক্লবা,
\q1 মী অমসুং মীগী মরক্তা অচুম্বা ৱায়েন তৌরবা;
\q1
\v 9 মহাক্না চুম্না তৌনবা ঐগী ৱায়েন পথাপশিংদা চৎলবা অমসুং ঐগী ৱায়েনশিং ঙাক্লবা,
\q1 মহাক ধর্ম্মচেনবা মীনি;
\q1 মহাক শোয়দনা হিংগনি!>> ইবুংঙো যেহোবানা হায়~।
\b
\q1
\v 10 <<করিগুম্বা মহাক্না ডাকু নৎত্রগা ঈ তাহনবা মচা নিপা অমা পোক্লবা,
\q1 মহাক্না অসুম্না তৌরবা,
\b
\q1
\v 11 অদুগা মহাক্না তৌফম থোকপশিং তৌদ্রবা,
\q1 অদুবু চীংশিংগী মথক্তা চারবা,
\q1 মহাক্কী য়ূম্লোন্নবগী নুপীবু মাংথোক্লবা;
\q1
\v 12 লাইরবা অমসুং অনংববু ওৎনৈরবা,
\q1 হিংসা তৌদুনা পোৎ মুল্লবা,
\q1 বন্ধান হন্দোকপিদ্রবা,
\q1 লাই মূর্ত্তিশিংদা মহাক্কী মমিৎশিং য়েংখৎলবা,
\q1 তুক্কচবা থবক তৌরবা;
\q1
\v 13 শেন্দোয় ফংনবা শেন পুথোক্লবা,
\q1 মথোই লৌরবা,
\q1 মহাক হিংগদ্রা?
\q1 মহাক হিংলোই!
\q1 মহাক্না তুক্কচবা থবক পূম্নমক অসি তৌরে,
\q1 মহাক শোয়দনা শিগনি;
\q1 মহাক্কী ঈ মশাগী মথক্তা তাগনি~।
\q1
\v 14 <<হৌজিক য়েংউ, মহাক্না মচা নিপা অমা পোক্লবা,
\q1 মপানা তৌখিবা পাপ পূম্নমক উরগা,
\q1 ৱাখল তৌরবা অমসুং অদুগুম্না তৌদ্রবা;
\q1
\v 15 চীংশিংগী মথক্তা চাদ্রবা,
\q1 ইস্রায়েলগী ইমুংগী লাই মূর্ত্তিশিংদা মহাক্কী মমিৎশিং য়েংখৎত্রবা,
\q1 মহাক্কী য়ূম্লোন্নবগী নুপীবু মাংথোক্ত্রবা;
\q1
\v 16 কনা অমতবু ওৎনৈদ্রবা,
\q1 বন্ধান পীথোক্তনা থমদ্রবা,
\q1 হিংসা তৌদুনা নমজা নমথেক্নদুনা পোৎ মুন্দ্রবা,
\q1 অদুবু চরাম চদৎনবা মীদা মহাক্কী তল পীরবা
\q1 অদুগা ফি থোংদববু ফিনা কূপ্পীরবা;
\q1
\v 17 লাইরবা মীদগী মখূৎ কোনশিন্দ্রবা,
\q1 শেন্দোয় নৎত্রগা মথোই লৌদ্রবা,
\q1 ঐগী ৱায়েনশিং তৌরবা,
\q1 ঐগী ৱায়েন পথাপশিংদা চৎলবা,
\q1 মহাক্কী মপাগী অয়োল অরানগীদমক মহাক শিরোই;
\q1 মহাক শোয়দনা হিংগনি~।
\b
\q1
\v 18 <<অদুগা মহাক্কী মপাদি,
\q1 মহাক্না নুংশিহৈতনা ওৎনৈখিবা,
\q1 হিংসা তৌদুনা মহাক্কী মচীন মনাউগী পোৎ মুনখিবা,
\q1 অদুগা মহাক্কী মীশিংগী মরক্তা ফত্তবা তৌখিবা মরম্না,
\q1 য়েংউ, মহাক্তি মহাক্কী অয়োল অরান্দা শিগনি~।
\s1 হল্লকউ অদুগা হিংউ
\p
\v 19 <<অদুম ওইনমক, নখোয়না হায়, <মচানা মপাগী অয়োল অরান পুদবা করিগীনো?> মচা অদুনা ৱায়েন্না য়াবা অমসুং অচুম্বা তৌবা, ঐগী ৱায়েন পথাপশিং ঙাকপা অমসুং মখোয় তৌবা মহাক শোয়দনা হিংগনি~।
\v 20 পাপ তৌবা থৱায় শিগনি~। মচানা মপাগী অয়োল অরান পুরোই, মপানা মচাগী অয়োল অরান পুরোই~। ধর্ম্মচেনবা মীগী ধর্ম্মচেনবা মহাক্কী মথক্তা তাগনি, ঈশ্বর নীংদবা মীগী থবক ঈশ্বর নীংদবা মহাক্কী মথক্তা তাগনি~।
\v 21 অদুবু ঈশ্বর নীংদবা মীনা মহাক্না তৌবা মহাক্কী পাপ পূম্নমক্তগী লৈথোরক্তুনা ঐগী ৱায়েন পথাপ পূম্নমক ঙাক্লবা, ৱায়েন্না য়াবা অমসুং অচুম্বা তৌরবদি, মহাক শোয়দনা হিংগনি; মহাক শিরোই~।
\v 22 মহাক্না তৌবা মহাক্কী লঙজবা পূম্নমক নীংশিংবিররোই; মহাক্না তৌবা মহাক্কী ধর্ম্মচেনবদা মহাক হিংগনি~।
\v 23 ঈশ্বর নীংদবা মীনা শিবদা ঐগী করিগুম্বা হরাউবা লৈব্রা?>> ইবুংঙো যেহোবানা হায়, <<মহাক্না মহাক্কী লম্বীশিংদগী হল্লকপদা অমসুং হিংবদা নৎত্রা?
\p
\v 24 <<অদুবু ধর্ম্মচেনবা মীনা মহাক্কী ধর্ম্মচেনবদগী লৈথোক্তুনা ধর্ম্মচেন্দবা তৌরবা অমসুং ঈশ্বর নীংদবা মীনা তৌবা তুক্কচবা পূম্নমক তৌবদা মহাক হিংগদ্রা? মহাক্না তৌবা মহাক্কী ধর্ম্মচেনবা পূম্নমক নীংশিংবিররোই; মহাক্না থাজবা য়াদবা তৌবা মহাক্কী থাজবা য়াদবা অদুদা অমসুং মহাক্না তৌবা মহাক্কী পাপ অদুদা মহাক শিগনি~।
\p
\v 25 <<অদুম ওইনমক নখোয়না হায়, <ইবুংঙোগী লম্বীদি চুমদে~।> হৌজিক তাও, হে ইস্রায়েলগী ইমুং, ঐগী লম্বী চুমদ্রা? নখোয়গী লম্বীশিংদি চুমদবা নৎত্রা?
\v 26 ধর্ম্মচেনবা মী অমনা মহাক্কী ধর্ম্মচেনবদগী লৈথোক্তুনা ধর্ম্মচেন্দবা অয়োল অরান তৌবদা, মহাক মদুদা শিগনি, মসি মহাক্না তৌখিবা মহাক্কী অয়োল অরানগী মরম্না মহাক শিগনি~।
\v 27 অমুক্কা, ঈশ্বর নীংদবা মীনা মহাক্না তৌবা মহাক্কী ফত্তবা থবক্তগী লৈথোক্তুনা ৱায়েন্না য়াবা অমসুং অচুম্বা তৌরবদি, মহাক্না মহাক্কী থৱায় কঞ্জগনি~।
\v 28 মহাক্না ৱাখল তৌদুনা মহাক্না তৌবা মশাগী লঙজবা পূম্নমক্তগী লৈথোক্লকপা মরম্না মহাক শোয়দনা হিংগনি; মহাক শিরোই~।
\v 29 অদুম ওইনমক ইস্রায়েলগী ইমুংনা হায়, <ইবুংঙোগী লম্বীদি চুমদে~।> হে ইস্রায়েলগী ইমুং, ঐগী লম্বীশিং চুমদ্রা? নখোয়গী লম্বীশিংদি চুমদবা নৎত্রা?
\p
\v 30 <<মরম অদুনা হে ইস্রায়েলগী ইমুং, মী খুদিং মাগী মাগী লমচৎশিংগী মতুং ইন্না ঐনা নখোয়বু ৱায়েনগনি,>> ইবুংঙো যেহোবানা হায়~। <<পূক্নীং হোংউ অমসুং নখোয়গী লঙজবা পূম্নমক্তগী লৈথোক্লকউ; অদু ওইরবদি অয়োল অরান্না নখোয়গী অমাঙবা ওইরোই~।
\p
\v 31 <<নখোয়না তৌবা লঙজবা পূম্নমক নখোয়দগী লংথোকউ অমসুং নখোয়গীদমক অনৌবা থম্মোই অমসুং অনৌবা থৱায় থৌরাঙ তৌ; মরমদি হে ইস্রায়েলগী ইমুং, নখোয় করিগীদমক শিগনি?
\v 32 মরমদি শিরিবা মহাক্কী অশিবদা ঐনা হরাউবা লৈতে,>> ইবুংঙো যেহোবানা হায়, <<মরম অদুনা নখোয় লৈথোক্লকউ অমসুং হিংউ!>>
\c 19
\s1 ইস্রায়েলগীদমক তেংথাবা
\p
\v 1 <<অমুক্কা, ইস্রায়েলগী অঙম অথৌশিংগীদমক তেংথাউ,
\v 2 অদুগা হায়য়ু,
\b
\q1 <নহাক্কী নমা করিনো? নোংশা অমোম্নি,
\q1 মহাক্না নোংশাশিংগী মরক্তা কূল্লম্মী;
\q1 মহাক্না মচাশিংবু কাঙদোং ফারবা নোংশাশিংগী মরক্তা য়োক্লে~।
\q1
\v 3 অদুগা মহাক্না মচাশিংগী মরক্তগী অমা য়োকখৎলে,
\q1 মহাক কাঙদোং ফাবা নোংশা ওইরে;
\q1 মহাক শরাক শা ফাবা হৈরে,
\q1 মহাক্না মীশিং চারে~।
\q1
\v 4 জাতিশিংনা মহাক্কী মরমদা তারে;
\q1 মহাকপু মখোয়গী কোমদা ফারে,
\q1 অদুগা মখোয়না মহাকপু য়োৎহিলং ফলাং থাংদুনা ইজিপ লৈবাক্তা পুখ্রে~।
\b
\q1
\v 5 <মহাক্না উরে মহাক্না ঙাইজবদা,
\q1 মহাক্কী আশা লৈত্রে,
\q1 মহাক্না মচাশিংগী মরক্তগী অতোপ্পা অমা লৌদুনা মহাকপু কাঙদোং ফাবা নোংশা ওইহল্লে~।
\q1
\v 6 মহাক্না নোংশাশিংগী মরক্তা হঙ্গৎ হন্দা চৎলে,
\q1 মহাক কাঙদোং ফাবা নোংশা ওইরে;
\q1 শরাক তমদুনা ফাবা হৈরে,
\q1 মীশিং চারে~।
\q1
\v 7 মহাক মখোয়গী অমাঙবা মফমশিং খঙলে,
\q1 মহাক্না মখোয়গী সহরশিং মাঙহল্লে;
\q1 লৈবাক অমসুং মদুদা লৈবা পূম্নমক কিখি,
\q1 মহাক্কী খোংবগী মখোন্না~।
\b
\q1
\v 8 অদুদগী জাতিশিংনা মহাক্কী মায়োক্তা লাক্লে
\q1 লমদমশিংদগী মায়গৈ মরিদা,
\q1 মহাক্কী মথক্তা মখোয়গী লাং শন্দোক্লে;
\q1 মহাকপু মখোয়গী কোমদা ফারে~।
\q1
\v 9 মখোয়না মহাকপু য়োহিলং ফলাং থাংদুনা শারংদা থম্লে,
\q1 অদুগা বাবিলোনগী নিংথৌগী মনাক্তা পুরক্লে;
\q1 মখোয়না মহাকপু লাংশিংদা পুরক্লে,
\q1 মহাক্কী খোঞ্জেন ইস্রায়েলগী চীংশিংগী মথক্তা অমুক হন্না তাদনবা~।
\b
\q1
\v 10 <নহাক্কী নমাদি নহাক্কী ঈদা অঙ্গুর পাম্বী অমগুম্বনি,
\q1 ঈশিংগী মনাক্তা থারে;
\q1 মহাক্না মহৈ য়াল্লে অমসুং মশা মরেং লোঙলে
\q1 ঈশিং মরাং কায়বগী মরম্না~।
\q1
\v 11 লৈবাক ঙাক্লিবা মখোয়গী ৱায়েঞ্জৈশিংগীদমক মহাক্কী অকনবা মশাশিং পাল্লম্মী,
\q1 অপূংবা মশাশিংগী মরক্তা মহাক্কী মউ অদু থিঙ্গৎলে,
\q1 অদুগা মহাক্কী মশা ময়ামগা মহাক্কী অৱাংবদা মহাকপু উরে~।
\q1
\v 12 অদুবু তমথীনা শাউবদা মহাকপু ফুক্তোক্লে,
\q1 মহাকপু লৈমায়দা লংথরে,
\q1 নোংপোক্কী নুংশিৎনা মহাক্কী মহৈ কংশিনহল্লে~।
\q1 মহাক্কী অকনবা মশাশিং তেক্লে অমসুং খুইথরে;
\q1 মৈনা মখোয়বু চাকথেক্লে~।
\b
\q1
\v 13 অদুগা হৌজিক মহাকপু লমহাঙদা থারে,
\q1 অকংবা অমসুং খ্রক খ্রক কংবা লৈপাক্তা~।
\q1
\v 14 মহাক্কী মশাশিংগী মশা অমদগী মৈ থোক্লকই,
\q1 মদুনা মহাক্কী মহৈ চাকথেক্লে,
\q1 মরম অদুনা মহাক্কী অকনবা মশা,
\q1 ৱায়েন্নবা ৱায়েঞ্জৈ অমা লৈত্রে~।> >>
\q1 মসি তেংথারোন্নি অমসুং তেংথারোন ওইগনি~।
\c 20
\s1 ঈশ্বরনা ইস্রায়েলবু তম্বিবা
\p
\v 1 তরেৎশুবা চহীগী মঙাশুবা থাদা, থাগী তরাশুবা নুমিত্তা অসুম্না থোকখি, ইস্রায়েলগী অহল্লমনশিংগী মরক্তগী খরনা যেহোবাদগী হংজনবা লাক্লগা ঐগী মাঙদা ফম্লম্মী~।
\v 2 অদুদগী যেহোবাগী ৱা ঐঙোন্দা লাক্তুনা হায়রকই,
\v 3 <<মীগী মচা নিপা, ইস্রায়েলগী অহল্লমনশিংদা ৱা ঙাঙদুনা মখোয়দা হায়য়ু, <ইবুংঙো যেহোবানা অসুম্না হায়, <<নখোয় ঐঙোন্দা ৱা হংজনবা লাক্লিব্রা? ঐনা হিংলিবগুম্না>> ইবুংঙো যেহোবানা হায়, <<নখোয়না ঐঙোন্দগী ৱা হংলোইদবনি~।>> >
\v 4 নহাক্না মখোয়বু ৱায়েনগদ্রা, মীগী মচা নিপা, নহাক্না ৱায়েনগদ্রা? মখোয়গী মপা মপুশিংগী তুক্কচবশিং মখোয়বু খঙহল্লু~।
\p
\v 5 <<অদুগা মখোয়দা হায়য়ু, <ইবুংঙো যেহোবানা অসুম্না হায়, <<ঐনা ইস্রায়েলবু খনবা নুমিৎ অদুদা ঐনা যাকোবকী ইমুংগী ধারাদা \f + \fr 20:5 \fk খূৎ থাঙ্গৎপা: \ft ৱাশকপা~।\f*ইখূৎ থাঙ্গত্তুনা ইজিপ লৈবাক্তা ঐ ইশাবু মখোয়দা খঙহনখি, অদুগা ঐনা মখোয়দা ইখূৎ থাঙ্গত্তুনা হায়, <ঐদি যেহোবা নখোয়গী ঈশ্বরনি~।>
\v 6 মখোয়বু ইজিপকী লৈবাক্তগী পুথোক্তুনা ঐনা মখোয়গীদমক থিদোকখিবা লৈবাক, <শঙ্গোম অমসুং খোইহি চেনবা,> লৈবাক পূম্নমক্কী খ্বাইদগী ফজবা লৈবাক্তা পুশিন্নবা ঐনা মখোয়গী মফমদা ইখূৎ থাঙ্গৎখিবা নুমিৎ অদুদা,
\v 7 ঐনা মখোয়দা হায়খি, <নখোয় মী খুদিংনা মাগী মাগী মিৎশিংনা মিত্তারিবা হঙ্গোইবশিং লংথোকউ অমসুং ইজিপকী লাই মূর্ত্তিশিংনা নখোয় নশাবু মাংহনগনু; ঐদি যেহোবা নখোয়গী ঈশ্বরনি~।>
\v 8 অদুবু মখোয়না ঐগী মায়োক্তা হৌখি অমসুং ঐগী ৱা তানীংখিদে~। অদুগা মখোয় মী খুদিংনা মখোয়গী মিৎশিংনা মিত্তারিবা হঙ্গোইবা পোৎশিং লংথোকখিদে, মখোয়না ইজিপকী লাই মূর্ত্তিশিংসু থাদোকখিদে~। অদুদগী ঐনা হায়খি, <ইজিপ লৈবাক মনুংদা মখোয়গী মথক্তা ঐগী অশাউবা থুংহন্নবা ঐনা মখোয়গী মথক্তা ঐগী তমথীনা শাউবা হৈথগনি~।>
\v 9 অদুবু মখোয়গা লৈমিন্নরিবা জাতিশিং অদুগী মমাঙদা, ঐগী মিং মাংহন্দনবা ঐনা ঐগী মিংগীদমক তৌখি~। মখোয় অদুগী মাঙদা ঐনা মখোয়বু ইজিপ লৈবাক্তগী পুথোক্লক্নবা ঐ ইশাবু মখোয়দা খঙহনখি~।
\p
\v 10 <<মরম অদুনা ঐনা মখোয়বু ইজিপ লৈবাক্তগী থোকহন্দুনা মখোয়বু লমহাঙদা পুরকখি~।
\v 11 অদুগা ঐনা মখোয়দা ঐগী ৱায়েন পথাপশিং পীদুনা মখোয়দা ঐগী ৱায়েনশিং উহনখি, মী অমনা মখোয় অদু ইল্লবদি, মখোয় অদুগী মপান্না মহাক হিংজগনি~।
\v 12 অমুক্কা, ঐদি মখোয়বু শেংদোকপিবা যেহোবানি হায়বা মখোয়না খঙননবা ঐ অমসুং মখোয়গী মরক্তা খূদম ওইনবা ঐনসু মখোয়দা ঐগী পোত্থাবা নুমিৎশিং পীবিখি~।
\v 13 অদুবু ইস্রায়েলগী ইমুংনা লমহাঙদা ঐগী মায়োক্তা হৌখি; মখোয়না ঐগী ৱায়েন পথাপশিংদা চৎখিদে; মখোয়না ঐগী ৱায়েনশিং য়াখিদে, <মী অমনা মখোয় অদু তৌরবদি, মখোয় অদুগী মপান্না মহাক হিংজগনি;> অদুগা মখোয়না ঐগী পোত্থাবা নুমিৎশিংবু থীনা মাংথোকখি~। অদুদগী ঐনা হায়খি, ঐনা মখোয়বু তুম্না মাঙহন্নবা লমহাঙদা মখোয়গী মথক্তা ঐগী তমথীনা শাউবা হৈথগনি~।
\v 14 অদুবু জাতিশিংগী মাঙদা ঐনা মখোয়বু পুথোক্তুনা ঐগী মিং মখোয়গী মমাঙদা মাংহন্দনবা ঐনা ঐগী মিংগী মরমগীদমক তৌখি~।
\v 15 অদুম ওইনমক লমহাঙদা ঐনা মখোয়গী মফমদা ইখূৎ থাঙ্গৎখি, মদুদি ঐনা মখোয়দা পীবিখিবা <শঙ্গোম অমসুং খোইহি চেনবা,> লৈবাক পূম্নমক্কী খ্বাইদগী ফজবা লৈবাক অদুদা ঐনা মখোয়বু পুশিল্লোই~।
\v 16 মরমদি মখোয়না ঐগী ৱায়েনশিং য়াখিদে অমসুং ঐগী ৱায়েন পথাপশিংদা চৎখিদে, অদুবু ঐগী পোত্থাবা নুমিৎশিং মাংহনখি; মরমদি মখোয়গী পূক্নীং মখোয়গী লাই মূর্ত্তিশিংদা থমখি~।
\v 17 অদুম ওইনমক মখোয়বু মাঙহনগদবা অদুদগী ঐগী মিৎনা মখোয়বু নুংশিনা য়েংবিখি~। ঐনা মখোয়বু লমহাঙদা পূম্লোই লোইশিনবিখিদে~।
\p
\v 18 <<অদুবু ঐনা লমহাঙদা মখোয়গী মচাশিংদা হায়খি, <নখোয়গী নপা নপুশিংগী পথাপশিংদা চৎকনু, মখোয়গী ৱায়েনশিং ঙাক্কনু, মখোয়গী লাই মূর্ত্তিশিংগা নখোয় নশা মাংহনগনু~।
\v 19 ঐদি যেহোবা নখোয়গী ঈশ্বরনি; ঐগী ৱায়েন পথাপশিংদা চৎলু, ঐগী ৱায়েনশিং ঙাকউ অমসুং মখোয় অদু তৌ;
\v 20 ঐদি যেহোবা নখোয়গী ঈশ্বরনি হায়বা নখোয়না খঙননবা ঐগী পোত্থাবা নুমিৎশিং শেংহল্লু; মদুনা ঐ অমসুং নখোয়গী মরক্তা খূদম ওইগনি~।>
\v 21 <<অদুবু মহাক্কী মচাশিংনা ঐগী মায়োক্তা হৌখি; মখোয়না ঐগী ৱায়েন পথাপশিংদা চৎখিদে, ঐগী ৱায়েনশিংসু ঙাক্নবা হোৎনখিদে, <মখোয় অদু কনাগুম্বা মী অমনা তৌরবদি, মখোয় অদুগী মপান্না মহাক হিংজগনি;> অদুবু মখোয়না ঐগী পোত্থাবা নুমিৎশিং মাংহনখি~। অদুদগী ঐনা হায়খি, লমহাঙদা মখোয়গী মথক্তা ঐগী অশাউবা থুংহন্নবা ঐনা মখোয়গী মথক্তা ঐগী তমথীনা শাউবা হৈথগনি~।
\v 22 অদুম ওইনমক ঐনা ইখূৎ লৌথোকখি অমসুং জাতিশিং অদুগী মাঙদা ঐনা মখোয়বু পুথোক্লক্তুনা মখোয়গী মমাঙদা ঐগী মিং মাংহন্দনবা ঐগী মিংগী মরমগীদমক তৌখি~।
\v 23 ঐনা মখোয়বু জাতিশিংগী মরক্তা চাইথোক্নবা অমসুং মখোয়বু লৈবাকশিং ফাওদুনা তান্থোক্নবা লমহাঙদা ঐনা মখোয়গী মফমদসু ইখূৎ থাঙ্গৎখি~।
\v 24 মরমদি মখোয়না ঐগী ৱায়েনশিং পাঙথোকখিদে, অদুবু ঐগী ৱায়েন পথাপশিং য়াখিদে, ঐগী পোত্থাবা নুমিৎশিং মাংহনখি অমসুং মখোয়গী মপা মপুশিংগী লাই মূর্ত্তিশিংদা মখোয়গী মমিৎ থমখি~।
\p
\v 25 মরম অদুনা ঐনা মখোয়বু অফবা নত্তবা পথাপশিং অমসুং ৱায়েনশিংগী মপান্না মখোয়না হিংলোইদবা ৱায়েনশিংদা পীথোকখি;
\v 26 অদুগা মখোয়না মখোয়গী অহানবা পোকপা মচা পূম্নমক মৈদা ফাওদুনা চৎহনখি, অদুনা ঐনা মখোয় মশাগী খূদোনশিংদা মখোয়বু মাংহনখি, মরমদি ঐনা মখোয়বু মাঙহন্নবা অমসুং অরোইবদা ঐদি যেহোবানি হায়বা মখোয়না খঙননবনি~।>> >
\p
\v 27 মরম অদুনা মীগী মচা নিপা, ইস্রায়েলগী ইমুংদা ৱা ঙাঙদুনা মখোয়দা হায়য়ু, <ইবুংঙো যেহোবানা অসুম্না হায়, <<মসিদসু নখোয়গী নপা নপুশিংনা ঐবু থীনা ঙাঙলে, মদুদা মখোয়না ঐগী মায়োক্তা থাজবা য়াদবা থবক তৌরে~।
\v 28 ঐনা মখোয়দা পীবিগনি হায়দুনা ইখূৎ থাঙ্গৎখিবা লৈবাক অদুদা ঐনা মখোয়বু পুশিনখ্রবা মতুংদা মখোয়না অৱাংবা চীং খুদিং অমসুং মনা পূঙবা উপাল পূম্নমক উখি, অদুগা মখোয়না মফম অদুদা মখোয়গী ঈরাৎপশিং কৎখি অমসুং মফম অদুদা মখোয়গী কৎনপোৎশিংনা কাইহৌখি~। মফম অদুদা মখোয়না মখোয়গী মনম নুংশিবা থাখি অমসুং মফম অদুদা মখোয়গী থক্নবগী কৎনপোৎশিং হৈথখি~।
\v 29 অদুদগী ঐনা মখোয়দা হায়খি, <নখোয়না চৎলিবা অৱাংবা মফম অসি করিনো?> ঙসি ফাওবা মফম অদুগী মমিং \f + \fr 20:29 \fk বামা: \ft অর্থদি <<অৱাংবা মফম~।>>\f*বামা কৌনরি~।>> >
\v 30 মরম অদুনা ইস্রায়েলগী ইমুংদা হায়য়ু, <ইবুংঙো যেহোবানা অসুম্না হায়, <<নখোয়গী নপা নপুশিংগী চৎনবী মতুং ইন্না নখোয় মাংলব্রা? অদুগা মখোয়গী হঙ্গোইবশিংগী মতুং ইন্না নখোয় ওক্তবীগী থবক তৌরব্রা?
\v 31 মরমদি নখোয়না নখোয়গী খূদোনশিং কৎপদা, নখোয়না নখোয়গী নচা নিপাশিং মৈ ফাওদুনা চৎহনবদা, নখোয়না নখোয়গী লাই মূর্ত্তিশিংগা ঙসি ফাওবদা নশাবু মাংহল্লি~। হে ইস্রায়েলগী ইমুং, নখোয়না ঐঙোন্দা হংগদ্রা? ঐনা হিংলিবগুম্না,>> ইবুংঙো যেহোবানা হায়খি, <<নখোয়না ঐঙোন্দা হংলরোই~।
\v 32 অদুগা নখোয়গী \f + \fr 20:32 \fk পূক্নীং: \ft হিব্রুদা <<থৱায়~।>>\f*নপূক্নীংদা লাকপা অদু কৈদৌঙৈদসু ওইরোই, মদুদা নখোয়না হায়, <উ অমসুং নূঙ থৌগল তৌনবা ঐখোয় অতোপ্পা জাতিশিংগুম ওইগনি, লৈবাকশিংগী ইমুংশিংগুম ওইগনি~।>
\s1 ঈশ্বরনা ইস্রায়েলবু হঞ্জিনবিগদবা
\p
\v 33 <<ঐনা হিংলিবগুম্না,>> ইবুংঙো যেহোবানা হায়, <<শোয়দনা অকনবা খূৎনা, পাম্বোম তিংদুনা অমসুং তমথীনা শাউবা হৈথবনা ঐনা নখোয়গী নথক্তা পানগনি~।
\v 34 অদুগা অকনবা খূৎনা, পাম্বোম তিংদুনা অমসুং তমথীনা শাউবা হৈথবনা ঐনা নখোয়বু মীশিংগী মরক্তগী পুথোকপিগনি অমসুং নখোয়না চাইথোক্তুনা লৈরিবা লৈবাকশিং অদুদগী নখোয়বু খোমজিনবিগনি~।
\v 35 অদুগা ঐনা জাতিশিংগী লমহাঙদা নখোয়বু পুশিনবিগনি অমসুং মফম অদুদা ঐনা নখোয়গা মায়গা মায়গা ওনশিন্নদুনা ৱায়েনগনি~।
\v 36 ইজিপ লৈবাক্কী লমহাঙদা ঐনা নখোয়গী নপা নপুশিংবু ৱায়েনখিবা অদুগুম্না ঐনা নখোয়বু ৱায়েনগনি,>> ইবুংঙো যেহোবানা হায়~।
\p
\v 37 <<অদুগা ঐনা নখোয়বু চৈগী মখাদা চৎহনগনি অমসুং ঐনা নখোয়বু ৱালেপ্নবগী লীপুন্দা পুরক্কনি~।
\v 38 অদুগা ঐনা নখোয়গী নরক্তগী লান হৌবশিংবু অমসুং ঐগী মায়োক্তা লঙজবা মখোয়বু লৌথোক্কনি; মখোয়না লম্লান্দুনা লৈবা লৈবাক অদুদগী ঐনা মখোয়বু পুথোক্লক্কনি অমসুং মখোয়না ইস্রায়েলগী লৈবাক্তা চঙলোই~। অদুদা ঐদি যেহোবানি হায়বা নখোয়না খঙগনি~।
\p
\v 39 <<নখোয়গী ওইনদি, হে ইস্রায়েলগী ইমুং,>> ইবুংঙো যেহোবানা অসুম্না হায়, <<হৌজিক্তগীদি, নখোয়না ঐগী ৱা তাদ্রবদি, চৎলু, মী খুদিংনা মাগী মাগী লাই মূর্ত্তিশিংবু থৌগল তৌ; অদুবু নখোয়গী খূদোনশিং অমসুং নখোয়গী লাই মূর্ত্তিশিংগী মরম্না অমুক হন্না ঐগী অশেংবা মিং মাংথোক্কনু~।
\v 40 মরমদি ঐগী অশেংবা চীংথক্তা, ইস্রায়েলগী অৱাংবা চীংথক্তা,>> ইবুংঙো যেহোবানা হায়, <<ইস্রায়েলগী ইমুং পূম্নমক্না অমসুং লৈবাক অদুদা লৈবা পূম্নমক্না ঐবু থৌগল তৌগনি; মফম অদুদা ঐনা মখোয়বু লৌশিনবিগনি, অদুগা মফম অদুদা ঐনা নখোয়গী কৎনপোৎশিং অমসুং নখোয়গী কৎনপোৎশিংগী অহানবা মহৈশিং অদু নখোয়গী অশেংবা পোৎ পূম্নমক্কা লোয়ননা পুরকহনগনি~।
\v 41 ঐনা মীশিংগী মরক্তগী নখোয়বু পুথোক্লকপা অমসুং নখোয়না চাইথোক্তুনা লৈখ্রবা লৈবাকশিং অদুদগী নখোয়বু খোমজিনবদা ঐনা নখোয়বু নখোয়গী মনম নুংশিবা পোৎকা লোয়ননা লৌশিনবিগনি; অদুগা জাতিশিংগী মাঙদা নখোয়গী নরক্তা ঐ অশেংবা ওইগনি~।
\v 42 ঐনা নখোয়বু ইস্রায়েলগী লৈবাক্তা, নখোয়গী নপা নপুশিংদা পীনবা ঐনা ইখূৎ থাঙ্গৎখিবা লৈবাক অদুদা পুশিনবদা, ঐদি যেহোবানি হায়বা নখোয়না খঙগনি~।
\v 43 অদুগা নখোয়না মফম অদুদা নশাবু মাংহনখিবা নখোয়গী লম্বীশিং অমসুং নখোয়গী থবক পূম্নমক নীংশিংগনি; অদুগা নখোয়না তৌখিবা নখোয়গী ফত্তবা পূম্নমক অদুগী মরম্না নখোয় নশাগী মিৎয়েংদা নশাবু হঙ্গোইগনি~।
\v 44 অদুগা নখোয়গী ফত্তবা লম্বীশিং অমসুং নখোয়গী অমোৎপা থবকশিংগী মতুং ইন্না নত্তদুনা ঐনা ঐগী মিংগী মরমগীদমক নখোয়দা তৌবদা, ঐদি যেহোবানি হায়বা নখোয়না খঙগনি, হে ইস্রায়েলগী ইমুং নখোয়,>> ইবুংঙো যেহোবানা হায়~।> >>
\s1 উমংদা মৈ
\p
\v 45 অমুক্কা যেহোবাগী ৱা ঐঙোন্দা লাক্তুনা হায়রকই,
\v 46 <<মীগী মচা নিপা, খারোমদা নমায় ওল্লু; খারোমদা হায়দোকউ অমসুং নেগেবকী উমংগী মায়োক্তা ৱা তাকথোকউ,
\v 47 নেগেবকী উমংদা হায়য়ু, <যেহোবাগী ৱা তাউ, ইবুংঙো যেহোবানা অসুম্না হায়, <<য়েংউ, ঐনা নঙোন্দা মৈ থাগনি, অদুগা মসিনা নহাক্কী অশংবা উপাল খুদিং অমসুং অকংবা উপাল খুদিং চাকথেক্কনি; কারিবা মৈরি অদু মুৎপা নাইরোই, খাদগীনা অৱাং ফাওবদা লৈবা মমায় পূম্নমক মসিনা চাক্কনি~।
\v 48 অদুদা যেহোবা ঐনা মসি মৈ থাবনি হায়বা হকচাং পানবা পূম্নমক্না উগনি; মসি মুৎপা নাইরোই~।>> > >>
\v 49 অদুদগী ঐনা হায়খি, <<অহা, ইবুংঙো যেহোবা! মখোয়না ঐগী মরমদা হায়, <মহাক্না পান্দমশিং হায়বা নৎত্রা?> >>
\c 21
\s1 যেহোবাগী থাঙশাংগী পান্দম
\p
\v 1 অদুগা যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, যেরূশালেম্লোমদা নমায় ওল্লু, অশেংবা মফমশিংলোমদা হায়দোকউ অমসুং ইস্রায়েলগী লৈবাক্কী মায়োক্তা ৱা তাকথোকউ,
\v 3 ইস্রায়েলগী লৈবাক্তা হায়য়ু, <যেহোবানা অসুম্না হায়, <<য়েংউ, ঐ নহাক্কী মায়োক্তা লৈ, ঐগী থাঙশাং মখূমদগী শত্তোক্কনি, নঙোন্দগী ধর্ম্মচেনবা অমসুং ঈশ্বর নীংদবা মীশিং ককথৎকনি~।
\v 4 ঐনা নঙোন্দগী ধর্ম্মচেনবা অমসুং ঈশ্বর নীংদবা মীশিং ককথৎকনি, মরম অদুনা খারোমদগীনা অৱাং ফাওবদা তোংশা পানবা পূম্নমক্কী মায়োক্তা ঐগী থাঙশাংনা মখূমদগী চত্থোক্কনি,
\v 5 মদুদি যেহোবা, ঐনা ঐগী থাঙশাং মখূমদগী শত্তোকপনি হায়বা তোংশা পানবা পূম্নমক্না খঙগনি; থাঙশাং অসি অমুক হন্না হাপচিল্লরোই~।>> >
\v 6 মরম অদুনা মীগী মচা নিপা, থম্মোই কায়দুনা নুংশা স্বর ফুইনা হোল্লু; মখোয়গী মাঙদা অখাবনা নুংশা স্বর ফুইনা হোল্লু~।
\v 7 অদুগা মখোয়না নঙোন্দা হায়বদা অসুম ওইগনি, <নহাক্না নুংশা স্বর ফুইনা হোল্লিবা করিগীনো?> মদুদা নহাক্না খুমগনি, <পাউশিংগী মরম্ননি; মসি লাকপা মতমদা থম্মোই খুদিং নৌথোক্কনি, খূৎ পূম্নমক শোন্থগনি, থৱায় খুদিং তুকথগনি অমসুং খুকউ পূম্নমক ঈশিংগুম্না শোনগনি~। য়েংউ, মসি লাকই অমসুং মসি থুংহনগনি,> ইবুংঙো যেহোবানা হায়~।>>
\p
\v 8 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 9 <<মীগী মচা নিপা, ৱা তাকথোক্তুনা হায়য়ু, <যেহোবানা অসুম্না হায়!> হায়য়ু,
\b
\q1 <থাঙশাং অমা, থাঙশাং অমা ফেংলে অমসুং তকথোক্লে!
\q1
\v 10 তমথীনা হাৎননবা মসি ফেংলে,
\q1 নোংথাঙগুম্না লংনবা মসি তকথোক্লে!
\q1 অদুদগী ঐখোয় হরাউ তয়ামগদ্রা?
\q1 মসিনা ঐগী ইচা নিপাগী ৱায়েঞ্জৈবু উপাল খুদিংগুম্না থৌওইদে~।
\q1
\v 11 মহাক্না মসি তকথোক্নবা পীরে,
\q1 মসি পায়ননবা;
\q1 থাঙশাং অসি ফেংলে অমসুং তকথোক্লে
\q1 মীহাৎপগী খূত্তা পীননবা~।>
\b
\q1
\v 12 <<মীগী মচা নিপা, কপ্পু অমসুং লাউখোংউ;
\q1 মরমদি মসি ঐগী মীশিংগী মথক্তা তাগনি,
\q1 মসি ইস্রায়েলগী অঙম অথৌ পূম্নমক্কী মথক্তা তাগনি;
\q1 থাঙশাংগী মরম্না শাথিনা কিবা ঐগী মীশিংগী মথক্তা তাগনি;
\q1 মরম অদুনা নফৈবাক য়ৈয়ু~।
\b
\q1
\v 13 <<মরমদি মসি চাংয়েংনি,
\q1 থাঙশাং অদুনা ৱায়েঞ্জৈ ফাওবা থৌওইদ্রবদি করি ওইগনি?
\q1 মসি অমুক হন্না লৈররোই,>>
\b
\m ইবুংঙো যেহোবানা হায়~।
\b
\q1
\v 14 <<মরম অদুনা মীগী মচা নিপা, নহাক ৱা তাকথোকউ,
\q1 অদুগা নখূৎ অনী য়ৈশিন্নৌ,
\q1 অদুগা থাঙশাং অদু অনীরক, হোয় অহুম্লকশুনা য়াল্লু~।
\q1 মীহাৎপগী থাঙশাং, মসি অচৌবা মীশিংবু হাৎপা থাঙশাংনি,
\q1 মসিনা মখোয়গী অরোনবা কাশিংদা চঙই~।
\p
\v 15 ঐনা মখোয়গী থোঙজাউ পূম্নমক্কী মমাঙদা থাঙশাংগী মতোন থম্লে,
\q1 মরমদি মখোয়গী থম্মোই শিথনবা অমসুং মাঙ তাকপশিং হেনগৎনবনি~।
\q1 অহা! মসি ইলং লংহল্লে;
\q1 মী হাৎনবগীদমক চেৎনা পায়শিল্লে:
\q1
\v 16 <<লম্বী অমদা নৎত্রগা অতোপ্পদা চৎলু,
\q1 য়েত্তা নৎত্রগা ওইদা, নহাক্কী নমায়না ওল্লু ওল্লুবা মায়গৈদা~।
\q1
\v 17 <<ঐনসু ইখূৎ অনী য়ৈশিন্নগনি,
\q1 অমসুং ঐনা ঐগী তমথীনা শাউবা হন্থহনগনি;
\q1 যেহোবা ঐনা মসি হায়খিবনি~।>>
\s1 যেরূশালেম মাঙ তাকপা শোয়দ্রবনি
\p
\v 18 যেহোবাগী ৱা অমুক হন্না ঐঙোন্দা লাক্তুনা হায়রকই,
\v 19 <<মীগী মচা নিপা, বাবিলোন নিংথৌগী থাঙশাং লাক্ননবা নহাক্নসু লম্বী অনী য়াত্তুনা থম্মু; লম্বী অনীমক লৈবাক অমতদগী থোক্লক্কনি~। অদুগা নহাক্না মফম অমা খল্লু, সহর তাবা লম্বী অদুগী অহৌবদা মসি খল্লু~।
\v 20 মদুদা থাঙশাং অদুনা অম্মোন মচাশিংগী রব্বাদা অমসুং যিহূদাদা, চেকপন্না কোয়শিনবা যেরূশালেমদা লাক্ননবা লম্বী অমা য়াত্তুনা থম্মু~।
\v 21 মরমদি বাবিলোনগী নিংথৌনা লাইবাউ খঙনবা লম্লোঙ অনী ফাংবদা, লম্বী অনীগী অহৌবদা লেপখি~। মহাক্না মহাক্কী তেঞ্জৈশিং ইলং লংহনখি, মহাক্না লাই মূর্ত্তিশিংগা ৱা তানখি, মহাক্না ফীরাক য়েংখি~।
\v 22 লুচিংবশিং হাপ্নবা, মী হাৎনবগী মচীন কাথোক্নবা, খোঞ্জেন ৱাংনা লাল্লাউ লাউনবা, থোঙজাউশিংগী মায়োক্তা উবিম থম্নবা, লৈপূং থোঙ্গৎনবা অমসুং লানবন শাগৎনবা মহাক্কী খূৎ য়েত্তা যেরূশালেমগীদমক লাইবাউ লৈরম্মী~।
\v 23 অদুগা ৱাশক্লিবা মখোয়গী মফমদা, মখোয়গী মাঙদা মসি চুমদবা লাইবাউগুম ওইগনি; অদুবু মখোয়বু ফাননবা মহাক্না অয়োল অরান অদু নীংশিংগনি~।
\p
\v 24 <<মরম অদুনা ইবুংঙো যেহোবানা অসুম্না হায়, <নখোয়না নখোয়গী অয়োল অরান নীংশিংহন্দুনা, মদুদা নখোয়গী লঙজবা ফোংদোকপদা, নখোয়না তৌবা পূম্নমক্তা নখোয়গী পাপশিং ফাওরকই~। নখোয়বু নীংশিংবা মরম্না, নখোয়বু খূৎনা ফাগনি~।
\p
\v 25 <অদুগা ইস্রায়েলগী অমাংবা, ঈশ্বর নীংদবা অঙম অথৌ নহাক, নহাক্কী মতম লাক্লে, অয়োল অরানগী অরোইবা ওইরগনি~।
\v 26 ইবুংঙো যেহোবানা অসুম্না হায়, <<কোকয়েৎ লৌথোকউ অমসুং লূহুপ লৌথোকউ;
\q1 মসি হান্নগীগুম ওইররোই~।
\q1 অনেম্ববু থাঙ্গৎলু অমসুং অৱাংববু তাহল্লু~।
\v 27 মথক মখা ওনগনি, মথক মখা ওনগনি,
\q1 ঐনা মসি মথক মখা ওনগনি!
\q1 অদুগা হক লৈবা মহাক্না লাক্ত্রিবা ফাওবা মসি অমুক হন্না লৈররোই,
\q1 অদুগা ঐনা মঙোন্দা মদু পীবিগনি~।>> >
\s1 অম্মোন মচাশিংগী মথক্তা থাঙশাং
\p
\v 28 <<অদুগা মীগী মচা নিপা, নহাক, ৱা তাকথোক্তুনা হায়য়ু, <অম্মোন মচাশিংগী মরমদা অমসুং মখোয়গী মিংচৎ থীবগী মরমদা ইবুংঙো যেহোবানা অসুম্না হায়,> নহাক্না অসুম্না হায়য়ু,
\q1 <থাঙশাং, থাঙশাং শত্তোক্লে,
\q1 হাৎনবগীদমক তকথোক্লে,
\q1 মাঙহন্নবগীদমক লংত্রিক লংহল্লে~।
\v 29 মখোয়না নহাক্কীদমক অরানবা দর্শনশিং য়েংলিঙৈদা,
\q1 মখোয়না নঙোন্দা মীনম্বা লাইবাউ হায়রিঙৈদা,
\q1 হাৎলবা, ঈশ্বর নীংদবা মীশিংগী মঙকশিংদা নহাকপু থম্নবা মখোয়গী মতম লাক্লে,
\q1 মখোয়গী অয়োল অরান অরোইবা ওইরগনি~।
\q1
\v 30 <ঐনা মসিবু মহাক্কী মখূমদা হঞ্জিনহনগদ্রা?
\q1 ঐনা নহাকপু ৱায়েনগনি নহাকপু শেমখিবা মফম,
\q1 নহাক্কী পোক্নফম লমদমদা~।
\q1
\v 31 অদুগা ঐনা ঐগী অশাউবা নথক্তা হৈথগনি;
\q1 ঐনা নহাক্কী মায়োক্তা ঐগী মৈ হৌনা শাউবগী মৈ কামশিনগনি,
\q1 অদুগা মাঙ তাকহনবদা হৈশিংবা শারমচৎ চৎপা মীশিংগী মখূত্তা পীথোক্কনি~।
\q1
\v 32 নহাক্তি মৈদা থানবা শীং ওইগনি;
\q1 নহাক্কী ঈ লৈবাক অদুগী ময়ায়দা তাগনি~।
\q1 নহাকপু অমুক হন্না নীংশিংলরোই,
\q1 মরমদি যেহোবা, ঐনা হায়খ্রবনি~।> >>
\c 22
\s1 ইস্রায়েলগী পাপ মশীং থীবা
\p
\v 1 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, নহাক্না ৱায়েনগদ্রা, ঈ তাহনবা সহর অদু নহাক্না ৱায়েনগদ্রা? হোয়, নহাক্না মহাক্কী তুক্কচবা পূম্নমক মঙোন্দা উহল্লু!
\v 3 অদুদগী নহাক্না হায়য়ু, <ইবুংঙো যেহোবানা অসুম্না হায়, <<সহর অদুনা মহাক্কী মতম লাক্ননবা মসিগী ময়ায়দা ঈ তাহল্লি অমসুং মশা মাংহন্নবগীদমক মশাগী মায়োক্তা লাই মূর্ত্তিশিং শাই~।
\v 4 নহাক্না তাহনখিবা নহাক্কী ঈদা নহাক নরান লৈরে অমসুং নহাক্না শাখিবা নহাক্কী লাই মূর্ত্তিশিংদা নশাবু মাংহল্লে~। অদুগা নহাক্না নহাক্কী নুমিৎশিং অদু নকশিলহল্লে অমসুং নহাক্কী চহীশিং লোইশিল্লক্লে; মরম অদুনা ঐনা নহাকপু জাতিশিংগী মফমদা চৈনফম অমসুং লৈবাক পূম্নমক্কী মফমদা নোক্নফম ওইহল্লে~।
\v 5 নহাক্কী ননাক্তা অমসুং অথাপ্পদা লৈবা মখোয় অদুনা নহাক্তি মিংচৎ থীদুনা য়াম্না চরাঙনবগুম্না নহাকপু নোক্নগনি~।
\p
\v 6 <<য়েংউ, ইস্রায়েলগী অঙম অথৌশিং, মখোয় খুদিংনা মাগী মাগী ঈ তাহন্নবগী মতিক্কা নহাক্কী নরক্তা লৈরম্মী~।
\v 7 নহাক্কী নরক্তা মখোয়না মপা মমাবু থৌওইখিদে; নহাক্কী নরক্তা মখোয়না মীরৈবাক মচাবু ওৎনৈখি; নহাক্কী নরক্তা মখোয়না মপা লৈত্রবশিং অমসুং লুখ্রাবীশিংবু ৱাহনখি~।
\v 8 নহাক্না ঐগী অশেংবা পোৎশিং থৌওইদে অমসুং ঐগী পোত্থাবা নুমিৎশিং মাংহল্লে~।
\v 9 নহাক্কী নরক্তা ঈ তাহন্নবা মীৱা ঙাঙনবশিং লৈ; অদুগা নহাক্কী নরক্তা মখোয়না চীংশিংদা চায়; নহাক্কী মনুংদা মখোয়না লূদবা লমচৎ চৎলি~।
\v 10 নহাক্কী নরক্তা মখোয়না মপাশিংগী ফিনুং ফোংদোক্লে; নখোয়গী নরক্তা মশা মাংদুনা লৈরিবী মহাকপু মখোয়না নৈহৎলে~।
\v 11 অদুগা কনাগুম্বনা মহাক্কী য়ূম্লোন্নবগী নুপীগা তুক্কচবা থবক তৌরে, অদুগা অতোপ্পা অমনা মমৌ নুপীবু লূদবা থবক তৌদুনা মাংথোক্লে; অদুগা নখোয়গী নরক্তা অতোপ্পা অমনা মচন নুপীবু, হায়বদি মপাগী মচা নুপীবু নৈহৎলে~।
\v 12 নহাক্কী নরক্তা মখোয়না ঈ তাহন্নবা ৱানোমশেল লৌরে; নহাক্না শেন্দোয় অমসুং মথোই লৌরে~। অদুগা নহাক্না নহাক্কী য়ূম্লোন্নবদগী নমদুনা লৌদুনা শেন্দোং করাম্না তাল্লে অমসুং ঐবু কাউথোক্লে,>> ইবুংঙো যেহোবানা হায়~।
\p
\v 13 <<মরম অদুনা য়েংউ, নহাক্না পূকচেন শেংদনা শেন্দোং তানবা অমসুং নহাক্কী নরক্তা লৈবা ঈদা ঐনা ইখূৎ অনী য়ৈশিন্নরে~।
\v 14 ঐনা নহাকপু লাক্নবা নুমিৎশিং অদুদা নহাক্কী থম্মোইনা খাঙবা ঙমগদ্রা, নৎত্রগা নহাক্কী খূৎশিং কনগদ্রা? যেহোবা, ঐনা হায়খ্রে অমসুং মদু তৌগনি~।
\v 15 অদুগা ঐনা নহাকপু জাতিশিংগী মরক্তা চাইথোক্কনি, লৈবাকশিংদা নহাকপু চাইথোক্কনি অমসুং নঙোন্দগী নহাক্কী অমোৎপা অদু মাঙহনগনি~।
\v 16 অদুগা জাতিশিংগী মাঙদা নহাক্না নশাবু মাংথোক্কনি; ঐদি যেহোবানি হায়বা নহাক্না খঙগনি~।>> > >>
\s1 মৈফমদা লৈবা কোন্থীগী পান্দম
\p
\v 17 অদুগা যেহোবাগী ৱা ঐঙোন্দা লাক্তুনা হায়রকই,
\v 18 <<মীগী মচা নিপা, ইস্রায়েলগী ইমুংদি ঐগী ইফমদা কোন্থী ওইরে; মখোয় পূম্নমক মৈফমগী মনুংদা পিথ্রাই, কোঙঙৌ, য়োৎ অমসুং মিশিনি; মখোয়দি লুপাগী কোন্থীনি~।
\v 19 মরম অদুনা ইবুংঙো যেহোবানা অসুম্না হায়, <নখোয় পূম্নমক কোন্থী ওইবা মরম্না, য়েংউ, মরম অদুনা ঐনা নখোয়বু যেরূশালেমগী মনুংদা খোমজিনগনি~।
\v 20 মখোয়না মৈ কামদুনা শৌদোকহন্নবা মৈফমগী মনুংদা লুপা, পিথ্রাই, য়োৎ, মিশি অমসুং কোঙঙৌ খোমজিনবগুম্না, ঐনা ঐগী অশাউবদা অমসুং ঐগী তমথীনা শাউবদা নখোয়বু খোমজিনগনি, অদুগা ঐনা নখোয়বু মফম অদুদা থমদুনা নখোয়বু শৌদোকহনগনি~।
\v 21 হোয়, ঐনা নখোয়বু খোমজিন্দুনা ঐগী মৈ হৌনা শাউবগী মৈদা নখোয়বু কামশিনগনি, অদুগা মসিগী মনুংদা নখোয় শৌদোক্কনি~।
\v 22 মৈফমগী মনুংদা লুপা শৌদোকপগুম্না, মসিগী মনুংদা নখোয় শৌদোক্কনি, অদুদা যেহোবা ঐনা ঐগী তমথীনা শাউবা নখোয়গী নথক্তা হৈথবনি হায়বা নখোয়না খঙগনি~।> >>
\s1 লুচিংবশিং অমসুং মীশিংগী পাপ
\p
\v 23 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 24 <<মীগী মচা নিপা, মঙোন্দা হায়য়ু, <নহাক্তি শেংদোক্তবা অমসুং শাউবগী নুমিত্তা নথক্তা নোং চুদবা লৈবাক্নি~।>
\v 25 মহাক্কী মনুংদা মহাক্কী ৱা তাকথোকপা মীশিংগী লৌতুনবা লৈ; শরাক শা শেগায়রিবা ঙংলিবা নোংশাগুম্না মখোয়না মীশিংবু মাঙহল্লে; মখোয়না লন্থুম অমসুং মমল য়াম্বা পোৎশিং লৌরে; মখোয়না মহাক্কী মনুংদা মহাক্কী নুপী ময়াম্বু লুখ্রাবী ওইহল্লে~।
\v 26 মহাক্কী পুরোহিৎশিংনা ঐগী ৱায়েন য়াথং থুগাইরে অমসুং ঐগী অশেংবা পোৎশিং মাংথোক্লে; মখোয়না অশেংবা অমসুং অমাংবগী খেন্নবা লৈহন্দে, অদুগা মখোয়না শেংদবা অমসুং অশেংবগী খেন্নবা উত্তে, অদুগা ঐগী পোত্থাবা নুমিৎশিংদগী মখোয়গী মমিৎ লোৎলে, মরম অদুনা ঐ মখোয়গী মরক্তা অমাংবা ওইরে~।
\v 27 মহাক্কী মনুংদা লৈবা মহাক্কী অঙম অথৌশিংদি ঈ তাহন্নবা, মীশিং মাঙহন্নবা অমসুং পূকচেন শেংদনা শেন্দোং ফংনবগীদমক শরাক তমদুনা মদুবু শেগায়রিবা কৈশালশিংগা মান্নৈ~।
\v 28 অদুগা যেহোবানা হায়দবা মতমদা <ইবুংঙো যেহোবানা অসুম্না হায়,> হায়দুনা মহাক্কী ৱা তাকথোকপা মীশিংনা মখোয়গীদমক অরানবা অমসুং মীনম্বা দর্শনশিং য়েংদুনা, মখোয়বু অশোনবা সুরকিনা তৈশিল্লে~।
\v 29 লৈবাক অদুগী মীশিংনা ওৎনৈরে, পোৎচৈ মুন্দুনা লৌরে, লাইরবা অমসুং অনংবশিংবু ৱাহল্লে; হোয়, মখোয়না মীরৈবাক মচাশিংবু চুমদনা ওৎনৈরে~।
\v 30 অদুগা শম্বন থিঙ্গদবা অমসুং লৈবাক অদুগীদমক ঐগী মাঙদা অহোবদা লেপকদবা নিপা অমা ঐনা মখোয়গী মরক্তা থিখি, মরমদি ঐনা মসি মাঙহন্দনবনি; অদুবু ঐনা কনা অমতা ফংখিদে~।
\v 31 মরম অদুনা ঐনা মখোয়গী মথক্তা ঐগী য়েংথিনা শাউবা হৈথরে; ঐনা ঐগী মৈ হৌনা শাউবগী মৈনা মখোয়বু মাঙহল্লে; মখোয়মক্কী লমচৎ ঐনা মখোয়গী কোকথক্তা হনবিরে,>> ইবুংঙো যেহোবানা হায়~।
\c 23
\s1 ওহোলা অমসুং ওহোলীবাগী পান্দম
\p
\v 1 অমুক হন্না যেহোবাগী ৱা অসি ঐঙোন্দা লাক্তুনা হায়রকই,
\q1
\v 2 <<মীগী মচা নিপা, নুপী অনী লৈরম্মী,
\q1 মখোয় মমা অমতগী মচা নুপীশিংনি~।
\q1
\v 3 মখোয়না ইজিপ্তা ওক্তবীগী থবক তৌখি,
\q1 মখোয়না নহা ওইরিঙৈদা ওক্তবীগী থবক তৌখি;
\q1 মফম অদুদা মখোয়গী খোম্লাং মেৎখি,
\q1 মফম অদুদা মখোয়গী অশেংবী লৈশাবী ওইবগী খোমজিনশিং নোইখি~।
\q1
\v 4 অদুগা মখোয়গী মমিংদি অহনগীনা \f + \fr 23:4 \fk ওহোলা: \ft অর্থদি <<মহাক্কী ফিয়ূম নৎত্রগা ফিয়ূম ওইবা মহাক~।>>\f*ওহোলা অমসুং মহাক্কী মনাউগীনা \f + \fr 23:4 \fk ওহোলীবা: \ft অর্থদি <<ঐগী ফিয়ূম নৎত্রগা মঙোন্দা ফিয়ূম মঙোন্দা লৈ~।>>\f*ওহোলীবা কৌই;
\q1 মখোয় ঐগী ওইরম্মী,
\q1 অদুগা মখোয়না মচা নিপাশিং অমসুং মচা নুপীশিং পোকখি~।
\q1 মখোয়গী মমিংশিংদি অসিনি:
\q1 সমরিয়াদি ওহোলা অমসুং যেরূশালেমদি ওহোলীবা~।
\s1 মচে সমরিয়া
\q1
\v 5 <<ওহোলানা ঐগী ওইরিঙৈদা ওক্তবীগী থবক তৌখি;
\q1 অদুগা মহাক্না মহাক্কী নুংশিজবশিং,
\q1 মহাক্কী য়ূম্লোন্নবা আশিরিয়াগী মীশিংবু য়াম্না পামখি~।
\q1
\v 6 মখোয় মঙ্গ‍্রা মচুগী ফি শেৎপা লৈঙাক মপুশিং অমসুং লৈঙাকপশিংনি,
\q1 মখোয় পূম্নমক শকহেনবা নহারোনশিংনি,
\q1 শগোল তোংলিবা শগোল লান্মীশিংনি~।
\q1
\v 7 অসুম্না মহাক্না মখোয় পূম্নমক্কা ওক্তবীগী থবক তৌখি,
\q1 মখোয়দি আশিরিয়াগী অখন্নবা নিপাশিং;
\q1 মহাক্না য়াম্না পামখিবা পূম্নমক্কা,
\q1 মখোয়গী লাই মূর্ত্তিশিংগা মহাক্না মশাবু মাংথোকখি~।
\q1
\v 8 ইজিপ্তগী তৌরকপা মহাক্কী ওক্তবীগী থবক অদু মহাক্না থাদোকখিদে,
\q1 মরমদি মহাক্না নহা ওইরিঙৈদা মখোয়না মহাক্কা হিপমিন্নখি,
\q1 মখোয়না মহাক্কী অশেংবী লৈশাবী ওইবগী খোম্লাংশিং নোইখি,
\q1 অদুগা মখোয়গী ওক্তবীগী থবক অদু মহাক্কী মথক্তা হৈথখি~।
\q1
\v 9 <<মরম অদুনা ঐনা মহাকপু মহাক্কী নুংশিজবশিংগী খূত্তা,
\q1 মহাক্না য়াম্না পামজবা আশিরিয়াগী মীশিংগী খূত্তা পীথোকখি~।
\q1
\v 10 মখোয়না মহাক্কী ফিনুং হাংদোকখি,
\q1 মখোয়না মহাক্কী মচা নিপাশিং অমসুং মচা নুপীশিং মুনখি,
\q1 অমসুং মহাকপু থাঙশাংনা হাৎখি,
\q1 অদুগা মহাক্তি নুপীশিংগী মরক্তা নোক্নফম ওইখি,
\q1 মরমদি মখোয়না মহাক্কী মথক্তা ৱায়েনখি~।
\s1 মনাউ নুপী যেরূশালেম
\p
\v 11 অদুগা মহাক্কী মনাউ \f + \fr 23:11 \fk ওহোলীবা: \ft অর্থদি <<ঐগী ফিয়ূম নৎত্রগা মঙোন্দা ফিয়ূম লৈ~।>>\f*ওহোলীবানা মসি উখি, অদুবু মহাক্কী হেঞ্জিন্না পাম্বদা মহাক্না মঙোন্দগী হেন্না ফৎখিদে, মহাক্কী মচেনা ওক্তবীগী থবক তৌবা অদুদগী মহাক্না ওক্তবীগী থবক তৌবা অদুনা হেল্লম্মী~।
\q1
\v 12 <<মহাক্না মহাক্কী য়ূম্লোন্নবা আশিরিয়াগী মীশিংবু য়াম্না পামজখি,
\q1 মখোয় মমল য়াম্বা ফি শেৎপা
\q1 লৈঙাক মপুশিং অমসুং লৈঙাকপশিংনি,
\q1 শগোল তোংবা শগোল লান্মীশিংনি,
\q1 মখোয় পূম্নমক শকহেনবা নহারোনশিংনি~।
\q1
\v 13 মতম অদুদা মহাক মাংলে হায়বা ঐনা উখি,
\q1 মখোয় অনীমক্কী লম্বী অমতা ওইরম্মী~।
\q1
\v 14 অদুবু মহাক্না মহাক্কী ওক্তবীগী থবক হেনগৎহনখি;
\q1 মরমদি ফক্লাংদা য়েকপা নিপাশিং,
\q1 অঙাঙবা মচুনা য়েকপা কালদীগী মীশিংগী মূর্ত্তিশিং মহাক্না য়েংখি~।
\q1
\v 15 মখোয়গী মখ্বাঙশিংদা খ্বাঙলীশিং ফারম্মী,
\q1 মকোক্তা মচু শঙলবা কোকয়েৎশিং য়েৎলম্মী,
\q1 মখোয় পূম্নমক অঙম অথৌশিংগুম উরম্মী,
\q1 মখোয়গী পোক্নফম লমদম কালদীদা লৈবা বাবিলোন মচাশিংগী মওং মতুং ইন্না~।
\q1
\v 16 মহাক্না মখোয়বু মহাক্কী মমিৎনা হেক উবগা মখোয়বু য়াম্না পামজখি
\q1 অমসুং কালদীদা মখোয়গী মফমদা পাউ পুবা মীশিং থাখি~।
\q1
\v 17 <<অদুগা বাবিলোন মচাশিংনা মহাক্কী মনাক্তা নুংশিবগী ফমুংদা লাকখি,
\q1 মখোয়না মখোয়গী ওক্তবীগী থবক্না মহাকপু মাংথোকখি;
\q1 অদুগা মহাকপু মখোয়না মাংথোকখি,
\q1 মহাক্কী \f + \fr 23:17\fk পূক্নীং: \ft হিব্রুদা <<থৱায়~।>>\f*পূক্নীং মখোয়দগী লৈথোকখি~।
\q1
\v 18 মহাক্না মশাগী ওক্তবীগী থবক ফোংদোকখি অমসুং মহাক্কী ফিনুং হাংদোকখি~।
\q1 অদুদগী ঐগী পূক্নীং মহাক্কী মচেদগী লৈথোকখিবগুম্না,
\q1 ঐগী পূক্নীং মঙোন্দগী লৈথোকখি~।
\q1
\v 19 <<অদুবু মহাক্না ওক্তবীগী থবক তৌবা হেনগৎখি
\q1 মহাক্না নহা ওইরিঙৈগী মতমদা,
\q1 মহাক্না ইজিপ লৈবাক্তা তৌখিবা ওক্তবীগী থবক নীংশিংদুনা~।
\q1
\v 20 মরমদি মহাক্না মখোয়গী নিপা অরোনবশিংবু য়াম্না পামজখি,
\q1 মখোয়গী হকচাংদি লোলাশিংগী হকচাংগুম্বনি,
\q1 মখোয়গী ফম্বীদি শগোলশিংগী ফম্বীগুম্বনি~।
\q1
\v 21 অসুম্না নহাক্কী নহা ওইরিঙৈগী লূদবা লমচৎ অদু নহাক্না নীংশিংখি,
\q1 নহাক্কী নহা ওইরিঙৈগী খোমজিনশিংগী মরম্না ইজিপ মচাশিংনা নহাক্কী খোম্লাংশিং নোইখিবা~।
\s1 বাবিলোন মচাশিংনা লান্দাবা
\p
\v 22 <<মরম অদুনা হে \f + \fr 23:22 \fk ওহোলীবা: \ft অর্থদি <<ঐগী ফিয়ূম>> নৎত্রগা <<মঙোন্দা ফিয়ূম লৈ~।>>\f*ওহোলীবা, ইবুংঙো যেহোবানা অসুম্না হায়,
\q1 <য়েংউ, মখোয়গী মফমদগী নহাক্কী পূক্নীং লৈথোকখিবা,
\q1 নহাক্কী নুংশিজবশিংবু ঐনা নহাক্কী মায়োক্তা হৌহনগনি,
\q1 অদুগা ঐনা মখোয়বু মায়গৈ মরিদগী নহাক্কী মায়োক্তা পুরক্কনি:
\q1
\v 23 বাবিলোন মচাশিং, কালদী মচাশিং, পেকোদ, শোয়া অমসুং কোয়াগী মীশিং,
\q1 মখোয়গা লোয়ননা আশিরিয়া মচা পূম্নমক,
\q1 মখোয় পূম্নমক শকহেনবা নহারোনশিং,
\q1 লৈঙাক মপুশিং, লৈঙাকপশিং,
\q1 অচৌবা মপুশিং অমসুং মমিং চৎপশিংনি,
\q1 মখোয় পূম্নমক শগোল তোংই~।
\q1
\v 24 অদুগা মখোয়না নহাক্কী মায়োক্তা লাক্কনি,
\q1 শগোল গাড়ীশিং, গাড়ীশিং, লানগী শগোলশিং অমসুং মীয়াম অমা পুদুনা~।
\q1 মখোয়না নহাক্কী মায়োক্তা ইকোয় কোয়না লৈগনি চুঙ্গোয়,
\q1 চুঙ, অমসুং কোক্কন-লূহুপকা;
\q1 <ঐনা মখোয়দা ৱায়েনগী থবক পীগনি,
\q1 অদুগা মখোয়না মখোয়গী ৱায়েন মতুং ইন্না নহাকপু ৱায়েনগনি~।
\q1
\v 25 ঐনা নঙোন্দা ঐগী খম্বনবা থমগনি,
\q1 অদুগা মখোয়না নহাকপু তমথীনা তৌগনি;
\q1 মখোয়না নহাক্কী নাতোন অমসুং ননাশিং ককথৎকনি,
\q1 অদুগা নহাক্কী লেমহৌবশিং থাঙশাংদা তাগনি;
\q1 মখোয়না নহাক্কী নচা নিপাশিং অমসুং নচা নুপীশিং লৌগনি,
\q1 অদুগা নহাক্কী লেমহৌবশিং মৈনা চাকথেক্কনি~।
\q1
\v 26 মখোয়না নহাক্কী নফি নরোন লৌথোক্কনি অমসুং নহাক্কী নিংথিজবা মণি মুক্তা লৌগনি~।
\q1
\v 27 <অসুম্না ইজিপ লৈবাক্তগী পুরকপা নহাক্কী লূদবা লমচৎ অমসুং ওক্তবীগী থবক ঐনা নঙোন্দগী তোকহনগনি,
\q1 মরম অদুনা নহাক্না মখোয়দা নহাক্কী নমিৎ থাঙ্গৎলরোই,
\q1 অমুক হন্না ইজিপ্পু নীংশিংলরোই~।>
\p
\v 28 <<মরমদি ইবুংঙো যেহোবানা অসুম্না হায়, <য়েংউ, নহাকপু য়েংথিবা অমসুং মখোয়দগী নহাক্কী পূক্নীং লৈথোকখিবা মখোয়গী খূত্তা ঐনা নহাকপু পীথোক্কনি~।
\v 29 অদুগা মখোয়না নহাকপু য়েংথিনা তৌগনি, নহাক্কী নোমজবা পূম্নমক পুগনি অমসুং নহাকপু ফি থোক্তুনা অমসুং ইহাঙ হাঙনা থনমগনি; অদুগা নহাক্কী ওক্তবীগী থবক্কী ফি থোকপা, নহাক্কী লূদবা লমচৎ অমসুং ওক্তবীগী থবক অনীমক ফোংদোক্কনি~।
\v 30 ঐনা নঙোন্দা থবক পূম্নমক অসি তৌগনি, মরমদি নহাক্না জাতিশিংগা ওক্তবীগী থবক তৌখি অমসুং মখোয়গী লাই মূর্ত্তিশিংনা নহাকপু মাংহনখি~।
\v 31 নহাক্না নহাক্কী নচেগী লম্বীদা চৎখি; মরম অদুনা ঐনা মহাক্কী তেঙ্গোৎ নহাক্কী নখূত্তা পীগনি~।>
\q1
\v 32 <<ইবুংঙো যেহোবানা অসুম্না হায়,
\q1 <নহাক্না নচেগী তেঙ্গোত্তগী থক্কনি,
\q1 মসি অরুবা অমসুং অচৌবনি;
\q1 নহাকপু করেম্ননবা নোক্নগনি;
\q1 তেঙ্গোৎ অসিদা য়াম্না য়াওই~।
\q1
\v 33 নহাক্তি য়ু ঙাওবা অমসুং অৱাবনা থনগনি,
\q1 চঙক্নবা অমসুং মাঙ তাকপগী তেঙ্গোৎ,
\q1 নহাক্কী নচে সমরিয়াগী তেঙ্গোৎ~।
\q1
\v 34 নহাক্না মসি থক্কনি অমসুং মসি চিংথোক্কনি,
\q1 নহাক্না মসিগী মচেৎশিং থুগাইগনি,
\q1 নহাক নশামক্কী খোম্লাংশিং থদৎকনি;
\q1 মরমদি ঐনা হায়খ্রে,>
\q1 ইবুংঙো যেহোবানা হায়~।
\q1
\v 35 <<মরম অদুনা ইবুংঙো যেহোবানা অসুম্না হায়,
\q1 <নহাক্না ঐবু কাউথোকপা অমসুং ঐবু নতুংদা লংথোকপা মরম্না,
\q1 নহাক্কী লূদবা লমচৎ অমসুং ওক্তবীগী থবক নহাক্না পুজগনি~।> >>
\s1 ওহোলা অমসুং ওহোলীবাগী ৱায়েন
\p
\v 36 অমুক হন্না যেহোবানা ঐঙোন্দা হায়খি, <<মীগী মচা নিপা, নহাক্না \f + \fr 23:36 \fk ওহোলা: \ft হিব্রুদা <<মাগী ফিয়ূম>> নৎত্রগা <<ফিয়ূম ওইবা মহাক>> সমরিয়াবু খঙনবা মিংথোন্নি~।\f*ওহোলা অমসুং \f + \fr 23:36 \fk ওহোলীবা: \ft অর্থদি <<ঐগী ফিয়ূম নৎত্রগা মঙোন্দা ফিয়ূম লৈ~।>>\f*ওহোলীবাবু ৱায়েনগদ্রা? হোয়, মখোয়গী তুক্কচবশিং মখোয়দা লাউথোকউ~।
\v 37 মরমদি মখোয়না মীতূ মীৱা লান্নরে অমসুং মখোয়গী মখূৎশিংদা ঈ লৈ~। অদুগা মখোয়গী লাই মূর্ত্তিশিংগা মখোয়না মীতূ মীৱা লান্নরে অমসুং ঐঙোন্দা পোকখিবা মখোয়গী মচা নিপাশিংবু চাকথেক্তুনা মাঙহন্নবা লাই মূর্ত্তিশিংগীদমক মৈ ফাওদুনা চৎহনখি~।
\v 38 অমুক্কা মখোয়না ঐগী ইফমদা অসিসু তৌরে~। নুমিৎ অদুমক্তদা মখোয়না ঐগী অশেংবা মফম মাংথোক্লে অমসুং ঐগী পোত্থাবা নুমিৎশিং শেংহন্দ্রে~।
\v 39 মরমদি মখোয়না মখোয়গী লাই মূর্ত্তিশিংগী মফমদা মখোয়গী মচাশিংবু হাৎখিবা নুমিৎ অদুমক্তদা মখোয়না ঐগী অশেংবা মফম মাংথোক্নবা মদুদা চঙখি; অদুগা য়েংউ, অসুম্না মখোয়না ঐগী য়ূমগী মনুংদা তৌরে~।
\p
\v 40 <<অমুক্কসু নখোয়না অথাপ্পদগী নিপাশিং লাক্ননবা মী থাখি, মখোয়গী মফমদা পাউ পুবা মী অমা থাখি; অদুগা য়েংউ, মখোয় লাক্লে, মখোয়গীদমক নহাক্না নশা ইরুজথোকখি, নমিৎশিংদা য়েকখি অমসুং নশাবু লীক্লাং পরেংনা লৈতেংখি~।
\v 41 অদুগা ফজবা ফমুংদা ফমদুনা মদুগী মমাঙদা টেবল অমা থৌরাঙ তৌখি, মদুগী মথক্তা নহাক্না ঐগী মেক্রুক অমসুং ঐগী থাউ থমখি~।
\v 42 অদুগা নীঙাইদনা লৈবা মীয়ামগী খোঞ্জেন মহাক্কা লৈ~। অদুগা মীচমশিংগা লোয়ননা লমহাঙদগী সবিয়া মচাশিং পুরক্তুনা নুপীশিংগী মখূৎশিংদা খূজি শিবিখি অমসুং মখোয়গী মকোক্তা ফজবা লূহুপশিং উপ্পীখি~।
\v 43 অদুদগী লান্নবগী থবক তৌবদা হনুরবী মহাক্কী মরমদা ঐনা হায়খি, <হৌজিক মখোয়না মহাক্কা, অদুগা মহাক্না মখোয়গা ওক্তবগী থবক তৌগদ্রা?>
\v 44 অদুবু মখোয়না ওক্তবীগী থবক তৌবী নুপী অমগী মফমদা চঙবগুম্না, মখোয়না মহাক্কী মফমদা চঙখি; অসুম্না মখোয়না লূদবা লমচৎ চৎপি নুপী \f + \fr 23:44 \fk ওহোলা: \ft হিব্রুদা <<মাগী ফিয়ূম>> নৎত্রগা <<ফিয়ূম ওইবা মহাক>> সমরিয়াবু খঙনবা মিংথোন্নি~।\f*ওহোলা অমসুং \f + \fr 23:44 \fk ওহোলীবা: \ft অর্থদি <<ঐগী ফিয়ূম নৎত্রগা মঙোন্দা ফিয়ূম লৈ~।>>\f*ওহোলীবাগী মফমদা চঙখি~।
\v 45 অদুগা ধর্ম্মচেনবা মীশিংনা লান্নবীশিংগী ৱায়েন মতুং ইন্না অমসুং ঈ তাহনবী নুপীশিংগী ৱায়েন মতুং ইন্না মখোয়বু ৱায়েনগনি, মরমদি মখোয় লান্নবীশিংনি অমসুং মখোয়গী মখূৎশিংদা ঈ লৈ~।
\p
\v 46 <<মরম অদুনা ইবুংঙো যেহোবানা অসুম্না হায়, <ঐনা মখোয়গী মথক্তা মীয়াম অমা পুরক্কনি মখোয়বু খুদোংথীবদা পীথোক্তুনা মপোৎ মচৈ মুনহনগনি~।
\v 47 অদুগা মীয়াম অদুনা মখোয়বু নূঙনা থাগনি অমসুং মখোয়গী থাঙশাংনা মখোয়বু ককথৎকনি; মখোয়না মখোয়গী মচা নিপাশিং অমসুং মচা নুপীশিংবু হাৎকনি, অদুগা মখোয়গী য়ূমশিং মৈ থাদোক্কনি~।
\v 48 অসুম্না নখোয়গী লূদবা লমচৎকী মতুং ইন্না তৌদনবা নুপী পূম্নমকপু তম্বিনবা ঐনা লৈবাক অদুদগী লূদবা লমচৎ লেপহনগনি,
\v 49 অদুগা মখোয়না নখোয়গী লূদবা লমচৎ অদু নখোয়গী নথক্তা হনগনি অমসুং নখোয়না নখোয়গী লাই মূর্ত্তিশিংগী পাপ পুগনি~। অদুদগী ঐদি, ইবুংঙো যেহোবানি হায়বা নখোয়না খঙগনি~।> >>
\c 24
\s1 ঈশিং লুম্নবা পাত্রগী পান্দম
\p
\v 1 অমুক্কা মাপনশুবা চহীগী তরাশুবা থাদা, থাগী তরাশুবা নুমিত্তা যেহোবাগী ৱা অসি ঐঙোন্দা লাক্তুনা হায়রকই,
\v 2 <<মীগী মচা নিপা, নুমিৎ অসিগী মমিং, নুমিৎ অসিমক ইশিল্লু~। বাবিলোনগী নিংথৌনা নুমিৎ অসিমক্তদা যেরূশালেম লাঙ্গোয় চল্লে~।
\v 3 অদুগা লমহেনবা ইমুংগী মফমদা পান্দম অমা হায়য়ু অমসুং মখোয়দা হায়য়ু, <ইবুংঙো যেহোবানা অসুম্না হায়,
\q1 <<চফূ থাঙ্গৎলু, মদু মৈথক্তা থম্মু,
\q1 মদুদা ঈশিং হৈজিল্লু~।
\q1
\v 4 শদোংশিং মদুগী মনুংদা হাপচিল্লু,
\q1 অফবা শদোং খুদিং, মফৈ অমসুং লেংজূম,
\q1 খ্বাইদগী ফবা মতূমশিংনা মদু থনহল্লু~।
\q1
\v 5 য়াউ শঙ্গুদগী খ্বাইদগী ফবা লৌ,
\q1 শরূশিং অদুসু মদুগী মখাদা থাউ,
\q1 মদু নিংথিনা ফূৎলু,
\q1 মদুগী মনুংদা মখোয়গা মদুগী মতূমশিংগা ফূৎলু~।>>
\p
\v 6 <মরম অদুনা ইবুংঙো যেহোবানা অসুম্না হায়,
\q1 <<অৱাবনিদা ঈ তাহনবা সহর,
\q1 কোহিলং কারিবা চফূ,
\q1 মদুদগী কোহিলং কোক্ত্রিবা চফূ!
\q1 মদু মচেৎ মচেৎ লৌথোকউ,
\q1 মদুগী মথক্তা লাইবক য়েংগনু~।
\q1
\v 7 মরমদি মহাক্কী ঈ মহাক্কী মনুংদা লৈ;
\q1 মহাক্না মসি নূঙজাউ অমগী মতোন্দা থম্মী;
\q1 মহাক্না মসি লৈমায়দা হৈথরমদে,
\q1 ঊফুন্না মসি কূপশিন্নবা~।
\q1
\v 8 লমন খুম্ননবা তমথীনা শাউরক্ননবা,
\q1 ঐনা মহাক্কী ঈ অদু নূঙজাউ অমগী মতোন্দা থম্মী,
\q1 মরমদি মসি কূপশিন্দনবনি~।>>
\p
\v 9 <মরম অদুনা ইবুংঙো যেহোবানা অসুম্না হায়, <<ঈ তাহনবা সহর অদু অৱাবনিদা!
\q1 ঐনা মৈগীদমক চাউনা পৈখৎকনি~।
\q1
\v 10 শীং পৈখৎলু, মৈ চূখৎলু,
\q1 শদোং ফজনা থোংউ,
\q1 মরূ মরাং থাকউ,
\q1 মতূমশিং চাকহল্লু~।
\q1
\v 11 <<অদুদগী মসি ইহাঙ হাঙনা মৈতাল মথক্তা থম্মু,
\q1 মদুদা মসিগী পিথ্রাই শাদুনা চাক্ননবনি,
\q1 অদুগা মসিগী অমোৎপা মসিগী মনুংদা শৌদোক্কনি,
\q1 মসিগী কোহিলং চাকথেক্কনি~।
\q1
\v 12 মহাক্না নোমজবদা মশা চোকথরে,
\q1 মহাক্কী অচৌবা কোহিলং মঙোন্দগী চৎখিদে;
\q1 মহাক্কী কোহিলং মৈনুংদা তাগনি~।
\q1
\v 13 নহাক্কী অমাংবা অদুদি লূদবা লমচৎনি~।
\q1 মরমদি ঐনা নহাকপু শেংদোক্লে অমসুং নহাক শেংখিদে,
\q1 নহাক্কী অমোৎপা অদুদগী নহাক অমুক হন্না শেংদোক্লরোই,
\q1 ঐগী তমথীনা শাউবা নহাক্কী নথক্তা তপথদ্রিবা ফাওবা~।
\q1
\v 14 যেহোবা ঐনা মসি হায়খ্রবনি;
\q1 মসি থোক্কনি অমসুং ঐনা মসি তৌগনি;
\q1 ঐনা তুং হল্লোই, ঐনা নুংশিবা পোক্লোই,
\q1 ঐনা পূক্নীং হোংলোই;
\q1 নহাক্কী লমচৎশিংগী মতুং ইন্না নহাক্কী থবকশিংগী মতুং ইন্না মখোয়না নহাকপু ৱায়েনগনি,>>
\q1 ইবুংঙো যেহোবানা হায়~।> >>
\s1 ইজিকিয়েলগী নুপী শিবা
\p
\v 15 যেহোবাগী ৱা অসি ঐঙোন্দা লাক্তুনা হায়রকই,
\v 16 <<মীগী মচা নিপা, য়েংউ, ঐনা নহাক্কী মিৎকী পামজবা অদু খূত্থা অমনা নঙোন্দগী লৌথোক্কদৌরি; অদুবু নহাক তেংথা নাওইগনু, কপকনু অমসুং পিরাং শিন্থগনু~।
\v 17 খোন থোক্না কপকনু, শিখ্রবশিংগীদমক তেংথা নাওইগনু, নকোক্তা কোকয়েৎ য়েৎশিল্লু, নখোঙদা সেন্দল তোংশিল্লু, নচীন কূপশিনগনু অমসুং মীশিংগী তল চাগনু~।>>
\v 18 অসুম্না ঐনা অয়ুক্তা মীশিংগী মফমদা ৱা হায়খি, অদুগা নুমিদাংৱাইরমদা ঐগী নুপী শিখি; অদুগা ঐঙোন্দা য়াথং পীখিবা অদুগুম্না ঐনা অয়ুক্তা তৌখি~।
\p
\v 19 অদুগা মীশিংনা ঐঙোন্দা হায়খি, <<নহাক্না তৌরিবা থবকশিং অসিনা ঐখোয়দা করি খঙহল্লিবনো হায়বা নহাক্না ঐখোয়দা হায়রোইদ্রা?>>
\p
\v 20 অদুদগী ঐনা মখোয়দা খুমখি, <<যেহোবাগী ৱা ঐঙোন্দা লাক্তুনা হায়রকই,
\v 21 <ইস্রায়েলগী ইমুংদা হায়য়ু, <<ইবুংঙো যেহোবানা অসুম্না হায়, <য়েংউ, নহাক্কী পাঙ্গলগী নাপন, নহাক্কী মিৎকী পামজবা অমসুং নহাক্কী থৱায়না নুংশিজবা ঐগী অশেংবা মফম অসি ঐনা মাংহনগনি; অদুগা নখোয়না থম্লম্বা নখোয়গী নচা নিপাশিং অমসুং নচা নুপীশিং থাঙশাংগী ময়াদা তারগনি~।
\v 22 অদুগা ঐনা তৌবা অদুগুম্না নখোয়না তৌগনি; নখোয়না নচীন কূপশিল্লোই অমসুং মীশিংগী তল চারোই~।
\v 23 অদুগা নখোয়গী নকোকশিংদা কোকয়েৎশিং লৈগনি অমসুং নখোঙদা সেন্দল তোংগনি; নখোয় তেংথারোই অমসুং কপ্লোই, অদুবু নখোয়গী অয়োল অরান্দা নখোয় মাঙগনি অমসুং অমগা অমগা তেংথানগনি~।
\v 24 অসুম্না ইজিকিয়েলনা নখোয়গী নফমদা খূদম ওইগনি; মহাক্না তৌবা পূম্নমক্কী মতুং ইন্না নখোয়না তৌগনি, অদুগা মসি থোকপা মতমদা ঐদি ইবুংঙো যেহোবানি হায়বা নখোয়না খঙগনি~।> >>
\p
\v 25 <মীগী মচা নিপা, নহাক্তি নুমিৎ অদুদা ঐনা মখোয়দগী মখোয়গী পাঙ্গল, মখোয়গী মতিক মঙানগী হরাউবা, মখোয়গী মিৎকী পামজবা, মখোয়গী পূক্নীংনা খোইদাজবশিং, মচা নিপাশিং অমসুং মচা নুপীশিং লৌথোকপা মতমদা,
\v 26 নুমিৎ অদুদা নহাক্কী নাকোংদা পাউশিং তাহন্নবা নান্থোরকপা মহাক অদু নহাক্কী নফমদা লাক্কনি~।
\v 27 নান্থোরকপা মহাক্কী মফমদা নুমিৎ অদুদা নহাক্কী নচীন কাথোক্কনি; নহাক্না ৱা ঙাঙগনি, অমুক হন্না লোন থোক্তবা ওইররোই; নহাক মখোয়গী মফমদা খূদম ওইগনি, অদুগা ঐদি যেহোবানি হায়বা মখোয়না খঙগনি~।> >>
\c 25
\s1 অম্মোনগী মথক্তা ৱা তাকথোকপা
\p
\v 1 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, অম্মোন মচাশিংলোমদা নমায় ওল্লু অমসুং মখোয়গী মায়োক্তা ৱা তাকথোকউ~।
\v 3 অদুগা অম্মোন মচাশিংদা হায়য়ু, <ইবুংঙো যেহোবাগী ৱা তাও! ইবুংঙো যেহোবানা অসুম্না হায়, <<ঐগী অশেংবা মফম মাংহনখিবদা, ইস্রায়েলগী লৈবাক মাঙ তাকখিবদা অমসুং যিহূদাগী ইমুংনা লানফা ওইনা চৎখিবদা নহাক্না হায়খি, <অহা!>
\v 4 মরম অদুনা য়েংউ, ঐনা নহাকপু নোংপোক্কী মীশিংদা খুদুম চনহন্নবা পীথোক্কনি, অদুগা মখোয়না নহাক্কী মনুংদা লানশঙশিং শাগত্তুনা নহাক্কী মনুংদা লৈফমশিং শেমগনি; মখোয়না নহাক্কী মহৈ চাগনি অমসুং মখোয়না নহাক্কী শঙ্গোম থক্কনি~।
\v 5 অদুগা ঐনা রব্বাবু উটশিংগী মকোন অমসুং অম্মোন মচাশিংগী লৈবাকপু হামেং য়াউ শঙ্গুগী কূনফম ওইহনগনি~। অদুদা ঐদি যেহোবানি হায়বা নখোয়না খঙগনি~।>>
\p
\v 6 <মরমদি ইবুংঙো যেহোবানা অসুম্না হায়, <<নহাক্না ইস্রায়েল লৈবাক্কী মায়োক্তা খূবাক খূখি, নখোঙ থীনখি অমসুং নহাক্কী চাউথোকপা পূম্নমক্কা নপূক্নীং হরাউখি,
\v 7 মরম অদুনা য়েংউ, ঐনা নহাক্কী নথক্তা ইখূৎ তিংথোক্কনি অমসুং নহাকপু মুন্দুনা পুবা পোৎ ওইনা জাতিশিংগী মফমদা পীথোক্কনি; অদুগা ঐনা নহাকপু মীশিংগী মনুংদগী ককথৎকনি অমসুং ঐনা নহাকপু লৈবাকশিংদা তুম্না মাঙহনগনি; ঐনা নহাকপু মাঙ তাকহনগনি, অদুদা ঐদি যেহোবানি হায়বা নহাক্না খঙগনি~।>>
\s1 মোৱাবকী মথক্তা ৱা তাকথোকপা
\p
\v 8 <ইবুংঙো যেহোবানা অসুম্না হায়, <<মোৱাব অমসুং সেয়ীরনা হায়, <য়েংউ, যিহূদাগী ইমুংদি জাতি পূম্নমক্কা মান্নৈ~।>
\v 9 মরম অদুনা য়েংউ, সহরশিং অদুদগী ঐনা মোৱাবকী নাকন, মাগী মাগী ঙমখৈশিংদা লৈবা মাগী মাগী সহরশিংদগী লৈবাক অদুগী মতিক মঙান, বেৎ যেশীমোৎ, বাল-মিওন অমসুং কিরিয়াথায়িম হাংদোক্কনি~।
\v 10 জাতিশিংগী মরক্তা অম্মোন মচাশিংবু অমুক হন্না নীংশিংদননবা অম্মোন মচাশিংগা কোন্ননা মখোয়বু খুদুম চনহন্নবা নোংপোক্কী মীশিংদা পীথোক্কনি,
\v 11 অদুগা ঐনা মোৱাবপু চৈরাক পীগনি, অদুদা ঐদি যেহোবানি হায়বা মখোয়না খঙগনি~।>>
\s1 ইদোমগী মথক্তা ৱা তাকথোকপা
\p
\v 12 <ইবুংঙো যেহোবানা অসুম্না হায়, <<যিহূদাগী ইমুংগী মথক্তা লমন খুমদুনা ইদোম্না তৌখিবা অমসুং মখোয়গী মথক্তা মশামক্না লমন খুমদুনা মরান চাউনা লঙজখিবা মরম্না,>>
\v 13 ইবুংঙো যেহোবানা অসুম্না হায়, <<ঐসু ইদোমগী মথক্তা ইখূৎ তিংথোক্তুনা মদুদগী মী অমসুং শা মাঙহনগনি; অদুগা ঐনা টেমান্দগী হৌনা মসি মাঙহনগনি অমসুং দেদানগী মীশিংসু থাঙশাংদা তাগনি~।
\v 14 অদুগা ঐনা ঐগী মী ইস্রায়েলগী খূৎকী মপান্না ইদোমগী মথক্তা লমন খুমগনি; অদুগা মখোয়না ইদোমদা ঐগী অশাউবা অমসুং তমথীনা শাউবগী মতুং ইন্না তৌগনি; অদুদা মখোয়না ঐনা লমন খুম্বনি হায়বা খঙগনি,>> ইবুংঙো যেহোবানা হায়~।
\s1 পলেষ্টীগী মথক্তা ৱা তাকথোকপা
\p
\v 15 <ইবুংঙো যেহোবানা অসুম্না হায়, <<পলেষ্টীগী মীশিংনা লমন খুম্লে অমসুং মমাঙঙৈদগী য়েংথিনবা অদুগী মরম্না মদুবু মাঙহন্নবা চাউথোকপা পূক্নীংগা লোয়ননা লমন খুম্লে~।>>
\v 16 মরম অদুনা ইবুংঙো যেহোবানা অসুম্না হায়, <<য়েংউ, ঐনা পলেষ্টীগী মীশিংগী মথক্তা ঐগী খূৎ তিংথোক্কনি, ঐনা করেৎকী মীশিংবু ককথৎকনি অমসুং সমুদ্র মপানগী লৈহৌবশিংবু মাঙহনগনি~।
\v 17 অদুগা ঐনা মখোয়গী মথক্তা শাথিনা চৈবগা লোয়ননা অচৌবা লমন খুমগনি; ঐনা মখোয়গী মথক্তা ঐগী লমন খুম্বা মতমদা, ঐদি যেহোবানি হায়বা মখোয়না খঙগনি~।>> > >>
\c 26
\s1 তূরগী মথক্তা ৱায়েনবা
\p
\v 1 অদুগা তরামাথোইশুবা চহীগী, থাগী অহানবা নুমিত্তা যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, তূরনা যেরূশালেমগী মরমদা হায়খি, <অহা! মীশিংগী চঙফম ওইবা মহাক কায়রে; মহাক ঐঙোন্দা হাংদোক্লে; ঐ থল্লগনি, মহাক মাঙ তাক্লে~।>
\p
\v 3 <<মরম অদুনা ইবুংঙো যেহোবানা হায়, <য়েংউ, হে তূর, ঐ নহাক্কী মায়োক্তা লৈ অমসুং সমুদ্রনা মহাক্কী ঈথকশিং কাহনবগুম্না ঐনা জাতি ময়াম নহাক্কী মায়োক্তা লাকহনগনি~।
\v 4 অদুগা মখোয়না তূরগী চেকপলশিং মাঙহনগনি অমসুং মহাক্কী অৱাংবা শঙশিং থুগাইগনি; ঐনা মঙোন্দগী মহাক্কী ঊফুল তকথোক্কনি অমসুং মহাক নূঙজাউগী মতোনগুম ওইহনগনি~।
\v 5 মসি সমুদ্রগী ময়ায়দা ঈনশিং শন্দোকফম ওইগনি, মরমদি ঐনা হায়খ্রে,> ইবুংঙো যেহোবানা হায়, <মসি জাতিশিংগী মফমদা মুল্লকপা পোৎ ওইগনি~।
\v 6 অদুগা লৌবুকশিংদা লৈবা মহাক্কী মচা নুপীশিংবু থাঙশাংনা হাৎকনি; অদুদা ঐদি যেহোবানি হায়বা মখোয়না খঙগনি~।>
\p
\v 7 <<মরমদি ইবুংঙো যেহোবানা অসুম্না হায়, <য়েংউ, ঐনা তূরগী মথক্তা অৱাংলোমদগী নিংথৌশিংগী নিংথৌ, বাবিলোনগী নিংথৌ নেবূকাদনেজর, শগোলশিং, শগোল গাড়ীশিং, শগোল লান্মীশিং, মী কাঙবু কাঙবু মী ময়ামগা লোয়ননা পুরক্কনি~।
\v 8 মহাক্না লৌবুকশিংদা নহাক্কী নচা নুপীশিংবু থাঙশাংনা হাৎকনি; অদুগা মহাক্না নহাক্কী মায়োক্তা লানবন শাদুনা নহাক্কী মায়োক্তা লৈপূং থোনগনি অমসুং নহাক্কী মায়োক্তা চুঙ্গোয় অচৌবা থাঙ্গৎকনি~।
\v 9 অদুগা মহাক্না নহাক্কী চেকপল মমাঙদা লানগী খূৎলাইশিং থমগনি অমসুং মহাক্না মহাক্কী শীংজঙশিংনা নহাক্কী অৱাংবা শঙশিং থুগাইগনি~।
\v 10 মহাক্কী শগোলশিং য়াম্মনবা মরম্না মখোয়গী ঊফুলশিংনা নহাকপু কূপশিনগনি; মীশিংনা অকায়বা সহরদা চঙবগুম্না মহাক্না নহাক্কী থোঙজাউশিংদা চঙবদা শগোল লান্মীশিংগী, লানগী শগোলশিং অমসুং শগোল গাড়ীশিংগী মখোন্দা নহাক্কী চেকপলশিং থক থক নিক্কনি~।
\v 11 মহাক্না মহাক্কী শগোলশিংগী লোঙখূমশিংনা নহাক্কী লমজাও পূম্নমক নেৎহনগনি; মহাক্না নহাক্কী মীশিংবু থাঙশাংনা হাৎকনি অমসুং নহাক্কী অকনবা য়ূম্বীশিং অদু লৈবাক্তা কিন্থগনি~।
\v 12 অদুগা মখোয়না নহাক্কী লন্থুম মুনগনি অমসুং নহাক্কী ললোনপোৎশিং মুনগনি; মখোয়না নহাক্কী চেকপলশিং থুগাইগনি অমসুং নহাক্কী নিংথিজবা য়ূমশিং মাঙ তাকহনগনি; অদুগা মখোয়না নহাক্কী নূঙশিং, উ অমসুং ঊফুল ঈশিংদা থাদগনি~।
\v 13 অদুগা ঐনা নহাক্কী ঈশৈশিংগী মখোন লেপহনগনি অমসুং নহাক্কী বীনাশিংগী মখোন অমুক হন্না তাররোই~।
\v 14 অদুগা ঐনা নহাকপু নূঙজাউগী মতোনগুম ওইহনগনি; নহাক ঈনশিং শন্দোকফম ওইগনি, অদুগা নহাক অমুক হন্না শেমগৎলরোই, মরমদি যেহোবা ঐনা হায়খ্রবনি,> ইবুংঙো যেহোবানা হায়~।
\p
\v 15 <<ইবুংঙো যেহোবানা তূরদা অসুম্না হায়, <নহাক্না তুবগী মখোন্দা, অশোক অপনশিংনা নাহেবদা, নহাক্কী নরক্তা মী হাৎপদা ঈথৎশিংনা নিক্লোইদ্রা?
\v 16 অদুগা সমুদ্রগী অঙম অথৌশিংনা মখোয়গী ফম্বানশিংদগী কূমথগনি, মখোয়গী অচোনবা ফিশিং লৌথোক্কনি অমসুং মখোয়গী খূৎনা লোনবা ফিশিং লৌথোক্কনি; মখোয়না মশাদা থক থক নিকপা শেৎকনি; মখোয়না লৈপাক্তা ফমগনি, মিৎকুপ খুদিং থক থক নিক্কনি অমসুং নহাক উবদা থুক লাউগনি~।
\v 17 অদুগা মখোয়না নহাক্কীদমক তেংথাগনি, অদুগা নঙোন্দা হায়গনি,
\q1 <<নহাক করম্না মাঙ তাকখিবা,
\q1 সমুদ্রদা হৈনবা মীশিংনা খুন্দাবা,
\q1 মমিং চৎপী সহর,
\q1 সমুদ্রদা অকনবী,
\q1 মহাক অমসুং মহাক্কী খুন্দাবশিং,
\q1 মহাক্না মখোয়গী শাথিনা কিবা মঙোন্দা খুন্দারিবা পূম্নমক্কী মথক্তা নংহল্লি!
\q1
\v 18 হৌজিক ঈথৎশিংনা থক থক নিক্কনি নহাক্না তুবা নুমিৎ অদুদা;
\q1 হোয়, সমুদ্রদা লৈবা ঈথৎশিংনা কিগনি নহাক্না চত্থোকপদা~।>> >
\p
\v 19 <<মরমদি ইবুংঙো যেহোবানা অসুম্না হায়, <মী তাদবা সহরশিংগী মতৌগুম্না ঐনা নহাকপু মাঙ তাকপা সহর ওইহনবদা, ঐনা নহাক্কী নথক্তা অরুবা পুরকপা অমসুং অচৌবা ঈশিংনা নহাকপু লুপশিনবদা,
\v 20 ঐনা নহাকপু কোমদা কূমথবা মখোয়গা, মমাঙঙৈগী মীশিংগা মখাদা পুথগনি অমসুং কোমদা কূমথবা মখোয়গা মমাঙঙৈদগী মাঙ তাক্লবা মফমশিং, মালেমগী মখা থংবা মফমশিংদা নহাকপু থমগনি, মরম অদুনা নঙোন্দা মী তাররোই; অদুগা ঐনা হিংলিবশিংগী লৈবাক্তা মতিক মঙান থমগনি~।
\v 21 ঐনা নহাকপু শাথিনা কিনফম ওইহনগনি অমসুং নহাক অমুক হন্না লৈররোই; নহাকপু থিরবসু, নহাক কৈদৌঙৈদসু অমুক হন্না ফংলরোই,> ইবুংঙো যেহোবানা হায়~।>>
\c 27
\s1 তূরগীদমক তেংথাবা
\p
\v 1 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 2 <<হৌজিক, মীগী মচা নিপা, নহাক তূরগীদমক তেংথাউ,
\v 3 অদুগা তূরদা হায়য়ু, <হে সমুদ্রগী চঙফমদা লৈবী, সমুদ্র মপান ময়ামগী মফমদা লৈবা মীশিংগী ললোনবী নহাক, ইবুংঙো যেহোবানা অসুম্না হায়,
\q1 <<হে তূর, নহাক্না হায়খি,
\q1 <ঐদি মপূঙ ফানা ফজবীনি~।>
\q1
\v 4 নহাক্কী ঙমখৈশিংদি সমুদ্রশিংগী ময়ায়দনি,
\q1 নহাকপু শাবশিংনা নহাক্কী ফজবা মপূঙ ফাহল্লে~।
\q1
\v 5 মখোয়না সেনীরগী ফর উশিংনা নহাক্কী উবাকশিং শারে,
\q1 মখোয়না নহাক্কীদমক মাস্তলশিং শানবা লেবানোন্দগী সিদরশিং লৌরে~।
\q1
\v 6 মখোয়না বাশনগী এলোন উপালশিংদগী নহাক্কী নৌশিং শারে;
\q1 আশূরগী মীশিংগী কাঙবুনা নহাক্কী ফম্ফমশিং শারে, \f + \fr 27:6 \fk কিত্তীম: \ft সাইপ্রস~।\f*কিত্তীম ঈথত্তগী পুরকপা শামু ময়ানা হাজং য়ৈদুনা~।
\q1
\v 7 নহাক্না নহাক্কী পাল ওইনা খনবদি ইজিপ্তগী খূৎনা লোনবা অনানবা লিনেন ফিনি;
\q1 নহাকপু কূপশিনবদি এলীশাগী ঈথৎশিংদগী হীগোক অমসুং মঙ্গ‍্রা মচুনি~।
\q1
\v 8 <<সীদোন অমসুং আর্ভাদতা খুন্দাবশিংনা নহাক্কী হীরোয়শিংনি;
\q1 নহাক্কী অশিংবা মীশিং, হে তূর,
\q1 মখোয়না নহাক্কী মনুংদা লৈরে,
\q1 মখোয় নহাক্কী হিনাউ শাবশিংনি~।
\q1
\v 9 গেবালগী অহনশিং অমসুং অশিংবা মীশিংনা নহাক্কী মনুংদা লৈদুনা নহাক্কী হি ফোৎপা মীশিং ওইরম্মী;
\q1 সমুদ্রগী হিজাউ পূম্নমক নহাক্কী মনুংদা লৈরম্মী,
\q1 হীরোয়শিংগা লোয়ননা নহাক্কী ললোনপোৎশিং লৌনবা~।
\q1
\v 10 <<পারস্য, লূদ অমসুং পূটকী মীশিংনা নহাক্কী লান্মী মপৈ ওইরম্মী,
\q1 মখোয়দি লানগী মীশিংনি;
\q1 মখোয়না নহাক্কী মনুংদা চুঙ অমসুং কোক্কন-লূহুপ য়ানখি;
\q1 মখোয়না নহাক্কী মতিক মঙান উৎখি~।
\q1
\v 11 আর্ভাদকী মীশিংনা নহাক্কী লান্মী মপৈগা নহাক্কী চেকপল অকোয়বদা লৈখি,
\q1 গম্মাদশিংনা নহাক্কী অৱাংবা শঙশিংদা লৈখি;
\q1 মখোয়না নহাক্কী চেকপল অকোয়বদা মখোয়গী চুঙ্গোয়শিং য়ানখি;
\q1 মখোয়না নহাক্কী ফজবা মপূঙ ফাহল্লে~।
\p
\v 12 <<মখল পূম্নমক্কী লন্থুম য়াম্বগী মরম্না তার্শীশ্তি নহাক্কী ললোনবা মী ওইরম্মী~। মখোয়না নহাক্কী পোৎশিংগীদমক লুপা, য়োৎ, কোঙঙৌ অমসুং মিশি পীখি~।
\v 13 যভান, তূবাল অমসুং মেশেক্তি নহাক্কী ললোনবা মীশিংনি~। মখোয়না মী অমসুং পিথ্রাইগী পাত্রশিংগা নহাক্কী ললোনেপাৎশিংগা কৈথেন্দা ওন্নখি~।
\v 14 তোগর্মাগী ইমুংগী মীশিংনা নহাক্কী পোৎশিংগীদমক শগোলশিং, লানগী শগোলশিং অমসুং খচরশিং পীখি~।
\v 15 দেদানগী মীশিংদি নহাক্কী ললোনবা মীশিংনি; ঈথৎ ময়ামদি নহাক্কী খূৎকী ললোনপোৎশিংনি; মখোয়না শামু ময়াশিং অমসুং ইবোনি উ খূদোনপোৎ ওইনা নঙোন্দা পুরকখি~।
\v 16 নহাক্কী নপোৎ নচৈ মরাং কায়বা মরম্না সিরিয়াদি নহাক্কী ললোনবা মীনি, মখোয়না নহাক্কী পোৎচৈশিংগীদমক এর্মযলডশিং, মঙ্গ‍্রা মচু, খূৎনা লোনবা ফি, অনানবা লিনেন, পোহাল অমসুং মমল য়াম্বা নূঙশিং পীখি~।
\v 17 যিহূদা অমসুং ইস্রায়েলগী লৈবাক্তি নহাক্কী ললোনবা মীশিংনি; মখোয়না নহাক্কী পোৎশিংগীদমক মিন্নীৎকী গেহু, অথুম্বা তল, খোইহি, থাউ অমসুং মোলোম পীখি~।
\v 18 নহাক্কী নপোৎ নচৈ মরাং কায়না শাবা মরম্না, লন্থুম পূম্নমক্তা মরাং কায়বা মরম্না, হেলবোনগী য়ু অমসুং অঙৌবা শামতুগী মরম্না দমাস্কস্তি নহাক্কী ললোনবা মীনি~।
\v 19 দান অমসুং যভান্না হঙ্গৎ হন্দা চত্তুনা নহাক্কী পোৎশিংগীদমক মমল পীখি; নহাক্কী কৈথেন্দা অরংবা য়োৎ, উশিংশা অমসুং চু লৈরম্মী~।
\v 20 শগোল গাড়ীশিংগীদমক মমল য়াম্বা ফিগীদমক দেদান্দি নহাক্কী ললোনবা মীনি~।
\v 21 অরাব অমসুং কেদারগী অঙম অথৌ পূম্নমক্না নহাক্কা লোয়ননা য়াউ মচাশিং, য়াউ লাবশিং অমসুং হামেংশিং ললোন ইতিক তৌখি; পূম্নমক অসিদা মখোয়দি নহাক্কী ললোনবা মীশিংনি~।
\v 22 শেবা অমসুং রামাহগী ললোনবা মীশিংদি নহাক্কী ললোনবা মীশিংনি; মখোয়না নহাক্কী পোৎশিংগীদমক মরূ মরাং পূম্নমক্তগী খ্বাইদগী ফবা, মমল য়াম্বা নূঙ পূম্নমক অমসুং সনা পীখি~।
\v 23 হরান, কানে, এদেন, শেবাগী ললোনবশিং, আশূর অমসুং কিলমাদতি নহাক্কী ললোনবা মীশিংনি~।
\v 24 মখোয় অসি পোৎ পূম্নমক্তা নহাক্কী ললোনবা মীশিংনি, হীগোক মচুগী ফিশিং, খূৎনা লোনবা ফিশিং, মচু ময়াম্না থল্লবা গালিচা ফিদাশিং, থৌরীনা চেৎনা পুল্লবা অমসুং সিদরনা শাবশিং অসি নহাক্কী ললোনপোৎশিংগী মরক্তা য়াওরম্মী~।
\q1
\v 25 <<তার্শীশকী হিজাউশিংনা নহাক্কী ললোনপোৎশিং পুথোক পুশিন তৌরম্মী~। অদুগা নহাকপু থনহনখি, সমুদ্রশিংগী ময়ায়দা থোইদোক্না মতিক মঙান চাউহনখি~।
\q1
\v 26 নহাক্কী হীরোয়শিংনা নহাকপু অচৌবা ঈশিংদা পুরে,
\q1 অদুবু নোংপোক্কী নুংশিৎনা নহাকপু থুগাইরে সমুদ্রগী ঈয়ায়দা~।
\q1
\v 27 <<নহাক্কী লন্থুমশিং, নহাক্কী পোৎশিং,
\q1 নহাক্কী ললোনপোৎশিং,
\q1 নহাক্কী হীরোয়শিং অমসুং নহাক্কী হিনাউ শাবশিং,
\q1 নহাক্কী হি ফোৎপশিং, নহাক্কী ললোনপোৎ ললোনবশিং,
\q1 নখোয়গী নরক্তা লৈবা নহাক্কী লান হৈবা মী পূম্নমক,
\q1 নখোয়গী নরক্তা লৈবা নহাক্কী মীয়াম পূম্নমক,
\q1 নহাক্না তুম্না মাঙবগী নুমিত্তা সমুদ্রগী ঈয়ায়দা তাগনি~।
\q1
\v 28 নহাক্কী হিনাউ শাবশিংনা কপ্পগী মখোন্দা ঈথকশিংনা নিক্কনি~।
\q1
\v 29 <<নৌ পায়বা পূম্নমক,
\q1 হীরোয়শিং অমসুং সমুদ্রগী হিনাউ শাবা পূম্নমক
\q1 মখোয়গী হিজাউশিংদগী কূমথগনি,
\q1 মখোয়না লৈকংদা লেপকনি~।
\q1
\v 30 মখোয়গী খোঞ্জেন নঙোন্দা তাহনগনি,
\q1 থম্মোই শোক্না লাউগনি অমসুং মখোয়গী মকোক্তা ঊফুল চাইখৎকনি;
\q1 মখোয়না উৎ মরক্তা থরো থরো ওনগনি;
\q1
\v 31 অদুগা মখোয়না নহাক্কীদমক মরূ পূমকোক কোক্কনি,
\q1 মখোয় বোরা ফি শেৎকনি,
\q1 অদুগা মখোয়না নহাক্কীদমক থম্মোই শোক্না কপকনি,
\q1 থম্মোই শোক্না লাউ খোংগনি~।
\q1
\v 32 অদুগা মখোয়গী লাউখোংবদা মখোয়না নহাক্কীদমক তেংথাগনি,
\q1 নহাক্কী মরমদা তেংথাগনি:
\q1 <তূরগা মান্নবা কনানো,
\q1 সমুদ্রগী ময়ায়দা মাঙ তাকখিবা অদুগা মান্নবা?
\q1
\v 33 <সমুদ্রদগী নহাক্কী নপোৎশিং চত্থোকখিবা মতমদা,
\q1 নহাক্না মী ময়াম্বু পেনহনখি;
\q1 নহাক্না মালেমগী নিংথৌশিংবু ইনাক খুনহনখি,
\q1 নহাক্কী লন্থুম অমসুং নহাক্কী ললোনপোৎ ময়াম্না~।
\q1
\v 34 অদুবু সমুদ্রনা নহাকপু থুগাইরে ঈশিংগী অরুবশিংদা;
\q1 নহাক্কী ললোনপোৎ অমসুং নহাক্কী মীয়াম পূম্নমক নহাক্কী নরক্তা তাগনি~।
\q1
\v 35 সমুদ্র মপান্দা লৈবা পূম্নমক্না নহাকপু উবদা ঙক্কনি; অদুগা মখোয়গী নিংথৌশিং শাথিনা কিগনি,
\q1 মখোয়গী মায়থোং মকশিনগনি~।
\q1
\v 36 মীশিংগী মরক্তা লৈবা ললোনবশিংনা নঙোন্দা ইস ইস হায়গনি;
\q1 নহাক শাথিনা কিনফম ওইগনি,
\q1 নহাক অমুক হন্না লৈররোই~।> >> > >>
\c 28
\s1 তূরগী লৈঙাকপশিংদা চৈবা
\p
\v 1 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, তূরগী লৈঙাকপদা হায়য়ু, <ইবুংঙো যেহোবানা অসুম্না হায়,
\q1 <<মরমদি নহাক্কী নপূক্নীং চাউথোক্লে,
\q1 নহাক্না হায়খি, <ঐদি ঈশ্বরনি,
\q1 ঐনা ঈশ্বরগী ফম্বান্দা ফম্মী,
\q1 সমুদ্রশিংগী ময়ায়দা,>
\q1 অদুবু নহাক্তি মীনি, ঈশ্বর নত্তে,
\q1 নহাক্না নহাক্কী থম্মোইদি ঈশ্বরগী থম্মোইগুম্না থম্লবসু~।
\q1
\v 3 য়েংউ, নহাক্তি দানিয়েলদগী হেন্না শিংই!
\q1 মখোয়না নঙোন্দগী লোৎপা ঙম্বা অরোনবা ৱা লৈতে!
\q1
\v 4 নহাক্কী লৌশিং অমসুং নহাক্কী ৱাখল তাবনা
\q1 নহাক্না নহাক্কীদমক লন্থুমশিং ফংলে,
\q1 নহাক্কী লনগৈশিংদা সনা অমসুং লুপা পৈশিল্লে;
\q1
\v 5 নহাক্কী লৌশিং চাউবা অমসুং ললোনপোৎকী মপান্না
\q1 নহাক্না নহাক্কী লন্থুমশিং হেনগৎহল্লে,
\q1 নহাক্কী লন্থুমশিংগী মরম্না নহাক্না নপূক্নীং চাউথোক্লে~।>>
\p
\v 6 <মরম অদুনা ইবুংঙো যেহোবানা অসুম্না হায়,
\q1 <<নহাক্না নহাক্কী থম্মোইবু ঈশ্বরগী থম্মোইগুম্না থম্লে,
\q1
\v 7 মরম অদুনা য়েংউ, ঐনা নহাক্কী নথক্তা মীরৈবাক মচাশিং পুরক্কনি,
\q1 জাতিশিংগী মরক্তা তমথীনা কিনবা;
\q1 অদুগা মখোয়না মখোয়গী থাঙশাং শত্তোক্কনি
\q1 নহাক্কী ফজবা লৌশিংগী মায়োক্তা,
\q1 মখোয়না নহাক্কী নতিক নঙান মাংহনগনি~।
\q1
\v 8 মখোয়না নহাকপু কোমদা পুথগনি,
\q1 হাৎখিবশিংগী মীশিদা নহাক্না শিগনি সমুদ্রশিংগী ঈয়ায়দা~।
\q1
\v 9 <<নহাকপু হাৎলিবা মহাক্কী মমাঙদা নহাক্না হায়গদ্রা, <ঐদি ঈশ্বরনি>?
\q1 অদুবু নহাক্তি মীনি, ঈশ্বর নত্তে,
\q1 নহাকপু হাৎলিবা মহাক্কী মখূত্তা~।
\q1
\v 10 ঊন কক্তবশিংগী মীশিদা নহাক শিগনি মীরৈবাক মচাশিংগী মখূত্তা,
\q1 মরমদি ঐনা হায়খ্রে,>>
\q1 ইবুংঙো যেহোবানা হায়~।> >>
\s1 তূরগী নিংথৌগীদমক তেংথাবা
\p
\v 11 অমুক্কা যেহোবাগী ৱা ঐঙোন্দা লাক্তুনা হায়রকই,
\v 12 <<মীগী মচা নিপা, তূরগী নিংথৌগীদমক তেংথাউ অমসুং মঙোন্দা হায়য়ু, <ইবুংঙো যেহোবানা অসুম্না হায়,
\q1 <<নহাক্তি মপূঙ ফাবগী চূম্নি,
\q1 লৌশিংনা থনবনি অমসুং ফজবদা মপূঙ ফাবনি~।
\q1
\v 13 নহাক্তি এদেন্দা, ঈশ্বরগী ইংখোন্দা লৈরম্বনি;
\q1 মমল য়াম্বা নূঙ খুদিংদি নহাক্কী কূপ্নবা ওইরম্মী:
\q1 সারদিয়স, টোপাজ অমসুং মণি মুক্তা,
\q1 বেরিল, ওনিক্স, জ্যাস্পর,
\q1 শ্যাফাইর, এর্মযালড, কার্বঙ্কল অমসুং সনা~।
\q1 নহাক্কী খঞ্জুরীশিং অমসুং তৌদ্রিশিং খূৎ-শা হৈনা শাদুনা নহাক্কীদমক থৌরাঙ তৌখি,
\q1 নহাকপু শেমখিবা নুমিত্তা~।
\q1
\v 14 <<নহাক্তি কূপশিল্লিবা থাউ হৈখ্রবা \f + \fr 28:14 \fk খরূব: \ft স্বর্গদূত কাঙবু অমনি~।\f*খরূবনি,
\q1 অদুগা ঐনা নহাকপু অদুম্না থম্বিখি;
\q1 নহাক ঈশ্বরগী অশেংবা চীংথক্তা লৈরম্মী;
\q1 নহাক্না মৈগী নূঙশিংগী মরক্তা হঙ্গৎ হন্দা চৎলম্মী~।
\q1
\v 15 নহাক্তি নহাক্কী লমচৎ খুদিংদা মপূঙ ফাবা ওইরম্মী
\q1 নহাকপু শেমখিবা নুমিৎ অদুদগী,
\q1 নঙোন্দা অয়োল অরান ফংদ্রিবা ফাওবা~।
\q1
\v 16 <<নহাক্কী ললোনপোৎ য়াম্বগী মরম্না
\q1 মখোয়না নহাক্কী মনুংদা নমজা নমথেক্নবনা থনহল্লে,
\q1 নহাক্না পাপ তৌরে;
\q1 মরম অদুনা ঈশ্বরগী চীংদগী ঐনা নহাকপু অমাংবগুম লংথোক্কনি;
\q1 ঐনা নহাকপু মাঙহনগনি,
\q1 হে কূপশিল্লিবা খরূব,
\q1 মৈগী নূঙশিংগী মরক্তগী~।
\q1
\v 17 নহাক্কী ফজবগী মরম্না নহাক্না নপূক্নীংদা চাউথোকখি;
\q1 নহাক্কী নতিক নঙানগী মরম্না নহাক্না নহাক্কী লৌশিং মাঙহনখি;
\q1 ঐনা নহাকপু লৈমায়দা লংথগনি,
\q1 ঐনা নহাকপু নিংথৌশিংগী মমাঙদা থমগনি,
\q1 মদুদি মখোয়না নহাকপু য়েংননবনি~।
\q1
\v 18 নহাক্না নহাক্কী অশেংবা মফমশিংবু মাংথোকখি;
\q1 নহাক্কী অয়োল অরান য়াম্বগী মরম্না নহাক্কী ললোনপোৎকী অয়োল অরানগী মরম্না;
\q1 মরম অদুনা ঐনা নহাক্কী নরক্তগী মৈ পুথোক্লক্কনি;
\q1 মসিনা নহাকপু চাকথোক্কনি,
\q1 ঐনা নহাকপু মালেমদা উৎ ওনহনগনি
\q1 নহাকপু য়েংলিবা মখোয় পূম্নমক্কী মমাঙদা~।
\q1
\v 19 মীশিংগী মরক্তা নহাকপু খঙবা পূম্নমক্না নঙোন্দা ঙক্কনি;
\q1 নহাক্তি তমথীনা কিনফম ওইগনি,
\q1 নহাক অমুক হন্না লৈররোই~।>> > >>
\s1 সীদোনগী মথক্তা ৱা তাকথোকপা
\p
\v 20 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 21 <<মীগী মচা নিপা, সীদোনলোমদা নমায় ওল্লু অমসুং মদুগী মথক্তা ৱা তাকথোকউ,
\v 22 অদুগা হায়য়ু, <ইবুংঙো যেহোবানা অসুম্না হায়,
\q1 <<য়েংউ, হে সীদোন, ঐ নহাক্কী মায়োক্তা লৈ,
\q1 নহাক্কী নরক্তা ঐনা ইতিক ইঙান চাউহনগনি;
\q1 অদুদা মখোয়না খঙগনি,
\q1 ঐদি যেহোবানি,
\q1 ঐনা মহাকপু চৈরাকশিং পীদুনা মহাক্কী মনুংদা ঐবু শেংহনবদা~।
\q1
\v 23 মরমদি ঐনা মঙোন্দা শিগনবা লায়না থাগনি,
\q1 মহাক্কী লমজাওশিংদা ঈ;
\q1 মহাক্কী মনুংদা অশোক অপনশিং তাগনি
\q1 মহাক্কী মায়গৈ মরিদা থাঙশাংগী মপান্না;
\q1 অদুদা ঐদি যেহোবানি হায়বা মখোয়না খঙগনি~।
\p
\v 24 <<অদুগা মখোয়বু তুক্কচবা মখোয়গী অকোয়বদা লৈবা মখোয় পূম্নমক অদুগী মনুংদগী ইস্রায়েলগী ইমুংদা শন্থক, নৎত্রগা নাগনবা তিংখং অমতা লৈররোই; অদুগা ঐদি ইবুংঙো যেহোবানি হায়বা মখোয়না খঙগনি~।>>
\s1 তুংদা ইস্রায়েলবু খোমজিনগদবা
\p
\v 25 << <ইবুংঙো যেহোবানা অসুম্না হায়, <<ইস্রায়েলগী ইমুংবু মীশিংগী মরক্তা চাইথোক্তুনা লৈরুবদগী ঐনা খোমজিনবদা অমসুং জাতিশিংগী মমাঙদা মখোয়গী মরক্তা ঐবু শেংহনবদা, ঐনা ঐগী ইনাই যাকোবতা পীখিবা মখোয়গী লৈবাক অদুদা মখোয়না লৈগনি~।
\v 26 অদুগা মখোয়না মদুদা ঈঙনা পানগনি, য়ূমশিং শাগনি অমসুং অঙ্গুর ইংখোলশিং শেমগনি; হোয়, ঐনা মখোয়গী অকোয়বদা লৈবা মখোয়বু তুক্কচবা মখোয় পূম্নমকপু চৈরাক পীবদা মখোয়না কিদনা লৈগনি; অদুগা ঐদি যেহোবা মখোয়গী ঈশ্বরনি হায়বা মখোয়না খঙগনি~।>> > >>
\c 29
\s1 ইজিপকী মথক্তা ৱা তাকথোকপা
\p
\v 1 তরাশুবা চহীগী তরাশুবা থাদা, থাগী তরানিথোইনিশুবা নুমিত্তা যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, ইজিপকী নিংথৌ ফেরাউলোমদা নমায় ওন্দুনা মহাক্কী অমসুং ইজিপ পূম্নমক্কী মথক্তা ৱা তাকথোকউ~।
\v 3 ৱা ঙাঙদুনা হায়য়ু, <ইবুংঙো যেহোবানা অসুম্না হায়,
\q1 <<য়েংউ, ঐনা নহাক্কী মায়োক্তা লৈ,
\q1 ইজিপকী নিংথৌ ফেরাউ,
\q1 মহাক্কী তুরেনশিংগী মনুংদা লৈরিবা অচৌবা চীংলাই,
\q1 মহাক্না হায়, <ঐগী নিল তুরেন, ঐ ইশাগীনি,
\q1 ঐনা ইশাগীদমক মসি শেমখি~।>
\q1
\v 4 অদুবু ঐনা নহাক্কী নখয়াত্তা খোইনা লেংগনি,
\q1 ঐনা নহাক্কী তুরেনশিংগী ঙা নহাক্কী নকূশিংদা নপহনগনি,
\q1 অদুগা ঐনা নহাক্কী তুরেনশিংগী মনুংদগী নহাকপু চিংখৎকনি,
\q1 নহাক্কী তুরেনশিংগী ঙা পূম্নমক নহাক্কী নকূশিংদা নপকনি~।
\q1
\v 5 অদুগা ঐনা নহাকপু লমহাঙদা লংথোক্কনি,
\q1 নহাক অমসুং নহাক্কী তুরেনশিংগী ঙা পূম্নমক;
\q1 নহাক লৌবুক লমহাঙদা তাদুনা লৈগনি;
\q1 নহাকপু খুনসু খুঞ্জিল্লোই, খোমসু খোমজিল্লোই,
\q1 ঐনা নহাকপু চিঞ্জাক ওইনা পীখ্রবনি লম্লক্কী শাশিংদা অমসুং অতিয়া নোংদোনগী উচেকশিংদা~।
\q1
\v 6 <<অদুদগী ইজিপ্তা লৈবা পূম্নমক্না ঐদি যেহোবানি হায়বা খঙগনি,
\q1 মরমদি মখোয়দি ইস্রায়েলগী ইমুংদা শীংউৎকী মচৈ ওইখি~।
\q1
\v 7 মখোয়না নহাকপু নখূত্তা ফাবদা,
\q1 নহাক তেকখি অমসুং মখোয়গী মরেংবান পূম্নমক শেগায়খি;
\q1 অদুগা মখোয়না নঙোন্দা ঙাথবদা,
\q1 নহাক তেকখি অমসুং মখোয়গী মখ্বাঙ পূম্নমক নিকহনখি~।>>
\p
\v 8 <মরম অদুনা ইবুংঙো যেহোবানা অসুম্না হায়, <<য়েংউ, ঐনা নহাক্কী নথক্তা থাঙশাং অমা পুরক্কনি, অদুগা নঙোন্দগী মী অমসুং শা মাঙহনগনি~।
\p
\v 9 <<অদুগা ইজিপকী লৈবাক মাঙ তাক্কনি অমসুং মাঙগনি; অদুদা ঐদি যেহোবানি হায়বা মখোয়না খঙগনি, মরমদি মহাক্না হায়, <নিল তুরেন অদু ঐগীনি, ঐনা মদু শেমখিবনি~।>
\v 10 মরম অদুনা য়েংউ, ঐনা নহাক্কী মায়োক্তা অমসুং নহাক্কী তুরেনশিংগী মায়োক্তা লৈ, অদুগা ঐনা ইজিপকী লৈবাক অদু মিগদোলদগী সেবেনে ফাওবা অমসুং কূশ ঙমখৈ ফাওবা তুম্না মাঙহনগনি অমসুং মাঙ তাকহনগনি~।
\v 11 তাইবং মীগী খোঙনা মদু ফাওদুনা চৎলোই অমসুং শাগী মখোঙনা মদু ফাওদুনা চৎলোই, চহী নিফু মদুদা মী তারোই~।
\v 12 অদুগা ঐনা ইজিপ লৈবাকপু মাঙ তাক্লিবা লৈবাকশিংগী মরক্তা মাঙ তাকহনগনি অমসুং মহাক্কী সহরশিং অদু মাঙদুনা তারিবা সহরশিংগী মরক্তা চহী নিফু মাঙহনগনি; অদুগা ঐনা ইজিপ মচাশিংবু জাতিশিংগী মরক্তা চাইথোক্কনি অমসুং লৈবাকশিংগী মরক্তা চাইথোক্কনি~।>>
\p
\v 13 <অদুবু ইবুংঙো যেহোবানা অসুম্না হায়, <<ইজিপ মচাশিংনা চাইথোক্তুনা লৈরুবা জাতিশিং অদুগী মরক্তা ঐনা চহী নিফুগী তুংদা মখোয়বু খোমজিনগনি~।
\v 14 অদুগা লানফা ওইখিবা ইজিপকী মীশিংবু ঐনা অমুক হন্না পুবিরক্কনি অমসুং মখোয়গী হৌরকফম পাথ্রোসকী লৈবাক্তা মখোয়বু হল্লকহনগনি, অদুগা মফম অদুদা মখোয় হন্থবা নিংথৌ লৈবাক অমা ওইগনি~।
\v 15 মসি নিংথৌ লৈবাকশিংগী খ্বাইদগী হন্থবা ওইগনি, মসিনা মশাবু অমুক হন্না জাতিশিংগী মথক্তা মতিক চাউহল্লরোই, মরমদি মখোয়না জাতিশিংগী মথক্তা অমুক হন্না পান্দনবা ঐনা মখোয়বু হন্থহনগনি~।
\v 16 অদুগা মসি ইস্রায়েলগী ইমুংগী থাজফম অমুক হন্না ওইররোই, মখোয়না ইজিপ্লোমদা য়েংবা মতমদা মখোয়গী অয়োল অরান অদু নীংশিংগনি~। অদুদা ঐদি ইবুংঙো যেহোবানি হায়বা মখোয়না খঙগনি~।>> > >>
\p
\v 17 অদুগা অসুম্না থোকখি, কুন্তরেৎশুবা চহীগী অহানবা থাদা, থাগী অহানবা নুমিত্তা যেহোবাগী ৱা ঐঙোন্দা লাক্তুনা হায়রকই,
\v 18 <<মীগী মচা নিপা, বাবিলোনগী নিংথৌ নেবূকাদনেজরনা তূরগী মায়োক্তা মহাক্কী লান্মীশিংবু থবক কন্না শূহনখি; কোক খুদিং তাঙহনখি, লেংবান খুদিং কুরোল হুহনখি; মহাক্না মসিগী মায়োক্তা শূখিবা থবক্কীদমক তূরদগী মহাক অমসুং মহাক্কী লান্মীশিংনা অশূমন ফংখিদে~।
\v 19 মরম অদুনা ইবুংঙো যেহোবানা অসুম্না হায়, <য়েংউ, ঐনা বাবিলোনগী নিংথৌ নেবূকাদনেজরদা ইজিপ লৈবাক পীগনি; অদুগা মহাক্না মহাক্কী লন্থুম পুখিগনি, মহাক্কী পোৎচৈ মুনগনি অমসুং পোৎচৈ নমদুনা লৌগনি, অদুগা মসিনা মহাক্কী লান্মীশিংগী অশূমন ওইগনি~।
\v 20 মহাক্না মসিগী মায়োক্তা শূখিবা মহাক্কী থবক্কীদমক ঐনা মঙোন্দা ইজিপ লৈবাক পীখি, মরমদি মখোয়না ঐগীদমক শূখি,> ইবুংঙো যেহোবানা হায়~।
\p
\v 21 <নুমিৎ অদুদা ঐনা ইস্রায়েলগী ইমুংগী মচী চোংখৎহনগনি অমসুং ঐনা মখোয়গী মরক্তা নহাক্কী নচীন কাথোকহনগনি; অদুদা ঐদি যেহোবানি হায়বা মখোয়না খঙগনি~।> >>
\c 30
\s1 ইজিপ্না তুবদা তেংথাবা
\p
\v 1 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, ৱা তাকথোকউ অমসুং হায়য়ু, <ইবুংঙো যেহোবানা অসুম্না হায়,
\q1 <<নখোয় লাউখোংউ,
\q1 <নুমিৎ অদুগীদমক অৱাবনিদা!>
\q1
\v 3 মরমদি নুমিৎ অদু নক্লে,
\q1 হায়বদি যেহোবাগী নুমিৎ অদু নক্লে;
\q1 লৈচিন নোংফাইগী নুমিৎ জাতিশিংগী মতম ওইগনি~।
\q1
\v 4 অদুগা থাঙশাং অদু ইজিপকী মথক্তা লাক্কনি,
\q1 কূশ্তা য়াম্না ৱাবা লৈগনি,
\q1 হাৎখ্রবশিং অদু ইজিপ্তা তাবদা,
\q1 মখোয়না মহাক্কী লন্থুম পুগনি,
\q1 মহাক্কী য়ূম্ফমশিং থুগাইগনি~।
\p
\v 5 <<কূশ, লিবিয়া, লূদ, য়ান্নবা মী পূম্নমক, কূব অমসুং ৱালেপ্নবদা য়াওবা লৈবাক অদুগী মীশিং মখোয়গা থাঙশাংগী ময়াদা তাগনি~।>>
\q1
\v 6 <যেহোবানা অসুম্না হায়,
\q1 <<ইজিপ্পু শৌগৎলিবা মখোয় অদুসু তুগনি,
\q1 নাপন তৌরিবা মহাক্কী পাঙ্গল হন্থগনি~।
\q1 মিগদোলদগী সেবেনে ফাওবা
\q1 মখোয় মসিগী মনুংদা থাঙশাংগী ময়াদা তাগনি,>>
\q1 ইবুংঙো যেহোবানা হায়~।
\q1
\v 7 <<অদুগা মখোয়দি মাঙ তাক্কনি,
\q1 মাঙ তাক্লিবা লৈবাকশিং অদুগী মনুংদা,
\q1 মহাক্কী সহরশিংদি মাঙলবা সহরশিংগী মনুংদা লৈগনি~।
\q1
\v 8 অদুগা ঐদি যেহোবানি হায়বা মখোয়না খঙগনি,
\q1 ঐনা ইজিপ্পু মৈ থাবদা অমসুং মহাক্কী পাংবিবা পূম্নমক মাঙহনবদা~।
\q1
\v 9 নুমিৎ অদুদা পাউ পুবা মীশিংনা হিজাউশিং তোংদুনা ঐঙোন্দগী চত্থোক্কনি,
\q1 নীঙাইদনা লৈবা কূশ মচাশিংবু কিহন্নবা,
\q1 মখোয়গী মথক্তা য়াম্না ৱাবা লাক্কনি;
\q1 ইজিপ্তা থোকখিবা অদুগুম্না,
\q1 মরমদি য়েংউ, মসি লাক্লে~।>>
\q1
\v 10 <ইবুংঙো যেহোবানা অসুম্না হায়,
\q1 <<ঐনা ইজিপকী মীয়াম্বু খমহনগনি বাবিলোনগী নিংথৌ নেবূকাদনেজরগী খূৎকী মপান্না~।
\q1
\v 11 মহাক অমসুং মহাক্কা লোয়নবা মীশিং,
\q1 জাতিশিংগী মরক্তা অকিবগী মশক ওইবা,
\q1 লৈবাক অদু মাঙহন্নবা পুরক্কনি;
\q1 অদুগা মখোয়না ইজিপকী মায়োক্তা মখোয়গী থাঙশাং শত্তোক্কনি,
\q1 লৈবাক অদু হাৎখ্রবশিংনা থনহনগনি~।
\q1
\v 12 অদুগা ঐনা তুরেনশিং কংহনগনি,
\q1 লৈবাক অদু ফত্তবশিংগী মখূত্তা য়োন্থোক্কনি;
\q1 অদুগা ঐনা লৈবাক অদুবু মাঙহনগনি,
\q1 মসিদা লৈবা পূম্নমকপু,
\q1 মীরৈবাক মচাশিংগী খূৎকী মপান্না,
\q1 যেহোবা, ঐনা হায়খ্রবনি~।>>
\q1
\v 13 <ইবুংঙো যেহোবানা অসুম্না হায়,
\q1 <<ঐনা লাই মূর্ত্তিশিং মাঙহনগনি,
\q1 মেমফিসতগী মূর্ত্তিশিং খমহনগনি,
\q1 অদুগা অমুক হন্না ইজিপ লৈবাক্কী অঙম অথৌ লৈররোই;
\q1 অদুগা ঐনা ইজিপ লৈবাক্তা অকিবা থমগনি~।
\q1
\v 14 অদুগা ঐনা পাথ্রোসপু মাঙ তাকহনগনি,
\q1 সোৱান্দা মৈ থাগনি,
\q1 নোবু চৈরাক পীগনি~।
\q1
\v 15 অদুগা ঐনা ঐগী তমথীনা শাউবা সীনগী মথক্তা হৈথগনি,
\q1 ইজিপকী পাঙ্গল ওইরিবা;
\q1 অদুগা ঐনা নোগী মীয়াম্বু ককথৎকনি~।
\q1
\v 16 অদুগা ঐনা ইজিপ্তা মৈ থাগনি;
\q1 সীন য়াম্না ৱাবা নংগনি,
\q1 নো মচেৎ মচেৎ শেত্তৎকনি,
\q1 মেমফিস নুমিৎ খুদিংগী থৱায় ৱাগনি~।
\q1
\v 17 অবেন অমসুং পী বেসেথকী নহারোনশিং থাঙশাংদা তাগনি,
\q1 সহরশিং অসি লানফা ওইনা চৎকনি~।
\q1
\v 18 অদুগা তাহেফানেহেস্তা নুংথিন্দা মমগনি,
\q1 মফম অদুদা ঐনা ইজিপকী পোৎপুশিং থুদেকপদা~।
\q1 অদুগা মহাক্কী পাঙ্গলগী নাপন মঙোন্দা লৈররোই;
\q1 মহাক্কীদমক্তদি, লৈচিন্না মহাকপু কূপশিনগনি,
\q1 মহাক্কী নিঙোনশিং লানফা ওইনা চৎকনি~।
\q1
\v 19 অসুম্না ঐনা ইজিপ্তা ৱায়েনগনি,
\q1 অদুদা ঐদি যেহোবানি হায়বা মখোয়না খঙগনি~।>> > >>
\s1 বাবিলোন্না ইজিপ্পু ঙমগদবা
\p
\v 20 অদুগা তরামাথোইশুবা চহীগী অহানবা থাদা, থাগী তরেৎশুবা নুমিত্তা অসুম্না থোকখি, যেহোবাগী ৱা ঐঙোন্দা লাক্তুনা হায়রকই,
\v 21 <<মীগী মচা নিপা, ঐনা ইজিপকী নিংথৌ ফেরাউগী পাম্বোম থুদেক্লে; অদুগা য়েংউ, মসি ফননবগীদমক পুল্লরোই, ফিজেৎনা মসি য়েৎশিল্লরোই, থাঙশাং পায়বা ঙম্নবা কনহল্লরোই~।
\v 22 মরম অদুনা ইবুংঙো যেহোবানা অসুম্না হায়, <য়েংউ, ঐনা ইজিপকী নিংথৌ ফেরাউগী মায়োক্তা লৈ, মহাক্কী অকনবা অমসুং তেকখ্রবা পাম্বোমশিং থুদেক্কনি, অদুগা ঐনা মহাক্কী মখূত্তগী থাঙশাং তাহনগনি~।
\v 23 অদুগা ঐনা ইজিপ মচাশিংবু জাতিশিংগী মরক্তা চাইথোক্কনি অমসুং মখোয়বু লৈবাকশিংগী মরক্তা চাইথোক্কনি~।
\v 24 অদুগা ঐনা বাবিলোনগী নিংথৌগী পাম্বোমশিং কনখৎহনগনি অমসুং মহাক্কী মখূত্তা ঐগী থাঙশাং পীগনি; অদুবু ঐনা ফেরাউগী পাম্বোমশিং থুদেক্কনি অমসুং শিবা য়ানা শোক্লবা মী অমনা নাহেবগুম্না মহাক্না মহাক্কী মমাঙদা নাহেগনি~।
\v 25 অদুবু ঐনা বাবিলোনগী নিংথৌগী পাম্বোমশিং কনখৎহনগনি অমসুং ফেরাউগী পাম্বোমশিং কেনগনি; অদুগা ঐনা বাবিলোনগী নিংথৌগী মখূত্তা ঐগী থাঙশাং পীগনি অমসুং মহাক্না ইজিপ লৈবাক্কী মথক্তা মসি শত্তোক্লকপদা ঐদি যেহোবানি হায়বা মখোয়না খঙগনি~।
\v 26 অদুগা ঐনা ইজিপ মচাশিংবু জাতিশিংগী মরক্তা চাইথোক্কনি অমসুং মখোয়বু লৈবাকশিংগী মরক্তা চাইথোক্কনি; অদুদা ঐদি যেহোবানি হায়বা মখোয়না খঙগনি~।> >>
\c 31
\s1 ফেরাউগী চাউথোকপা চৈবা
\p
\v 1 অদুগা তরামাথোইশুবা চহীগী অহুমশুবা থাদা, থাগী অহানবা নুমিত্তা অসুম্না থোকখি, যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, ইজিপকী নিংথৌ ফেরাউদা অমসুং মহাক্কী মীয়ামদা হায়য়ু,
\q1 <নহাক্কী খূৎকন পাঙ্গলবদা নহাক্কা কনাগা মান্নবগে?
\q1
\v 3 য়েংউ, আশিরিয়াদি লেবানোন্দা সিদরনি,
\q1 নিংথিজবা উশাশিং অমসুং মনা পূঙবা মশা, মউ ৱাংবা;
\q1 অদুগা মসিগী মতোন্দি লৈচিন মরক্তা লৈরম্মী~।
\q1
\v 4 ঈশিংনা মসি চাউহনখি,
\q1 অরুবা ঈশিংনা মসিবু ৱাংহনখি,
\q1 মসিগী তুরেনশিংনা মসিগী পাম্বীশিংগী অকোয়বদা চেনখি,
\q1 লমগী উপাল পূম্নমক্তা মসিনা মহাক্কী খোঙলমশিং থাখি~।
\q1
\v 5 <মরম অদুনা মসিগী মরেপ্না লমগী উপাল পূম্নমক্তগী হেন্না ৱাংখি;
\q1 মসিগী মশাশিং য়ামখৎখি,
\q1 মসিগী উশাশিং শাংখি,
\q1 ঈশিং য়াম্বগী মরম্না,
\q1 মসিনা ময়োন চোংখৎপা মতমদা~।
\q1
\v 6 অতিয়া নোংদোনগী উচেক ৱায়া পূম্নমক্না মসিগী মশাশিংদা মখোয়গী মহুম শাজখি,
\q1 মসিগী উশাশিংগী মখাদা লম্লক্কী শা পূম্নমক্না মখোয়গী মচা পোকখি;
\q1 অচৌবা জাতি পূম্নমক্না মসিগী মরুমদা লৈখি~।
\q1
\v 7 <অসুম্না মসি ফজৈ, মহাক্কী অচৌবদা,
\q1 মহাক্কী উশাশিংগী অশাংবদা,
\q1 মরমদি মসিগী মরাদি ঈশিং ময়ামগী মনাক্তা লৈরম্মী~।
\q1
\v 8 ঈশ্বরগী ইংখোন্দা হৌবা সিদরনা মসিবু লোৎশিনবা ঙমখিদে;
\q1 ফর উপালশিংনা মসিগী মশাশিংগা মান্নখিদে;
\q1 চেষ্টনট উপালশিংনা মসিগী উশাশিংগা মান্নখিদে~।
\q1 ঈশ্বরগী ইংখোন্দা হৌবা উপাল অমতগা মহাক্কী ফজবদা মসিগা মান্নখিদে~।
\q1
\v 9 ঐনা মসিবু মহাক্কী উশাশিং য়াম্বগী মরম্না ফজহল্লে,
\q1 ঈশ্বরগী ইংখোন্দা হৌরম্বা এদেনগী উপাল পূম্নমক্না মসিবু কল্লকখি~।>
\p
\v 10 <<মরম অদুনা ইবুংঙো যেহোবানা অসুম্না হায়, <মরমদি নহাক্না নশামক অৱাংবদা থাঙ্গৎলে, মহাক্না লৈচিন মরক্তা মহাক্কী মতোন থিঙ্গৎলে অমসুং মহাক্কী অৱাংবদা মহাক্কী থম্মোই নৱাংলে~।
\p
\v 11 <মরম অদুনা ঐনা মহাকপু জাতিশিংগী মরক্তগী অকনবা অদুগী মখূত্তা পীথোক্লে; মহাক্না মঙোন্দা তৌগদবা অদু শোয়দনা তৌগনি~। মহাক্কী ঈশ্বর নীংদবগী মরম্না ঐনা মহাকপু তান্থোক্লে~।
\v 12 অদুগা জাতিশিংগী মরক্তগী অকিবগী মশক ওইরবা মীরৈবাক মচাশিংনা মহাকপু ককথত্তুনা মহাকপু হুন্দোক্লে; মহাক্কী উশাশিং অদু চীংশিংদা অমসুং তম্পাক পূম্নমক্তা তারে; মহাক্কী মশাশিং অদু লৈবাক অদুগী তুরেন পূম্নমক্কী মপান্না তেক্লে; মালেমগী মী পূম্নমক্না মহাক্কী মরুমদগী চত্থোকখ্রে অমসুং মহাকপু থাদোকখ্রে~।
\p
\v 13 মহাক্কী অমাঙ অতাগী মথক্তা অতিয়া নোংদোনগী উচেক ৱায়াশিংনা লৈগনি,
\q1 লম্লক্কী শা পূম্নমক্না মহাক্কী উশাশিংগী মথক্তা লৈগনি~।
\p
\v 14 মরম অদুনা ঈশিং মপান্দা হৌবা উপাল পূম্নমক্কী মরক্তগী অমতনসু মখোয়গী অৱাংবগীদমক মশাবু থাঙ্গৎলরোই, লৈচিন মরক্তা মতোন থিঙ্গৎলরোই অমসুং ঈশিং ফংলিবা মখোয়গী উপাল পূম্নমক্না মখোয়গী মরেপ ৱাংখৎপা ঙম্লরোই,
\q1 <মরমদি মখোয় পূম্নমক অশিবদা মালেমগী মখা থংবা মফমশিংদা,
\q1 মীওইবশিংগী মচাশিংগী মরক্তা কোমদা কূমথবা মখোয় পীথোক্লে~।>
\p
\v 15 <<ইবুংঙো যেহোবানা অসুম্না হায়, <মহাক্না খম্নুং লৈবাক্তা কূমথখিবদা ঐনা তেংথা নাওইহনখি; ঐনা মহাক্কীদমক অরুবা ঈশিংবু কূপশিনখি, ঐনা মসিগী ঈচাউ থিংখি অমসুং অচৌবা ঈশিং লেপ্ত‌ুনা লৈখি; অদুগা ঐনা মহাক্কীদমক লেবানোনবু তেংথা নাওইহনখি অমসুং লমগী উপাল পূম্নমক্না মহাক্কীদমক ৱান্থখি~।
\v 16 কোমদা কূমথবা মখোয়গা লোয়ননা ঐনা মহাকপু খম্নুং লৈবাক্তা লংথবদা, মহাক্না তাবগী মখোন্দা ঐনা জাতিশিংবু থক থক নিকহনখি; অদুগা ঈশিং ফংলিবা এদেনগী উপাল পূম্নমক, লেবানোনগী খনগৎলবা অমসুং অথোইবা উপালশিং মালেমগী মখা থংবা মফমশিংদা থেমজিঞ্জবা ফংখি~।
\v 17 থাঙশাংনা হাৎখিবা মখোয়গী মফমদা মখোয়সু মহাক্কা লোয়ননা খম্নুং লৈবাক্তা কূমথখি; মহাক্কী পাম্বোম ওইরম্বা মখোয়না জাতিশিংগী মনুংদা মহাক্কী মরুমদা লৈখি~।
\p
\v 18 <এদেনগী উপালশিংগী মরক্তা মতিক মঙান্দা অমসুং চাউবদা নহাক্কা মান্নবা কনা লৈবগে? অদুবু এদেনগী উপালশিংগা লোয়ননা নহাকসু মালেমগী মখা থংবা মফমশিংদা পুথগনি; থাঙশাংনা হাৎখিবা মখোয়গা লোয়ননা ঊন কক্তবশিংগী মরক্তা নহাক তাদুনা লৈগনি~। মসিদি ফেরাউ অমসুং মহাক্কী মীয়াম পূম্নমক অদুনি,> ইবুংঙো যেহোবানা হায়~।>>
\c 32
\s1 ফেরাউ অমসুং ইজিপকী মরমদা তেংথাবা
\p
\v 1 অদুগা তরানিথোইশুবা চহীগী তরানিথোইশুবা থাদা, থাগী অহানবা নুমিত্তা অসুম্না থোকখি, যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, ইজিপকী নিংথৌ ফেরাউগীদমক তেংথাউ অমসুং মঙোন্দা হায়য়ু,
\q1 <নহাক্তি জাতিশিংগী মরক্তা কাঙদোং ফারবা নোংশা অমগুম্বনি,
\q1 নহাক্তি সমুদ্রশিংদা লৈবা চীংলাই অমগুম্বনি,
\q1 অদুগা নহাক্না নহাক্কী তুরেনশিংদা ফাওগৎখি,
\q1 নহাক্কী নখোঙনা ঈশিং নৈখাইখি,
\q1 মখোয়গী তুরেনশিং মোৎহনখি~।>
\q1
\v 3 <<ইবুংঙো যেহোবানা অসুম্না হায়, <মরম অদুনা ঐনা ঐগী লাং নহাক্কী নথক্তা শন্দোক্কনি মীয়ামগী কাঙবু অমগা,
\q1 অদুগা মখোয়না ঐগী লাংদা নহাকপু চিংখৎলক্কনি~।
\q1
\v 4 অদুদগী ঐনা নহাকপু লৈকংদা থমগনি;
\q1 ঐনা নহাকপু লৌবুক লমহাঙদা লংথোক্কনি,
\q1 অতিয়া নোংদোনগী উচেক ৱায়া পূম্নমকপু নথক্তা তোংহনগনি,
\q1 অদুগা নহাকপু চাহন্দুনা ঐনা মালেম অপূম্বগী শা পূম্নমক মপূক থনহনগনি~।
\q1
\v 5 অদুগা ঐনা নহাক্কী শদোং চীংশিংগী মথক্তা থমগনি,
\q1 নহাক্কী অশিবা হকচাংনা তম্পাকশিং থনহনগনি~।
\q1
\v 6 ঐনা লৈবাক অদু নঙোন্দগী থোক্লকপা ঈনা চীংশিং ফাওবা থুমহনগনি,
\q1 অদুগা তুরেনশিং অদু নহাক্না পিক থনগনি~।
\q1
\v 7 অদুগা ঐনা নহাকপু মুথৎপদা,
\q1 ঐনা অতিয়া নোংদোন কূপশিনগনি অমসুং মহাক্কী থৱান্মিচাকশিং মমহনগনি;
\q1 ঐনা কোরৌহনববু লৈচিন্না কূপশিনহনগনি,
\q1 থানা মহাক্কী মঙান পীরোই~।
\q1
\v 8 অতিয়া নোংদোনগী অরংবা মঙান পূম্নমক ঐনা নহাক্কী নথক্তা মমহনগনি,
\q1 নহাক্কী লৈবাক্তা অমম্বা লৈহনগনি,>
\q1 ইবুংঙো যেহোবানা হায়~।
\p
\v 9 <নহাক্না খঙদবা লৈবাকশিংদা, জাতিশিংগী মরক্তা ঐনা নহাকপু মাঙ তাকহনবদা, ঐনা মী ময়ামগী থম্মোই ৱাহনগনি~।
\v 10 হোয়, ঐনা মী ময়াম্বু নহাক উবদা ঙকহনগনি অমসুং ঐনা মখোয়গী মমাঙদা ঐগী থাঙশাং হাইবদা, মখোয়গী নিংথৌশিংনা নহাক্কী মরমদা শাথিনা কিগনি; অদুগা নহাক্না তুবা নুমিত্তা, মী খুদিংনা মাগী মাগী থৱায়গীদমক মখোয়না মিৎকুপ খুদিংদা নিক্কনি~।>
\p
\v 11 <<মরমদি ইবুংঙো যেহোবানা অসুম্না হায়, <বাবিলোনগী নিংথৌগী থাঙশাং নহাক্কী নথক্তা লাক্কনি~।
\v 12 পাঙ্গল্লবা মীশিংগী থাঙশাংগী মপান্না ঐনা নহাক্কী মীয়াম্বু তুহনগনি; মখোয় পূম্নমক্তি জাতিশিংগী মরক্তা অকিবগী মশক্নি~।
\q1 <অদুগা মখোয়না ইজিপকী নাপন মাঙহনগনি,
\q1 মহাক্কী মীয়াম পূম্নমক মাঙ তাকহনগনি~।
\q1
\v 13 ঐনা অচৌবা ঈশিং মপান্দগী মহাক্কী শা পূম্নমকসু মাঙহনগনি,
\q1 অদুগা তাইবং মীগী খোঙনা অমুক হন্না মখোয়বু নৈখাইররোই,
\q1 শাশিংগী লোঙখূম্নসু মখোয়বু নৈখাইররোই~।
\q1
\v 14 অদুগা ঐনা মখোয়গী ঈশিং লূহনগনি,
\q1 মখোয়গী তুরেনশিং থাউগুম্না চেনহনগনি,>
\q1 ইবুংঙো যেহোবানা হায়~।
\q1
\v 15 <ঐনা ইজিপকী লৈবাক মাঙহনবদা,
\q1 লৈবাক অদুদা থন্না লৈরম্বা অদু ৱাৎহনবদা,
\q1 ঐনা লৈবাক অদুদা লৈবা পূম্নমকপু খূৎ থাবদা, ঐদি যেহোবানি হায়বা মখোয়না খঙগনি~।
\q1
\v 16 <মসি মখোয়না মহাক্কীদমক তেংথাগদবা তেংথারোন অদুনি;
\q1 জাতিশিংগী নিঙোনশিংনা মহাক্কীদমক তেংথাগনি;
\q1 মখোয়না মহাক্কীদমক, ইজিপকীদমক অমসুং মহাক্কী মীয়াম পূম্নমক্কীদমক তেংথাগনি,>
\q1 ইবুংঙো যেহোবানা হায়~।>>
\p
\v 17 তরানিথোইশুবা চহীদা, থাগী তরামঙাশুবা নুমিত্তা অসুম্না থোকখি, যেহোবাগী ৱা অসি ঐঙোন্দা লাক্তুনা হায়রকই,
\q1
\v 18 <<মীগী মচা নিপা, ইজিপকী মীয়ামগীদমক লাউখোংউ,
\q1 অমসুং মখোয়বু, হায়বদি মহাক অমসুং মমিং চৎলবা জাতিশিংগী নিঙোনশিংবু
\q1 কোমদা কূমথবা মখোয়গা মালেমগী মখা থংবা মফমশিংদা লংথৌ~।
\q1
\v 19 নহাক্না কনাদগী হেন্না ফজবগে?
\q1 কূমথৌ অমসুং নহাক ঊন কক্তবশিংগা হিপ্পু~।
\q1
\v 20 মখোয় থাঙশাংনা হাৎপা মখোয়গী মরক্তা তাগনি;
\q1 মহাক থাঙশাংদা পীথোক্লবনি,
\q1 মহাক অমসুং মহাক্কী মীয়াম পূম্নমক চিংথোকউ~।
\q1
\v 21 মথৌনা লৈবশিংগী মরক্তা লৈবা অকনবশিংনা
\q1 মহাকপু মতেং পাংবা মখোয়গা মঙোন্দা খম্নুং লৈবাক্তগী হায়গনি; <মখোয় কূমথখ্রে,
\q1 মখোয় থাঙশাংনা হাৎলবা ঊন কক্তবশিংগা হিপ্পী~।>
\q1
\v 22 <<আশূর অমসুং মহাক্কী কাঙবু পূম্নমক মফম অদুদা লৈ,
\q1 মহাক্কী মোংফমশিংদি মহাক্কী অকোয়বদা লৈ,
\q1 মখোয় পূম্নমক হাৎখ্রবনি,
\q1 থাঙশাংদা তাখ্রবনি~।
\q1
\v 23 মখোয়গী মোংফমশিংদি কোম অদুগী অরুবা মফমশিংদা শেম্বনি,
\q1 অদুগা মহাক্কী কাঙবুনা মহাক্কী মোংফমগী অকোয়বদা লৈ,
\q1 মখোয় পূম্নমক হাৎখ্রবনি,
\q1 থাঙশাংদা তাখ্রবনি,
\q1 মখোয়না অহিংবগী লৈবাক্তা শাথিনা কিবা পোকহনখি~।
\q1
\v 24 <<এলাম অমসুং মহাক্কী মীয়াম পূম্নমক মহাক্কী মোংফমগী অকোয়বদা লৈ~।
\q1 মখোয় পূম্নমক হাৎখ্রবনি,
\q1 থাঙশাংদা তাখ্রবনি,
\q1 মখোয়না ঊন কক্তনা মালেমগী মখা থংবা মফমশিংদা কূমথখ্রে,
\q1 মখোয়না অহিংবগী লৈবাক্তা মখোয়গী শাথিনা কিবা পোকহনখি~।
\q1 অদুবু মখোয়না কোমদা কূমথবা মখোয়গা মখোয়গী ঈকাইবা নংলে~।
\q1
\v 25 মখোয়না মহাক্কী মীয়াম পূম্নমক্কা হাৎখ্রবশিংগী মরক্তা মহাক্কী ফমুং শেমখি~।
\q1 মহাক্কী মোংফমশিংদি মহাক্কী অকোয়বদা লৈ,
\q1 মখোয় পূম্নমক ঊন কক্তে অমসুং থাঙশাংনা হাৎখ্রবনি~।
\q1 অহিংবগী লৈবাক্তা মখোয়গী শাথিনা কিবা পোকহল্লবসু
\q1 কোমদা কূমথবা মখোয়গা মখোয় ঈকাইবা নংলে;
\q1 হাৎখ্রবা মখোয়গী মরক্তা মহাকপু থম্লে~।
\q1
\v 26 <<মফম অদুদা মেশেক,
\q1 তূবাল অমসুং মখোয়গী মীয়াম পূম্নমক লৈ;
\q1 মখোয়গী মোংফমশিং মখোয়গী অকোয়বদা লৈ,
\q1 মখোয়না অহিংবগী লৈবাক্তা মখোয়গী শাথিনা কিবা পোকহল্লবসু,
\q1 মখোয় পূম্নমক ঊন কক্তে অমসুং থাঙশাংনা হাৎখ্রবনি~।
\q1
\v 27 অদুগা লানগী খূৎলাইশিং পায়দুনা খম্নুং লৈবাক্তা কূমথখিবা,
\q1 তুরবা ঊন কক্তবা পাঙ্গল্লবশিংগা মখোয়না হিপ্লোই;
\q1 অদুগা মখোয়না মখোয়গী থাঙশাংশিং মকোকশিংগী মখাদা থমখি,
\q1 অদুবু অহিংবগী লৈবাক্তা পাঙ্গল্লবশিংগী শাথিনা কিবা লৈবা মরম্না
\q1 মখোয়গী অয়োল অরানশিংদি মখোয়গী শরূ মথক্তা তাগনি~।
\q1
\v 28 হোয়, ঊন কক্তবশিংগী মরক্তা নহাকপু থুগাইগনি,
\q1 অমসুং থাঙশাংনা হাৎখ্রবা মখোয়গা হিপকনি~।
\q1
\v 29 <<মফম অদুদা ইদোম,
\q1 মহাক্কী নিংথৌশিং অমসুং মহাক্কী অঙম অথৌশিং,
\q1 মখোয় পাঙ্গল্লবা ওইরবসু থাঙশাংনা হাৎখ্রবা মখোয়গা থম্মী;
\q1 মখোয় ঊন কক্তবশিং অমসুং কোমদা কূমথবা মখোয়গা হিপকনি~।
\q1
\v 30 মফম অদুদা অৱাংলোমগী অঙম অথৌ পূম্নমক,
\q1 মখোয় পূম্নমক অমসুং সীদোন মচা পূম্নমক লৈ,
\q1 মখোয় হাৎখ্রবশিংগা কূমথখি;
\q1 মখোয় শাথিনা কিবনা মখোয়গী পাঙ্গন্দা ঈকাইগনি,
\q1 অদুগা থাঙশাংনা হাৎখ্রবা মখোয়গা মখোয় ঊন কক্তনা হিপ্পি,
\q1 মখোয়না কোমদা কূমথবা মখোয়গা মখোয়গী ঈকাইবা নংই~।
\q1
\v 31 <<ফেরাউনা মখোয়বু উগনি
\q1 অমসুং মহাক্কী মীয়াম অদুগী মথক্তা ঈঙথজগনি,
\q1 ফেরাউ অমসুং মহাক্কী লান্মী পূম্নমক থাঙশাংনা হাৎখ্রগনি,>>
\q1 ইবুংঙো যেহোবানা হায়~।
\q1
\v 32 <<মরমদি ঐনা অহিংবগী লৈবাক্তা ঐগী শাথিনা কিবা পোকহনখি;
\q1 অদুগা থাঙশাংনা হাৎখ্রবা মখোয়গা ঊন কক্তবশিংগী মরক্তা মহাকপু থমগনি,
\q1 ফেরাউ অমসুং মহাক্কী মীয়াম পূম্নমকসু,>>
\q1 ইবুংঙো যেহোবানা হায়~।
\c 33
\s1 সন্ত্রি অমসুং মহাক্কী পাউ
\p
\v 1 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, নহাক্কী মীগী মচাশিংদা ৱা ঙাঙদুনা মখোয়দা হায়য়ু, <ঐনা লৈবাক অমগী মথক্তা থাঙশাং পুরকপদা, লৈবাক অদুগী মীশিংনা মখোয়গী ঙমখৈশিংদগী মী অমা লৌদুনা মখোয়গীদমক সন্ত্রি অমা থম্বদা,
\v 3 মহাক্না থাঙশাং অদু লৈবাক অদুগী মথক্তা লাকপা উবদা, মহাক্না পেরে খোংদুনা মীশিংবু খঙহল্লবদি,
\v 4 পেরেগী মখোন তাবা কনাগুম্বনা মদু তারগা থৌশাদবা মরম্না থাঙশাংনা লাক্তুনা মহাকপু হাৎলবদি, মহাক্কী ঈ মশামক্কী মকোক মথক্তা তাগনি~।
\v 5 মহাক্না পেরেগী মখোন তাখি, অদুবু থৌশাখিদে; মহাক্কী ঈ মহাক্কী মথক্তা তাগনি~। অদুবু চেকশিলহৌবা মহাক্না মথৱায় কঞ্জগনি~।
\v 6 অদুগা সন্ত্রিনা থাঙশাং লাকপা উরগা পেরে খোংদ্রবদি অমসুং মীশিংবু খঙহন্দ্রবদি, থাঙশাং লাক্তুনা মখোয়গী মরক্তগী কনাগুম্বা অমবু হাৎলবদি, মহাক্কী অয়োল অরান্দা মহাকপু হাৎপনি, অদুবু মহাক্কী ঈ ঐনা সন্ত্রি অদুগী খূত্তগী লৌগনি~।>
\p
\v 7 <<মরম অদুনা হে মীগী মচা নিপা নহাক, ঐনা নহাকপু ইস্রায়েলগী ইমুংগী সন্ত্রি ওইনা হাপ্লবনি; মরম অদুনা নহাক ঐগী চীন্দগী ৱা তাদুনা ঐগী মায়গৈদগী মখোয়বু চেকশিন-ৱা হায়য়ু~।
\v 8 ঐনা ঈশ্বর নীংদবা মীদা <হে ঈশ্বর নীংদবা মী, নহাক শোয়দনা শিগনি!> হায়বদা, নহাক্না ঈশ্বর নীংদবা মী অদুবু মহাক্কী লম্বীদগী চেকশিলহন্নবা হায়দ্রবদি, ঈশ্বর নীংদবা মী অদু মশাগী অয়োল অরান্দা শিগনি; অদুবু মহাক্কী ঈ ঐনা নহাক্কী নখূত্তগী লৌগনি~।
\v 9 অদুম ওইনমক নহাক্না ঈশ্বর নীংদবা মীবু মশাগী লম্বীদগী হল্লক্নবা খঙহনবদা, মহাক্না মশাগী লম্বীদগী হল্লক্ত্রবদি, মহাক মশাগী অয়োল অরান্দা শিজগনি; অদুবু নহাক্না নথৱায় কঞ্জগনি~।
\v 10 মরম অদুনা হে মীগী মচা নিপা, নহাক ইস্রায়েলগী ইমুংদা হায়য়ু, <অসুম্না নখোয়না হায়য়ু, <<ঐখোয়গী লঙজবশিং অমসুং ঐখোয়গী পাপশিং ইথক্তা লৈদুনা ঐখোয় মখোয়গী মরম্না মাঙলবদি, ঐখোয় করম্না হিংগনি?>> >
\v 11 মখোয়দা হায়য়ু, <ঐনা হিংলিবগুম্না,> ইবুংঙো যেহোবানা হায়, <ঈশ্বর নীংদবশিংনা শিবদা ঐগী হরাউবা লৈতে, অদুবু ঈশ্বর নীংদবা মীনা মশাগী ফত্তবা লম্বীদগী হল্লক্তুনা হিংবনি; নখোয় হল্লকউ, নখোয়গী ফত্তবা লম্বীশিংদগী হল্লকউ! মরমদি হে ইস্রায়েলগী ইমুং, করিগীদমক নখোয় শিগনি?>
\s1 ঈশ্বরগী অচুম্বা ৱায়েন
\p
\v 12 <<মরম অদুনা হে মীগী মচা নিপা, নহাক্কী মীশিংগী মচাশিংদা হায়য়ু, <ধর্ম্মচেনবা মীগী ধর্ম্মচেনবনা মহাক্কী লঙজবগী নুমিত্তা মহাকপু কনবিরোই; ঈশ্বর নীংদবা মীগী ঈশ্বর নীংদবগী মরমদদি মহাক্না মশাগী ফত্তবদগী হল্লকপা নুমিত্তা মহাক্কী হান্নগী ঈশ্বর নীংদবা মরম্না মহাক তুরোই; অদুগা ধর্ম্মচেনবা মী অদু মহাক্না পাপ তৌবা নুমিৎ অদুদা মহাক্কী ধর্ম্মচেনবগী মপান্না হিংলোই~।>
\v 13 ঐনা ধর্ম্মচেনবা মীদা হায়বদা মহাক শোয়দনা হিংগনি, অদুবু মহাক্না মশামক্কী ধর্ম্মচেনবদা চেৎনা থাজদুনা ধর্ম্মচেন্দবা থবক তৌরবদি, মহাক্কী ধর্ম্মচেনবা পূম্নমক নীংশিংবিরোই, অদুবু মহাক্না তৌখিবা মশাগী অয়োল অরানগী মরম্না মহাক মদুদা শিগনি~।
\v 14 অমুক হন্না ঐনা ঈশ্বর নীংদবা মীদা <নহাক শোয়দনা শিগনি,> হায়বদা, মহাক্না মশাগী পাপ্তগী হল্লক্তুনা অচুম্বা ৱায়েন অমসুং অচুম্বা তৌরবদি,
\v 15 হায়বদি ঈশ্বর নীংদবা মীনা বন্ধান থম্বগী পোৎ হন্দোক্লবা, মহাক্না মুন্দুনা লৌখিবা পোৎ অদু অমুক হন্না পীরবা, ধর্ম্মচেন্দবা থবক তৌদনা হিংবগী ৱায়েন পথাপকী মতুং ইন্না চৎলবদি, মহাক শোয়দনা হিংগনি; মহাক শিরোই~।
\v 16 মহাক্না তৌখিবা মশাগী পাপশিং অমতা নীংশিংলরোই; মহাক্না অচুম্বা ৱায়েন অমসুং অচুম্বা তৌরে; মহাক শোয়দনা হিংগনি~।
\p
\v 17 <<অদুবু নহাক্কী মীশিংগী মচাশিংনা হায়, <যেহোবাগী ৱায়েন মান্নদে~।> অদুবু ৱায়েন মান্নদবা অদু মখোয়গী অদুনি~।
\v 18 ধর্ম্মচেনবা মীনা মশাগী ধর্ম্মচেনবদগী লৈথোক্তুনা ধর্ম্মচেন্দবা থবক তৌবদা, মহাক মদুগী মরম্না শিগনি~।
\v 19 অদুবু ঈশ্বর নীংদবা মীনা মশাগী ঈশ্বর নীংদবদগী হল্লক্তুনা অচুম্বা ৱায়েন অমসুং অচুম্বা তৌরবদি, মহাক মদুগী মপান্না হিংগনি~।
\v 20 অদুবু নখোয়না হায়, <যেহোবাগী ৱায়েন মান্নদে~।> হে ইস্রায়েলগী ইমুং নখোয়, ঐনা নখোয় খুদিংবু মাগী মাগী লম্বীশিংগী মতুং ইন্না ৱায়েনগনি~।>>
\s1 যেরূশালেম তুবা
\p
\v 21 ঐখোয়না লানফা ওইরকপা তরানিথোইশুবা চহীগী তরাশুবা থাদা, থাগী মঙানিশুবা নুমিত্তা অসুম্না থোকখি, যেরূশালেমদগী নান্থোক্লকপা অমনা ঐগী ইনাক্তা লাক্তুনা হায়রকই, <<সহর লৌশিনখ্রে!>>
\v 22 নান্থোক্লকপা মহাক্না লাক্ত্রিঙৈদা য়াচঙবদা যেহোবাগী খূৎ ঐগী ইথক্তা লৈরম্মী~। অদুগা মহাক্না ঐগী চীন হাংদোকপিখি~। মরম অদুনা অয়ুক্তা মহাক্না ঐগী ইনাক্তা লাক্লবদা ঐগী চীন হাংদোকখি; অদুগা ঐ অমুক হন্না লোন থোক্তবা ওইরমদে~।
\s1 ৱা তাবতা ওইবা অতৌবা নত্তবা
\p
\v 23 অদুদগী যেহোবাগী ৱা ঐঙোন্দা লাক্তুনা হায়রকই,
\v 24 <<মীগী মচা নিপা, ইস্রায়েল লৈবাক্কী মাঙলবা মফমশিংদা লৈবা মখোয়না হায়, <অব্রাহাম মথন্তা ওইরম্মী অমসুং মহাক্না লৈবাক অসি ফংফম থোকপা ওইনা ফংখি, অদুবু ঐখোয়দি ময়াম্নি; লৈবাক অসি ফংফম থোকপা ওইনা ঐখোয়দা পীবিরবনি~।>
\p
\v 25 <<মরম অদুনা মখোয়দা হায়য়ু, <ইবুংঙো যেহোবানা অসুম্না হায়, <<নখোয়না ঈ য়াওনা চায়, নখোয়গী মিৎশিং নখোয়গী লাই মূর্ত্তিশিংলোমদা য়েংখৎলি অমসুং ঈ তাহল্লি; অদুগা নখোয়না লৈবাক অসি খূৎ চনগদ্রা?
\v 26 নখোয়না নখোয়গী থাঙশাংগী মপান তাংই, নখোয়না তুক্কচবশিং তৌই অমসুং নখোয় মী খুদিংনা মাগী মাগী য়ূম্লোন্নবগী নুপীবু মাংথোকই; অদুগা নখোয়না লৈবাক অসি খূৎ চনগদ্রা?>> >
\p
\v 27 <<নহাক্না মখোয়দা অসুম্না হায়য়ু, <ইবুংঙো যেহোবানা অসুম্না হায়, <<ঐনা হিংলিবগুম্না, মাঙ তাক্লবা মফমশিংদা লৈবা মখোয় শোয়দনা থাঙশাং ময়াদা তাগনি, লৌবুক লমহাঙদা লৈবা মহাক অদু ঐনা শাশিংদা চানবা পীগনি, অদুগা লানবনশিং অমসুং শুরুংশিংদা লৈবা মখোয় শিগনবা লায়নাগী মরম্না শিগনি~।
\v 28 মরমদি ঐনা লৈবাক অদু শাথিনা মাঙ তাকপা ওইহনগনি অমসুং মহাক্কী পাঙ্গলগী নাপন লৈররোই; অদুগা ইস্রায়েলগী চীংশিং মাঙ তাক্কনি, কনা অমতনা ফাওদুনা চৎলোই~।
\v 29 অদুদগী মখোয়না তৌখিবা মখোয়গী তুক্কচবা থবক পূম্নমক্কী মরম্না, ঐনা লৈবাক অদু পূমতাক তাকহন্দুনা থম্বদা, ঐদি যেহোবানি হায়বা মখোয়না খঙগনি~।>> >
\p
\v 30 <<নহাক্কীদমক্তদি, মীগী মচা নিপা, নহাক্কী মীশিংগী মচাশিংনা ফক্লাংশিংগী ময়াদা অমসুং য়ূমশিংগী থোঙশিংদা নহাক্কী মরমদা ৱা ঙাঙনরি; অমনা অমদা হায়, মী খুদিংনা মাগী মাগী মচীন মনাউদা হায়রকই, <লাকউ, ঐনা নঙোন্দা নোঞ্জরি, যেহোবাদগী লাকপা ৱা অসি করিনো হায়বা তাও~।>
\v 31 মীশিংনা লাকপগুম্না মখোয়না নহাক্কী নফমদা লাকই, ঐগী মীশিংগুম্না মখোয়না নহাক্কী নমাঙদা ফম্মী অমসুং মখোয়না নহাক্কী ৱাশিং তায়, অদুবু মখোয়না ৱাশিং অদু তৌরোই; মরমদি মখোয়না মচীন্দা য়াম্না নুংশিবা উৎলি, অদুবু মখোয়গী পূক্নীংদি মখোয়গী করাম চাউবদা লৈ~।
\v 32 অদুগা য়েংউ, নহাক্তি মখোয়গী মফমদা মখোঞ্জেল ফবা অমসুং যন্ত্র নিংথিনা খোংবা হৈবা মী অমগী য়াম্না নুংশিবা ঈশৈগুম্লম্মী; মরমদি মখোয়না নহাক্কী ৱাশিং তায়, অদুবু মখোয়না ৱাশিং অদু তৌদে~।
\v 33 অদুগা মসি থোকপদা, য়েংউ, মসি থোক্কনি, মখোয়গী মরক্তা ৱা তাকথোকপা মী অমা লৈ হায়বা মখোয়না খঙগনি~।>>
\c 34
\s1 মথৌ তৌদবা য়াউশেনবশিং
\p
\v 1 অদুগা যেহোবাগী ৱা অসি ঐঙোন্দা লাক্তুনা হায়রকই,
\v 2 <<মীগী মচা নিপা, ইস্রায়েলগী য়াউশেনবশিংগী মায়োক্তা ৱা তাকথোকউ; ৱা তাকথোকউ অমসুং মখোয়দা হায়য়ু, <ইবুংঙো যেহোবানা য়াউশেনবশিংদা অসুম্না হায়, <<মশা মশাতা চাবা ইস্রায়েলগী য়াউশেনবশিংদা অৱাবনিদা! য়াউশেনবশিংনা য়াউ শঙ্গুশিংবু পীজফম থোক্ত্রা?
\v 3 নখোয়না মহাউ চাই অমসুং নখোয়না শামতু শেৎলি; নখোয়না অনোয়বশিংবু হাৎলি, অদুবু নখোয়না য়াউ শঙ্গুশিংবু থাকখিদে~।
\v 4 নখোয়না অনাবশিংবু কনহনখিদে, নখোয়না অনাববু ফহনখিদে, নখোয়না অশোকপা পুনশিনখিদে, নখোয়না হোইদোকখিবা অদু হোইজিনখিদে, নখোয়না মাঙখ্রবা অদু থিখিদে, অদুবু নখোয়না নমদুনা অমসুং নুংশিহৈতনা মখোয়বু লাকশিনখি~।
\v 5 অদুগা য়াউশেনবা লৈতবগী মরম্না মখোয় চাইথোকখি; অদুগা মখোয় চাইথোকখিবা মতমদা মখোয় লম্লক্কী শা পূম্নমক্কী মচীঞ্জাক ওইখি~।
\v 6 ঐগী য়াউশিংনা চীং পূম্নমক ফাওদুনা অমসুং অৱাংবা চীংশিংগী মথক্তা কোয়চৎ চৎখি; হোয়, ঐগী য়াউশিং মালেমগী লৈমায় পূম্নমক্তা চাইথোকখি, অদুগা কনা অমতনা মখোয়বু থিখিদে নৎত্রগা ফংনবা থিখিদে~।>>
\p
\v 7 <মরম অদুনা হে য়াউশেনবশা, নখোয় যেহোবাগী ৱা তাও,
\v 8 <<ঐনা হিংলিবগুম্না,>> ইবুংঙো যেহোবানা হায়, <<ঐগী য়াউশিংবু শরাক তমখি অমসুং ঐগী য়াউশিংদি লম্লক্কী শা খুদিংগী মচীঞ্জাক ওইখি, মরমদি য়াউশেনবা অমতা লৈতে অমসুং ঐগী য়াউশেনবশিংনা ঐগী য়াউশিংবু ফংনবা থিখিদে, অদুবু য়াউশেনবশিংনা মশা মশাতা চাখি, ঐগী য়াউশিংবু থাকখিদে~।>>
\v 9 মরম অদুনা হে য়াউশেনবা নখোয়, যেহোবাগী ৱা তাও~।
\v 10 ইবুংঙো যেহোবানা অসুম্না হায়, <<য়েংউ, ঐনা য়াউশেনবশিংগী মায়োক্তা লৈ, ঐনা মখোয়গী মখূত্তগী ঐগী য়াউশিং লৌগনি, মখোয়বু য়াউশিং শেনবদগী তোকহনগনি, অদুগা য়াউশেনবশিং অমুক হন্না মশা মশাতা চাররোই; মরমদি য়াউশিং অদু মখোয়গী চিঞ্জাক ওইদননবা ঐনা ঐগী য়াউশিংবু মখোয়গী মচীন্দগী কনবিগনি~।>>
\s1 অচুম্বা য়াউশেনবা ঈশ্বর
\p
\v 11 <মরমদি ইবুংঙো যেহোবানা অসুম্না হায়, <<য়েংউ, ঐ ইশানা ঐগী য়াউশিংবু ফংনবা থিগনি অমসুং মখোয়বু থিদোক্কনি~।
\v 12 য়াউশেনবনা মশাগী চাইথোকখ্রবা য়াউশিংগী মরক্তা লৈবা নুমিৎ অদুদা, মহাক্না মশাগী য়াউ খঙনবা থিবগুম্না, ঐনা ঐগী য়াউশিং থিদোক্কনি অমসুং লৈচিন থাংবা অমসুং অমম্বা নুমিত্তা মখোয়না চাইথোক্নখিবা মফম পূম্নমক্তগী মখোয়বু কনবিগনি~।
\v 13 ঐনা মীশিংগী মরক্তগী মখোয়বু পুথোক্কনি, লৈবাকশিংদগী মখোয়বু খোমজিনগনি, মখোয়মক্কী লৈবাক্তা মখোয়বু পুবিরক্কনি, ইস্রায়েলগী চীংশিংগী মথক্তা, ঈশিং খোং মপান্দা অমসুং লৈবাক অদুগী মী তাবা মফম পূম্নমক্তা মখোয়বু শেনবিগনি~।
\v 14 ঐনা অফবা শঞ্জাবুঙদা মখোয়বু শেনবিগনি অমসুং ইস্রায়েলগী অৱাংবা চীংশিংদা মখোয়গী মকোন ওইগনি~। মফম অদুদা মখোয়না অফবা মকোন্দা কূনগনি অমসুং ইস্রায়েলগী চীংশিংগী মথক্তা অফবা শঞ্জাবুঙদা মখোয়না চাগনি~।
\v 15 ঐনা ঐগী য়াউশিংবু শেনগনি অমসুং ঐনা মখোয়বু কূলহনগনি,>> ইবুংঙো যেহোবানা হায়~।
\v 16 <<ঐনা মাঙখ্রবা অদু থিগনি অমসুং হোইদোকখিবা অদু হোইজিনগনি; অশোকপা অদু পুনশিনগনি অমসুং অনাবা অদু কনহনগনি; অদুবু ঐনা অনোয়বা অমসুং অকনবা অদু মাঙহনগনি; ঐনা মখোয়বু চুম্না শেনগনি~।>>
\p
\v 17 <অদুগা নখোয়গীদমক্তি, হে ঐগী য়াউশা, ইবুংঙো যেহোবানা অসুম্না হায়, <<য়েংউ, ঐনা য়াউ অমগা য়াউ অমগী মরক্তা, য়াউ লাবশিং অমসুং হামেং লাবশিংগী মরক্তা ৱায়েনগনি~।
\v 18 নখোয়না অফবা শঞ্জাবুঙ অদুদা চারগা নখোয়না নখোয়গী শঞ্জাবুঙশিং অদুগী লৈহৌবা অদু নখোঙনা নেৎখায়বা, অদুগা অরূবা ঈশিং থক্লগা লৈহৌবা অদু নখোঙনা নৈখাইবা, মসি নখোয়দা করিসু নত্তব্রা?
\v 19 অদুগা ঐগী য়াউশিংগীদমক্তি, নখোয়না নখোয়গী খোঙনা নেৎখায়বা অদু মখোয়না চায় অমসুং নখোয়না নখোয়গী খোঙনা নৈখাইবা অদু মখোয়না থকই~।>>
\p
\v 20 <মরম অদুনা ইবুংঙো যেহোবানা মখোয়দা অসুম্না হায়, <<য়েংউ, ঐ ইশানা অনোয়বা য়াউ অমসুং ময়াং কংবা য়াউগী মরক্তা ৱায়েনগনি~।
\v 21 মরমদি নখোয়না মখোয়বু ইচাই চাইনা তান্থোক্ত্রিবা ফাওবা, নখোয়না নাকচেপ্না অমসুং লেংজূম্না ইন্থোকই অমসুং লায়না নাবশিংবু নখোয়গী নচীশিংনা ঈল্লি~।
\v 22 মরম অদুনা ঐনা ঐগী য়াউশিং কনবিগনি অমসুং মখোয়বু অমুক হন্না শরাক তম্লরোই; অদুগা ঐনা য়াউ অমগা য়াউ অমগী মরক্তা ৱায়েনগনি~।
\v 23 অদুগা ঐনা মখোয়গী মথক্তা য়াউশেনবা অমা থমগনি অমসুং মহাক্না, ঐগী ইনাই দেবিদনা মখোয়বু পীজগনি; অদুগা মহাক্না মখোয়বু শেনগনি অমসুং মহাক্না মখোয়গী য়াউশেনবা ওইগনি~।
\v 24 অদুগা যেহোবা ঐদি মখোয়গী ঈশ্বর ওইগনি, অদুগা ঐগী ইনাই দেবিদনা মখোয়গী মরক্তা অঙম অথৌ ওইগনি; যেহোবা ঐনা মসি হায়খ্রবনি~।
\v 25 অদুগা ঐনা মখোয়গা ঈঙথবগী ৱালেপ্নবা থমগনি অমসুং ফত্তবা শাশিং লৈবাক অদুদা লৈহল্লোই; অদুগা মখোয়না লমহাঙদা অশোয় অঙাম লৈতনা লৈগনি অমসুং উমংশিংদা তূমগনি~।
\v 26 অদুগা ঐনা মখোয়বু অমসুং ঐগী চীংগী অকোয়বদা লৈবা মফমশিংবু বোরগী মশক ওইহনগনি, অদুগা ঐনা মহাক্কী কুম-থাদা নোং চুহনগনি; মদুদা নোং চুবগুম্না বোর চুগনি~।
\v 27 অদুগা লমগী উপালনা মহাক্কী মহৈ য়ানগনি অমসুং মালেম্না মহাক্কী মহৈ মরোং থোকহনগনি~। অদুগা মখোয়না মখোয়গী লৈবাক্তা অশোয় অঙাম লৈতনা লৈগনি, ঐনা মখোয়গী পোৎপু থুদেকখিবা অমসুং মখোয়বু মীনাই ওইহনখিবা মখোয়গী খূত্তগী মখোয়বু কনবিখিবদা, ঐদি যেহোবানি হায়বা মখোয়না খঙগনি~।
\v 28 অদুগা মখোয় অমুক হন্না জাতিশিংগী শরাক তম্ফম ওইররোই অমসুং লৈবাক অদুগী শাশিংনা মখোয়বু চাররোই; অদুবু মখোয়না অশোয় অঙাম লৈতনা লৈগনি অমসুং কনা অমতনা মখোয়বু কিহল্লরোই~।
\v 29 অদুগা ঐনা মখোয়গীদমক মমিং চৎপা ইংখোল অমা শেমগৎকনি, অদুগা লৈবাক অদুদা অরাম খৌরাংবনা মখোয়বু অমুক হন্না মাঙহল্লরোই, জাতিশিংদগী ঈকাইবা অমুক হন্না নংলরোই~।
\v 30 অদুদা মখোয়গী ঈশ্বর যেহোবা ঐদি মখোয়গা লোয়নৈ অমসুং মখোয়, ইস্রায়েলগী ইমুংদি, ঐগী মীশিংনি হায়বা মখোয়না খঙগনি,>> ইবুংঙো যেহোবানা হায়~।> >>
\v 31 <<অদুগা নখোয়দি ঐগী য়াউশিং, ঐগী শঞ্জাবুঙগী য়াউশিংনি, মীশিংনি, ঐদি নখোয়গী ঈশ্বরনি,>> ইবুংঙো যেহোবানা হায়~।
\c 35
\s1 সেয়ীর চীংগী মথক্তা ৱায়েনবা
\p
\v 1 অমুক্কা যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, সেয়ীর চীংলোমদা নমায় ওন্দুনা মসিগী মায়োক্তা ৱা তাকথোকউ,
\v 3 অদুগা মসিদা হায়য়ু, <ইবুংঙো যেহোবানা অসুম্না হায়,
\q1 <<য়েংউ, সেয়ীর চীং,
\q1 ঐ নহাক্কী মায়োক্তা লৈ;
\q1 ঐনা নহাক্কী মায়োক্তা ইখূৎ তিংথোক্কনি,
\q1 ঐনা নহাকপু পূমতাক তাকহনগনি;
\q1
\v 4 ঐনা নহাক্কী সহরশিং অমাঙবা ওইনা থমগনি,
\q1 নহাক মাঙ তাক্কনি~।
\q1 অদুদা ঐদি যেহোবানি হায়বা নহাক্না খঙগনি~।
\p
\v 5 <<নহাক্না মমাঙঙৈদগী য়েংথিদুনা ইস্রায়েল মচাশিংবু মখোয়গী অৱা অনাগী মতমদা, হায়বদি মখোয়গী অয়োল অরানগী অরোইবা মতমদা থাঙশাংগী \f + \fr 35:5 \fk পাঙ্গন্না: \ft হিব্রুদা <<খূৎনা>> হায়বনি~।\f*পাঙ্গন্না ঈ তাহনখি~।
\v 6 <<মরম অদুনা ঐনা হিংলিবগুম্না,>> ইবুংঙো যেহোবানা হায়, <<ঐনা নহাকপু ঈগীদমক থৌরাঙ তৌগনি, অদুগা ঈনা নহাকপু তান্নগনি; নহাক্না ঈ তাহনববু তুক্কচখিদবা মরম্না ঈনা নহাকপু তান্নগনি~।
\v 7 অসুম্না ঐনা সেয়ীর চীংবু পূমতাক তাকহনগনি, মসিদগী চত্থোকপা মহাক অমসুং হল্লকপা মহাক ককথৎকনি~।
\v 8 অদুগা ঐনা মহাক্কী হাৎখ্রবা মীশিংনা চীংশিং অদু থনহনগনি; নহাক্কী চীংশিংদা, নহাক্কী তম্পাকশিংদা অমসুং নহাক্কী ঈরম পূম্নমক্তা থাঙশাংনা হাৎখিবা মখোয় অদু তাগনি~।
\v 9 ঐনা নহাকপু মতম পূম্নমক্কী ওইনা মাঙ তাকহনগনি অমসুং নহাক্কী সহরশিং মী তাররোই; অদুদা ঐদি যেহোবানি হায়বা নখোয়না খঙগনি~।
\p
\v 10 <<মরমদি নহাক্না হায়খি, <জাতি অনী অসি অমসুং লৈবাক অনী অসি ঐগী ওইগনি, অদুগা ঐখোয়না মখোয়বু খূৎ চনগনি,> অদুম ওইনমক যেহোবানা মফম অদুদা লৈরম্মী~।
\v 11 মরম অদুনা ঐনা হিংলিবগুম্না,>> ইবুংঙো যেহোবানা হায়, <<নহাক্না মখোয়বু য়েংথিবদগী থোকখিবা নহাক্কী অশাউবগী মতুং ইন্না অমসুং নহাক্কী কল্লকপগী মতুং ইন্না ঐনা নঙোন্দা তৌগনি; অদুগা ঐনা নহাকপু ৱায়েনবদা ঐনা ইশাবু মখোয়দা খঙহনগনি~।
\v 12 অদুদা নহাক্না খঙগনি, মদুদি ঐদি যেহোবানি অমসুং নহাক্না থীনা ঙাঙবা পূম্নমক ঐনা তারে~। নহাক্না ইস্রায়েলগী চীংশিংগী মরমদা হায়রকই, <মখোয় মাঙ তাক্তুনা লৈরে, মখোয়বু চাননবা ঐখোয়দা পীবিরে~।>
\v 13 অসুম্না নখোয়না নখোয়গী চীন্না ঐগী মায়োক্তা ৱাজাউ ঙাঙই অমসুং ঐগী মায়োক্তা নখোয়গী ৱাশিং য়ামহল্লি; ঐনা ৱাশিং অদু তারে~।>>
\p
\v 14 <ইবুংঙো যেহোবানা অসুম্না হায়, <<ঐনা নহাকপু মাঙ তাকহনবদা, মালেম অপূম্বনা হরাউগনি~।
\v 15 ইস্রায়েলগী ইমুংগী ফংফম থোকপা মাঙ তাকপগী মরম্না নহাক্না হরাউখিবা অদুগুম্না, ঐনা নঙোন্দা অদুগুম্না তৌগনি; নহাক মাঙ তাক্কনি, হে সেয়ীর চীং অমসুং ইদোম পূম্নমক, মসিদা লৈবা পূম্নমক! অদুদগী ঐদি যেহোবানি হায়বা মখোয়না খঙগনি~।>> >
\c 36
\s1 ইস্রায়েলদা লৈবাক হঞ্জিনবিবা
\p
\v 1 <<মীগী মচা নিপা নহাক, ইস্রায়েলগী চীংশিংগী মফমদা ৱা তাকথোক্তুনা হায়য়ু, <ইস্রায়েলগী চীংশা, যেহোবাগী ৱা তাও!
\v 2 ইবুংঙো যেহোবানা অসুম্না হায়, <<য়েক্নবশিংনা নখোয়গী মায়োক্তা হায়, <অহা! মতম পূম্নমক্কী লেঙদনা লৈরবা অৱাংবা মফমশিং অসি ঐখোয়গী খূৎ চল্লে~।> >> >
\v 3 মরম অদুনা ৱা তাকথোক্তুনা হায়য়ু, <ইবুংঙো যেহোবানা অসুম্না হায়, <<নখোয়বু লৈহৌরিবা জাতিশিংগী খূৎ চনবা য়াননবা মখোয়না নখোয়বু মাঙ তাকহল্লে অমসুং নখোয়বু মায়গৈ মরিদা য়োৎশিল্লে, অদুগা ঙাঙগনবশিংগী চীনবান্না নখোয়গী মরমদা ঙাঙই অমসুং মীশিংনা থীনা ঙাঙনৈ~।>>
\v 4 মরম অদুনা ইস্রায়েলগী চীংশা, ইবুংঙো যেহোবাগী ৱা তাও! অকোয়বদা লৈবা লৈহৌরবা জাতিশিংগী মফমদা মুন্দুনা লৌবা পোৎ অমসুং নোক্নফম ওইরবা চীংজাউশিংদা, চীংশিংদা, তুরেনশিংদা, তম্পাকশিংদা, মাঙ তাক্লবা অমাঙবশিংদা অমসুং লংথোক্লবা সহরশিংদা ইবুংঙো যেহোবানা অসুম্না হায়~।
\v 5 মরম অদুনা ইবুংঙো যেহোবানা অসুম্না হায়, <<থৱায় য়াওনা হরাউবা অমসুং মপূক্নীংদা তুক্কচবগা লোয়ননা ঐগী লৈবাকপু শরাক তম্ফম ওইনবা খূৎ চল্লিবা জাতিশিংগী লৈহৌবশিংগী মায়োক্তা অমসুং ইদোম পূম্নমক্কী মায়োক্তা, ঐনা ঐগী খম্বনবগী মৈদা হায়খি~।>> >
\p
\v 6 <<মরম অদুনা ইস্রায়েল লৈবাক্কী মরমদা ৱা তাকথোকউ, অদুগা চীংজাউশিংদা, চীংশিংদা, তুরেনশিংদা অমসুং তম্পাকশিংদা হায়য়ু, <ইবুংঙো যেহোবানা অসুম্না হায়, <<য়েংউ, নখোয়না জাতিশিংদগী ঈকাইবা নংবা মরম্না ঐনা ঐগী খম্বনবদা অমসুং ঐগী তমথীনা শাউবদা হায়খি~।>>
\v 7 ইবুংঙো যেহোবানা অসুম্না হায়, <<ঐনা ঐগী খূৎ থাঙ্গৎলে, তশেংনমক নখোয়গী অকোয়বদা লৈবা জাতিশিং, মখোয়না মখোয়গী ঈকাইবা নংগনি~।
\v 8 অদুবু নখোয়, হে ইস্রায়েলগী চীংশা, নখোয়না নখোয়গী নশাশিং লোঙথোক্তুনা ঐগী মী ইস্রায়েলগীদমক নখোয়গী মহৈ য়ানগনি, মরমদি মখোয়না য়ূমদা হল্লক্কদবা নক্লে~।
\v 9 য়েংউ, ঐদি নখোয়গীদমক্নি, ঐনা নখোয়রোমদা ওনশিনবিগনি, নখোয়বু খোইদোক্কনি অমসুং মরূ হুনগনি~।
\v 10 অদুগা ঐনা নখোয়গী নথক্তা মীশিং, ইস্রায়েলগী ইমুং পূম্নমক, মসি পূম্নমক য়ামখৎহনগনি; সহরশিং খুন্দা লৈতাহনগনি অমসুং অমাঙবা মফমশিং শাগৎহনগনি~।
\v 11 অদুগা ঐনা নখোয়গী নথক্তা মী অমসুং শা য়ামখৎহনগনি, অদুগা মখোয়না য়ামখৎকনি অমসুং মহৈ য়ানগনি; অদুগা ঐনা নখোয়বু মমাঙঙৈগী মতৌগুম্না খুন্দাহনগনি অমসুং নখোয়গী অহৌবদগী হেন্না ফবা নখোয়দা তৌবিগনি; অদুদগী ঐদি যেহোবানি হায়বা নখোয়না খঙগনি~।
\v 12 হোয়, ঐনা নখোয়গী নথক্তা মীশিং, ঐগী মী, ইস্রায়েল, চৎহনগনি; মখোয়না নহাকপু খূৎ চনগনি, অদুগা নহাক মখোয়গী ফংফম থোকপা ওইগনি অমসুং নহাক্না হৌজিক্তগী অমুক হন্না মখোয়বু মচা লৈহন্দবা তৌররোই~।>>
\p
\v 13 <ইবুংঙো যেহোবানা অসুম্না হায়, <<মরমদি মখোয়না নখোয়দা হায়, <নহাক্না মীশিং চায় অমসুং নহাক্কী জাতিশিংবু মচা লৈহন্দে,>
\v 14 মরম অদুনা নহাক্না মী অমুক হন্না চাররোই অমসুং নহাক্কী জাতিশিংদগী ঈকাইবা অদু অমুক হন্না তাহল্লরোই,>> ইবুংঙো যেহোবানা হায়~।
\v 15 <<ঐনা জাতিশিংগী ঈকাইবা অদু নঙোন্দা অমুক হন্না তাহল্লরোই, নহাক্না মীশিংগী মীচৈ অমুক হন্না খাঙলরোই অমসুং নহাক্না নহাক্কী জাতিশিংবু অমুক হন্না তুহল্লরোই,>> ইবুংঙো যেহোবানা হায়~।> >>
\p
\v 16 অমুক্কা যেহোবাগী ৱাহৈ অসি ঐঙোন্দা লাক্তুনা হায়রকই,
\v 17 <<মীগী মচা নিপা, ইস্রায়েলগী ইমুংনা মখোয় মশামক্কী লৈবাক্তা লৈবদা, মখোয়না মশা মশাগী লম্বীনা অমসুং মখোয়গী থবকশিংনা মসিবু মাংহনখি; মখোয়গী লম্বীদি ঐগী মাঙদা মশা মাংলিবী নুপীগী শেংদবা অদুগুম্লম্মী~।
\v 18 মরম অদুনা মখোয়না লৈবাক অদুগী মথক্তা তাহনখিবা ঈগীদমক অমসুং মখোয়না মদুবু মাংহনখিবা মখোয়গী লাই মূর্ত্তিশিংগীদমক ঐনা ঐগী তমথীনা শাউবা মখোয়গী মথক্তা হৈথখি~।
\v 19 অদুগা ঐনা মখোয়বু জাতিশিংগী মরক্তা চাইথোকপদা মখোয় লৈবাকশিংদা শন্দোকখি; মখোয়গী লম্বী মতুং ইন্না অমসুং মখোয়গী থবকশিংগী মতুং ইন্না ঐনা মখোয়বু ৱায়েনখি~।
\v 20 মখোয়না জাতিশিংগী মনাক্তা লাকপদা মখোয়না চৎখিবা মফমশিংদা, মখোয়না ঐগী অশেংবা মিং মাংথোকখি, মখোয়না মখোয়দা হায়খি, <মখোয় অসি যেহোবাগী মীশিংনি, মহাক্কী লৈবাক্তগী থোক্লে~।>
\v 21 অদুবু ঐগী অশেংবা মিংগীদমক ঐনা নুংশিবা পোকখি, মখোয়না চৎখিবা মফমশিংদা, ইস্রায়েলগী ইমুংনা জাতিশিংগী মরক্তা মাংথোকখি~।
\v 22 মরম অদুনা ইস্রায়েলগী ইমুংদা হায়য়ু, <ইবুংঙো যেহোবানা অসুম্না হায়, <<হে ইস্রায়েলগী ইমুং, ঐনা নখোয়গী মরমগীদমক মসি তৌবা নত্তে, অদুবু ঐগী অশেংবা মিংগীদমক্তনি, মসি নখোয়না চৎখিবা মফমশিংদা জাতিশিং অদুগী মরক্তা নখোয়না মাংথোকখি~।
\v 23 অদুগা নখোয়না জাতিশিংগী মরক্তা মাংথোকখিবা, মখোয়গী মরক্তা মাংথোকখিবা ঐগী অচৌবা মিং ঐনা শেংদোক্কনি; অদুগা মখোয়গী মাঙদা নখোয়গী নরক্তা ঐ অশেংবনি হায়না উৎপদা, ঐদি যেহোবানি হায়বা জাতিশিংনা খঙগনি,>> ইবুংঙো যেহোবানা হায়~।
\v 24 <<মরমদি ঐনা জাতিশিংগী মরক্তগী নখোয়বু লৌশিনগনি, লৈবাক পূম্নমক্তগী নখোয়বু খোমজিনগনি অমসুং নখোয় নশামক্কী লৈবাক্তা নখোয়বু পুশিনবিগনি~।
\v 25 অদুদগী ঐনা নখোয়গী নথক্তা অশেংবা ঈশিং খিক্কনি অমসুং নখোয় শেংগনি; নখোয়গী অমোৎপা পূম্নমক্তগী অমসুং নখোয়গী লাই মূর্ত্তি পূম্নমক্তগী ঐনা নখোয়বু শেংদোকিপগনি~।
\s1 অনৌবা ৱালেপ্নবা
\p
\v 26 <<ঐনা নখোয়দা অনৌবা থম্মোই অমা পীবিগনি অমসুং ঐনা নখোয়গী নুংদা অনৌবা থৱায় অমা থম্বিগনি; অদুগা ঐনা নখোয়গী শদোংদগী নূঙগুম্বা থম্মোই লৌথোক্লগা নখোয়দা শদোংগী থম্মোই অমা পীবিগনি~।
\v 27 অদুগা ঐনা ঐগী থৱায় নখোয়গী নুংদা থম্বিগনি, নখোয়বু ঐগী পথাপশিংগী মতুং ইন্না চৎহনগনি, অদুগা নখোয়না ঐগী ৱায়েনশিং ঙাক্কনি অমসুং তৌগনি~।
\v 28 অদুগা ঐনা নখোয়গী নপা নপুশিংদা পীবিখিবা লৈবাক অদুদা নখোয়না লৈগনি; অদুগা নখোয় ঐগী মীশিং ওইগনি, অদুগা ঐনা নখোয়গী ঈশ্বর ওইগনি~।
\v 29 ঐনা নখোয়গী অমাংবা পূম্নমক্তগী নখোয়বু কনবিগনি, অদুগা ঐনা মহৈ মরোং কৌদুনা মসি হেনগৎহনগনি অমসুং নখোয়গী নথক্তা চাক্তাঙবা থোকহল্লোই~।
\v 30 অদুগা ঐনা উপালগী মহৈ য়ামখৎহনগনি অমসুং লৌবুক্কী মহৈ মরোং হেনগৎহনগনি, মরমদি নখোয়না অতোপ্পা জাতিশিংগী মরক্তা চাক্তাঙবগী মরম্না মিংচৎ থীবা অমুক হন্না ফংলরোই~।
\v 31 অদুদগী নখোয়না নখোয় নশাগী ফত্তবা লম্বীশিং অমসুং অফবা নত্তবা নখোয়গী থবকশিং অদু নীংশিংগনি; অদুগা নখোয়গী অয়োল অরানশিংগীদমক অমসুং নখোয়গী তুক্কচবা থবকশিংগীদমক নখোয় নশাগী মিৎয়েংদা নশাবু হঙ্গোইগনি~।
\v 32 ঐনা মসি নখোয়গী মরমগীদমক তৌবা নত্তে, মসি নখোয়না খঙবা ওইসনু,>> ইবুংঙো যেহোবানা হায়, <<হে ইস্রায়েলগী ইমুং, নখোয় নশাগী লম্বীশিংগীদমক ঈকাইয়ু অমসুং নমায় ঙাঙউ~।>>
\p
\v 33 <<ইবুংঙো যেহোবানা অসুম্না হায়, <ঐনা নখোয়গী অয়োল অরান পূম্নমক্তগী নখোয়বু শেংদোকপা নুমিৎ অদুদা ঐনসু নখোয়বু সহরশিং অদুদা লৈহনগনি অমসুং অমাঙবশিং অদু শাগৎহনগনি~।
\v 34 অদুগা লৈবাক অদুগী মনাক্তা চৎপা পূম্নমক্কী মমাঙদা মাঙ তাকপগী মহুত্তা মাঙ তাকপা লৈবাক অসি খোইদোক্কনি~।
\v 35 অদুগা নখোয়না হায়গনি, <মাঙ তাক্লম্বা লৈবাক অসি এদেনগী ইংখোলগা মান্নরক্লে; অদুগা অমাঙবা, মাঙ তাকপা অমসুং তুম্না মাঙলম্বা সহরশিং অসি চেকপন্না কোয়শিনবা অমসুং মী তাফম ওইরক্লে~।>
\v 36 অদুদগী নখোয়গী অকোয়বদা লৈহৌবা জাতিশিংনা খঙগনি, মদুদি যেহোবা ঐনা তুম্না মাঙলম্বা মফমশিংবু শাবিবনি অমসুং মাঙ তাক্লম্বা অদুদা পাম্বী থাবিবনি~। যেহোবা ঐনা মসি হায়বনি অমসুং ঐনা মসি তৌগনি~।>>
\p
\v 37 <ইবুংঙো যেহোবানা অসুম্না হায়, <<মখোয়গী মফমদা মসি তৌনবগীদমক ঐনা ইস্রায়েলগী ইমুংবু ঐঙোন্দা হংহনগনি; ঐনা মখোয়বু য়াউ শঙ্গুগুম্না মীশিং হেনগৎহনগনি~।
\v 38 মহাক্কী লেপখ্রবা কুমৈশিংদা অশেংবা য়াউ শঙ্গুগুম্না, যেরূশালেমদা লৈবা য়াউ শঙ্গুগুম্না মাঙ তাক্লবা সহরশিং অদু মী ময়াম্না থনহনগনি; অদুদা ঐদি যেহোবানি হায়বা মখোয়না খঙগনি~।>> > >>
\c 37
\s1 অকংবা শরূগী তম্পাক
\p
\v 1 যেহোবাগী খূৎ ঐগী ইথক্তা লৈরম্মী, অদুগা যেহোবাগী থৱায়গী মপান্না ঐবু পুথোকপিদুনা শরূনা থনবা তম্পাক্তা থম্বিখি~।
\v 2 অদুগা শরূশিং অদুগী মরক্তা ঐবু ইকোয় কোয়না চৎহনখি, অদুগা য়েংউ, অহাঙবা তম্পাক অদুগী লৈমায়দা শরূ য়াম্না লৈরম্মী; অদুগা য়েংউ, শরূশিং অদু য়াম্না কংলম্মী~।
\v 3 অদুগা মহাক্না ঐঙোন্দা হায়খি, <<মীগী মচা নিপা, শরূশিং অসি হিংবা ঙমগদ্রা?>> অদুগা ঐনা খুমখি, <<হে ইবুংঙো যেহোবা, নহাক্না খঙবি~।>>
\v 4 অমুক হন্না মহাক্না ঐঙোন্দা হায়খি, <<শরূশিং অসিদা ৱা তাকথোকউ অমসুং মখোয়দা হায়য়ু, <হে অকংবা শরূশিং, যেহোবাগী ৱা তাও!
\v 5 ইবুংঙো যেহোবানা শরূশিং অসিদা অসুম্না হায়, <<য়েংউ, ঐনা নখোয়গী নুংদা নুংশা স্বর চঙহনগনি অমসুং নখোয় হিংগনি~।
\v 6 অদুগা ঐনা নখোয়বু শদোং মরীশিংনা কূপশিনবিগনি, নখোয়দা শয়োন চোংখৎহনগনি, নখোয়বু ঊনশানা কূপশিনবিগনি, নখোয়দা নুংশা স্বর হাপচিনবিগনি অমসুং নখোয় হিংগনি; অদুদা ঐদি যেহোবানি হায়বা নখোয়না খঙগনি~।>> > >>
\p
\v 7 মরম অদুনা ঐঙোন্দা য়াথং পীখিবা অদুগুম্না ঐনা ৱা তাকথোকখি; অদুগা ঐনা ৱা তাকথোক্লিঙৈদা মখোন অমা থোকখি, অদুগা য়েংউ, ক্রোক ক্রোক লাউবা মখোন, শরূশিং অদু পূনশিন্নদুনা, শরূনা মহাক্কী শরূগা তিন্নখি~।
\v 8 অদুগা ঐনা য়েংখিবদা, য়েংউ, মখোয়গী মশাদা শদোং মরীশিং অমসুং শয়োন চোংখৎখি অমসুং ঊনশানা মখোয়গী মথক্তা কূপশিনখি; অদুবু মখোয়দা নুংশা স্বর লৈরমদে~।
\p
\v 9 অদুদগী মহাক্না ঐঙোন্দা হায়খি, <<নুংশা স্বরদা ৱা তাকথোকউ, ৱা তাকথোকউ, মীগী মচা নিপা, অদুগা নুংশা স্বরদা হায়য়ু, <ইবুংঙো যেহোবানা অসুম্না হায়, <<হে নুংশা স্বর, মায়গৈ মরিগী নুংশিত্তগী লাকউ অমসুং হাৎখিবশিং অসি হিংনবা মখোয়দা কামশিল্লু~।>> > >>
\v 10 মরম অদুনা মহাক্না ঐঙোন্দা য়াথং পীখিবা অদুগী মতুং ইন্না ঐনা ৱা তাকথোকখি, অদুগা নুংশা স্বর অদুনা মখোয়গী নুংদা চঙখি, মখোয় হিংখি অমসুং মখোয়গী মখোঙনা লেপখত্তুনা য়াম্না চাউবা লান্মী তেঙ্গোল অমা ওইখি~।
\s1 উহনবিবা অদু শন্দোক্না তাকপা
\p
\v 11 অদুদগী মহাক্না ঐঙোন্দা হায়খি, <<মীগী মচা নিপা, শরূশিং অসিদি ইস্রায়েলগী ইমুং অপূম্বনি~। য়েংউ, মখোয়না হায়, <ঐখোয়গী শরূশিং কংলে, ঐখোয়গী আশা লৈত্রে অমসুং ঐখোয় ইশাবু ককথৎলে~।>
\v 12 মরম অদুনা ৱা তাকথোক্তুনা মখোয়দা হায়য়ু, <ইবুংঙো যেহোবানা অসুম্না হায়, <<য়েংউ, হে ঐগী মীশিং, ঐনা নখোয়গী মোংফমশিং হাংদোক্কনি, নখোয়গী মোংফমশিংদগী নখোয়বু থোকহল্লক্কনি অমসুং নখোয়বু ইস্রায়েলগী লৈবাক্তা পুগনি~।
\v 13 অদুগা হে ঐগী মীশিং, ঐনা নখোয়গী মোংফমশিং হাংদোক্তুনা নখোয়গী মোংফমশিংদগী নখোয়বু পুখৎলকপদা, ঐদি যেহোবানি হায়বা নখোয়না খঙগনি~।
\v 14 অদুগা ঐগী থৱায় নখোয়গী নুংদা থমগনি অমসুং নখোয় হিংগনি, অদুগা ঐনা নখোয় নশামক্কী লৈবাক্তা নখোয়বু থমগনি~। অদুদা যেহোবা ঐনা মসি হায়খিবনি অমসুং তৌখিবনি হায়বা নখোয়না খঙগনি,>> যেহোবানা হায়~।> >>
\s1 চৈ অনীগী পান্দম
\p
\v 15 অমুক হন্না যেহোবাগী ৱা ঐঙোন্দা লাক্তুনা হায়রকই,
\v 16 <<মীগী মচা নিপা, নহাক্না চৈ অমা লৌ অমসুং মসিগী মথক্তা ইয়ু, <যিহূদাগীদমক অমসুং মহাক্কা লোয়নবা ইস্রায়েল মচাশিংগীদমক;> অদুদগী অতোপ্পা চৈ অমা লৌ অমসুং মসিগী মথক্তা ইয়ু, <যোসেফকীদমক, ইফ্রায়িমগী চৈ অমসুং মহাক্কা লোয়নবা ইস্রায়েলগী ইমুং পূম্নমক্কীদমক,>
\v 17 <<অদুগা চৈশিং অদু চৈ অমতা ওইনবা অমগা অমগা শমজিন্নৌ অমসুং চৈশিং অদু নহাক্কী নখূত্তা অমতা ওইগনি~।
\v 18 <<অদুগা নহাক্কী মীশিংগী মচাশিংনা নঙোন্দা হায়গনি, <নহাক্না মসিগী মপান্না করি ফোংদোক্লিবনো হায়বা নহাক্না ঐখোয়দা খঙহল্লোইদ্রা?>
\v 19 মখোয়দা হায়য়ু, <ইবুংঙো যেহোবানা অসুম্না হায়, <<য়েংউ, ঐনা ইফ্রায়িমগী খূত্তা লৈবা যোসেফকী চৈ অমসুং মহাক্কী লোয়নবশিং, ইস্রায়েলগী শলাইশিংবু লৌদুনা যিহূদাগী চৈগা শম্নহনগনি অমসুং মখোয়বু চৈ অমতা ওইহনগনি, অদুগা মখোয় ঐগী খূত্তা অমতা ওইগনি~।>> >
\v 20 অদুগা নহাক্না ইবা চৈশিং অদু মখোয়গী মাঙদা নহাক্কী খূত্তা লৈগনি~।
\p
\v 21 অদুগা মখোয়দা হায়য়ু, <ইবুংঙো যেহোবানা অসুম্না হায়, <<য়েংউ, ইস্রায়েল মচাশিংনা চৎখিবা জাতিশিং অদুগী মরক্তগী ঐনা মখোয়বু লৌথোক্কনি, মখোয়বু মায়গৈ মরিমক্তগী খোমজিনগনি অমসুং মখোয় মশাগী লৈবাক্তা মখোয়বু পুশিনবিগনি~।
\v 22 অদুগা ঐনা লৈবাক অদুদা, ইস্রায়েলগী চীংশিংগী মথক্তা মখোয়বু জাতি অমা ওইহনগনি, অদুগা নিংথৌ অমনা মখোয় পূম্নমক্কী নিংথৌ ওইগনি; অদুগা মখোয় অমুক হন্না জাতি অনী ওইররোই অমসুং মখোয় কৈদৌঙৈদসু নিংথৌ লৈবাক অনীথোক্না খাইদোক্লরোই~।
\v 23 মখোয়না মখোয়গী লাই মূর্ত্তিশিং, মখোয়গী হঙ্গোইবা পোৎশিং, নৎত্রগা মখোয়গী লঙজবশিংদগী অমতনা অমুক হন্না মশাবু মাংহল্লরোই; অদুবু মখোয়না পাপ তৌখিবা মখোয়গী লৈফম পূম্নমক্তগী ঐনা মখোয়বু কনবিগনি অমসুং মখোয়বু শেংদোকপিগনি; অসুম্না মখোয় ঐগী মীশিং ওইগনি অমসুং ঐনা মখোয়গী ঈশ্বর ওইগনি~।
\p
\v 24 <<অদুগা ঐগী ইনাই দেবিদনা মখোয়গী মথক্তা নিংথৌ ওইগনি অমসুং মখোয় পূম্নমক্কী য়াউশেনবা অমা লৈগনি; মখোয়না ঐগী ৱায়েনশিংগী মতুং ইন্না চৎকনি, ঐগী ৱায়েন পথাপশিং ঙাক্কনি অমসুং মখোয় অদু পাঙথোক্কনি~।
\v 25 অদুগা নখোয়গী নপা নপুশিংনা লৈরম্বা ঐনা ইনাই যাকোবতা পীখিবা লৈবাক অদুদা মখোয়না লৈগনি; অদুগা মখোয়না মসিদা, মখোয়, মখোয়গী মচাশিং অমসুং মখোয়গী মচাশিংগী মচাশিংনা মতম পূম্নমক্কী ওইনা লৈগনি; অদুগা ঐগী ইনাই দেবিদনা মতম পূম্নমক্কী ওইনা মখোয়গী অঙম অথৌ ওইগনি~।
\v 26 অমুক্কা ঐনা মখোয়গা ঈঙথবগী ৱালেপ্নবা অমা থমগনি; মসি মখোয়গা লেপ্নবা লোম্বা নাইদবা ৱালেপ্নবা ওইগনি; অদুগা ঐনা মখোয়বু থমগনি, মখোয়বু মশীং য়ামহনগনি অমসুং মখোয়গী মরক্তা মতম পূম্নমক্কী ওইনা ঐগী অশেংবা মফম থমগনি~।
\v 27 ঐগী ফিশঙ মখোয়গা লৈগনি; হোয়, ঐনা মখোয়গী ঈশ্বর ওইগনি অমসুং মখোয়না ঐগী মীশিং ওইগনি~।
\v 28 অদুগা ঐগী অশেংবা মফম অদু মখোয়গী মরক্তা মতম পূম্নমক্কী ওইনা লৈরবদা, যেহোবা ঐনা ইস্রায়েলবু শেংদোকপি হায়বা জাতিশিংনা খঙগনি~।>> > >>
\c 38
\s1 গোগকী মথক্তা ৱা তাকথোকপা
\p
\v 1 অদুগা যেহোবাগী ৱা ঐঙোন্দা লাক্তুনা হায়রকই,
\v 2 <<মীগী মচা নিপা, মেশেক অমসুং তূবালগী অঙম অথৌ, মাগোগকী লৈবাক্তা লৈবা গোগলোমদা নমায় ওন্দুনা মহাক্কী মথক্তা ৱা তাকথোকউ,
\v 3 অদুগা হায়য়ু, <ইবুংঙো যেহোবানা অসুম্না হায়, <<য়েংউ, ঐ নহাক্কী মায়োক্তা লৈ, হে গোগ, রোশ, মেশেক অমসুং তূবালগী অঙম অথৌ,
\v 4 অদুগা ঐনা নহাকপু নমায় ওন্থোকহনগনি, নহাক্কী চায়রুংশিংদা খোইশিংনা লেংগনি, অদুগা ঐনা নহাকপু, নহাক্কী লান্মী পূম্নমক, শগোলশিং, শগোল লান্মীশিং, মখল খুদিংগী লানফিজেৎ শেৎলবা মখোয় পূম্নমক, চুঙ্গোয়শিং অমসুং চুঙশিং পায়বা অচৌবা কাঙবু, থাঙশাংশিং পায়বা পূম্নমক পুথোক্কনি;
\v 5 পারস্য, কূশ অমসুং পূটনা মখোয়গা লোয়নৈ; মখোয় পূম্নমক চুঙ পায় অমসুং কোক্কন-লূহুপ উপই;
\v 6 গোমের অমসুং মহাক্কী খূৎপু পূম্নমক, অৱাং থংবা মফমশিংদগী তোগর্মাগী ইমুং অমসুং মহাক্কী খূৎপু পূম্নমক্কা লোয়ননা পুথোক্কনি; মী ময়াম্না নহাক্কা লোয়নগনি~।
\v 7 নহাক থৌরাঙ তৌ, নশাগীদমক থৌরাঙ তৌ, নহাক অমসুং নহাক্কী ননাক্তা পূল্লিবা নহাক্কী কাঙবু পূম্নমক; অদুগা নহাক মখোয়গী মফমদা ঙাক-শেনবা মী ওইয়ু~।
\p
\v 8 নুমিৎ কয়ানিগী তুংদা মসি নঙোন্দা থোক্লগনি, অকোনবগী চহীশিংদা নহাক্না থাঙশাংদগী কনহৌবা লৈবাক অদুদা লাক্কনি; অদুগা মতম পূম্নমক্তা অমাঙবা ওইনা লৈরক্লবা ইস্রায়েলগী চীংশিংদা মী ময়ামদগী খোমজিনখি; অদুবু মখোয় জাতিশিংদগী পুথোক্লকখিবনি অমসুং অশোয় অঙাম লৈতনা মখোয় পূম্নমক লৈগনি~।
\v 9 নহাক্না কাখৎকনি অমসুং নোং নুংশিৎকী মতৌগুম্না লাক্কনি, লৈবাক অদু কূপশিন্নবা নহাক্তি লৈচিনগী মতৌগুম্না ওইগনি, নহাক, নহাক্কী খূৎপু পূম্নমক অমসুং নহাক্কা লোয়নবা মী ময়াম~।>>
\v 10 <ইবুংঙো যেহোবানা অসুম্না হায়, <<মতম অদুমক্তদা অসুম্না থোক্কনি, নহাক্কী পূক্নীংদা ৱাখল ময়াম লাক্কনি অমসুং নহাক্না ফত্তবা খূজিন থৌরাঙ শীনগনি~।
\v 11 অদুগা নহাক্না হায়গনি, <ঐনা চেকপল খাদবা খুঙ্গংশিংগী লৈবাক্তা চৎখৎকনি; ঈঙথনা অমসুং অশোয় অঙাম লৈতনা লৈবা মখোয়গী মফমদা ঐনা চৎকনি, মখোয় পূম্নমক চেকপল খাদনা, থোঙলোঞ্জৈ অমসুং থোঙজাউ য়াওদনা লৈ~।>
\v 12 মসি নহাক্না মুন্দুনা পুনবনি অমসুং লাক্তুনা পুনবনি; মাঙ তাক্লবা, অদুবু হৌজিক্তি খুন্দারবা মফমশিংগী মথক্তা, লৈবাক অদুগী মনুংদা লৈবা, শা শন অমসুং পোৎচৈ ফংখ্রবা জাতিশিংগী মরক্তগী খোমজিনখিবা মীশিংগী মথক্তা নহাক্না নখূৎ তিংথোক্নবনি~।
\v 13 শেবা, দেদান অমসুং তার্শীশকী ললোনবশিং অমসুং মদুগী কাঙদোং ফারবা নোংশাগুম্বা খুঙ্গংশিংনা নঙোন্দা হায়গনি, <নহাক মুন্দুনা লৌনবা লাক্লিব্রা? নহাক্না লাক্তুনা লৌনবা, সনা অমসুং লুপা পুনবা, শা শন অমসুং পোৎচৈ পুনবা, মুন্দুনা পোৎ ময়াম পুনবা নহাক্কী কাঙবু খোমজিনব্রা?> >> >
\p
\v 14 <<মরম অদুনা মীগী মচা নিপা, ৱা তাকথোকউ অমসুং গোগকী মফমদা হায়য়ু, <ইবুংঙো যেহোবানা অসুম্না হায়, <<ঐগী মী ইস্রায়েলনা অশোয় অঙাম লৈতনা লৈবা নুমিৎ অদুদা নহাক্না মসি খঙলোইদ্রা?
\v 15 অদুগা নহাক্না অৱাং থংবা মফমশিংদগী নহাক্কী নফমদগী লাক্কনি, নহাক অমসুং নহাক্কা লোয়নবা মী ময়াম, শগোল তোংবশিং মখোয় পূম্নমক, অচৌবা কাঙবু অমসুং পাঙ্গল্লবা লান্মী;
\v 16 অদুগা নহাক্না লৈবাক অদু কূপশিন্নবা লৈচিনগুম্না ঐগী মী ইস্রায়েলগী মায়োক্তা লাক্কনি~। মসি অকোনবগী নুমিৎশিংদা ওইগনি অমসুং হে গোগ, মখোয়গী মাঙশিংদা নহাক্কী মরম্না ঐবু শেংহনবা মতমদা, জাতিশিংনা ঐবু খঙনবা ঐনা নহাকপু ঐগী লৈবাক্কী মায়োক্তা পুরক্কনি~।>>
\v 17 ইবুংঙো যেহোবানা অসুম্না হায়, <<ইবুংঙোদা ঐগী ইনাইশিং, ইস্রায়েলগী ৱা তাকথোকপা মীশিংগী মপান্না হায়খিবা মহাক অদু নহাক্লা? ঐনা নহাকপু মখোয়গী মায়োক্তা পুরক্কনি হায়না মখোয়না নুমিৎশিং অদুদা চহী কয়ামরুম ৱা তাকথোকখি~।
\p
\v 18 <<অদুগা নুমিৎ অদুদা অসুম্না থোক্কনি, গোগনা ইস্রায়েলগী লৈবাক্কী মায়োক্তা লাকপদা,>> ইবুংঙো যেহোবানা হায়, <<ঐগী তমথীনা শাউবা অদু ঐগী মায়থোংদা ফোংদোক্কনি~।
\v 19 মরমদি ঐগী খম্বনবদা অমসুং ঐগী মৈ হৌনা শাউবগী মৈদা ঐনা হায়খি, <তশেংনমক নুমিৎ অদুদা ইস্রায়েলগী লৈবাক্তা কন্না নিকপা অমা থোক্কনি~।
\v 20 মদুদা সমুদ্রদা লৈবা ঙাশিং, অতিয়া নোংদোন্দা পাইবা উচেক ৱায়াশিং, লম্লক্কী শাশিং, মালেমদা মপূক্না শিত্তুনা চৎপা মপূক্না শিৎপা জীব পূম্নমক অমসুং মালেমগী লৈমায় মথক্তা লৈবা মী পূম্নমক, ঐগী ইমাঙদা নিক্কনি~। অদুগা চীংশিং লংথগনি, অঙম্বা মফমশিং কিন্থগনি অমসুং চেকপল খুদিং লৈমায়দা কিন্থগনি~।>
\v 21 অদুগা ঐগী চীং পূম্নমক্তা ঐনা মহাক্কী মায়োক্তা থাঙশাং অমা কৌগনি,>> ইবুংঙো যেহোবানা হায়, <<মী খুদিংগী থাঙশাং অদু মাগী মাগী মচীন মনাউগী মায়োক্তা লৈগনি~।
\v 22 অদুগা ঐনা শিগনবা লায়না অমসুং ঈগা লোয়ননা মহাক্কী মায়োক্তা ৱায়েনবদা চঙগনি; অদুগা ঐনা মহাক্কী মথক্তা নোং চুহনগনি, মহাক্কী খূৎপুশিংগী মথক্তা অমসুং মহাক্কা লোয়নবা মী ময়ামগী মথক্তা ঈশিং ঈচাউগী নোং, অচৌবা লেন, মৈ অমসুং কনত্রুক তাহনগনি~।
\v 23 অসুম্না ঐনা ইশাবু চাউহনগনি অমসুং ইশাবু শেংদোক্কনি; অদুগা জাতি ময়ামগী মাঙদা ঐবু খঙগনি~। অদুদা ঐদি যেহোবানি হায়বা মখোয়না খঙগনি~।>> >
\c 39
\s1 গোগকী লান্মী মাঙহনবা
\p
\v 1 <<মরম অদুনা মীগী মচা নিপা, গোগকী মথক্তা ৱা তাকথোক্তুনা হায়য়ু, <ইবুংঙো যেহোবানা অসুম্না হায়, <<রোশ, মেশেক অমসুং তূবালগী অঙম অথৌ, হে গোগ, য়েংউ, ঐ নহাক্কী মায়োক্তা লৈ;
\v 2 অদুগা ঐনা নহাকপু নমায় ওন্থোকহনগনি অমসুং নহাকপু \f + \fr 39:2 \fk তরুকশুবা শরূক: \ft লায়না তরুক নৎত্রগা ময়া তরুক পানবা কোচি~।\f*তরুকশুবা শরূক্না চিংগনি, অৱাং থংবা মফমশিংদগী নহাকপু লাকহনগনি অমসুং ইস্রায়েলগী চীংশিংদা নহাকপু পুরক্কনি~।
\v 3 অদুগা ঐনা নহাক্কী লীরুং নখূৎ ওইদগী য়ৈথগনি অমসুং নহাক্কী তেঞ্জৈশিং নখূৎ য়েত্তগী তাহনগনি~।
\v 4 নহাক ইস্রায়েলগী চীংশিংদা তুগনি, নহাক, নহাক্কী খূৎপু পূম্নমক অমসুং নহাক্কা লোয়নবা মীশিং; ঐনা নহাকপু মখল খুদিংগী শাহিং চাবা উচেকশিংদা অমসুং লম্লক্কী শাশিংদা চাহন্নবা পীগনি~।
\v 5 নহাক লৌবুক লমহাঙদা তুগনি; মরমদি ঐনা মসি হায়খ্রবনি,>> ইবুংঙো যেহোবানা হায়~।
\v 6 <<অদুগা ঐনা মাগোগতা অমসুং সমুদ্র মপান্দা নীঙাইদনা লৈবা মখোয়গী মরক্তা মৈ থাগনি~। অদুদা ঐদি যেহোবানি হায়বা মখোয়না খঙগনি~।
\v 7 অসুম্না ঐনা ঐগী মী ইস্রায়েলগী মরক্তা ঐগী অশেংবা মিং খঙহনগনি, অদুগা ঐনা মখোয়বু ঐগী অশেংবা মিং অমুক হন্না মাংথোকহল্লরোই~। অদুদা যেহোবা ঐদি, ইস্রায়েলগী অশেংবা ইবুংঙোনি হায়বা জাতিশিংনা খঙগনি~।
\v 8 য়েংউ, মসি লাক্লি অমসুং মসি থোক্কনি,>> ইবুংঙো যেহোবানা হায়, <<ঐনা হায়খিবা নুমিৎ অদু অসিমক্নি~।
\v 9 অদুগা ইস্রায়েলগী সহরশিংদা লৈবা মখোয়না চত্থোক্কনি, খূৎলাইশিং, হায়বদি চুঙশিং অমসুং চুঙ্গোয়শিং অনীমক, লীরুংশিং অমসুং তেঞ্জৈশিং, চৈতুপশিং অমসুং তাশিং মৈ চূদুনা মৈ থাগনি; অদুগা মখোয়না চহী তরেৎ খূৎলাইশিং অসি মৈ থাগনি~।
\v 10 মরম অদুনা মখোয়না লম্লক্কী শীং অমতা লৌরোই অমসুং উমংশিংদগী করি অমতা য়াল্লোই; মরমদি মখোয়না খূৎলাইশিং অদু মৈ থাগনি; মখোয়না মখোয়দগী পোৎ মুন্দুনা লৌখিবা মখোয় অদুদগী পোৎ মুন্দুনা লৌগনি অমসুং মখোয়গী পোৎ লাকখিবা মখোয় অদুদগী পোৎ লাক্কনি,>> ইবুংঙো যেহোবানা হায়~।
\s1 গোগ ফুম্বা
\p
\v 11 <<অদুগা নুমিৎ অদুদা অসুম্না থোক্কনি, সমুদ্রগী নোংপোক্লোমদা লৈবা লম চৎপশিংগী তম্পাক্তা ঐনা ইস্রায়েলদা মোংফমশিংগী মফম অমা গোগতা পীগনি; মসিনা লম চৎপশিংবু থৎকনি অমসুং মফম অদুদা মখোয়না \f + \fr 39:11 \fk গোগ অমসুং মহাক্কী মীয়াম: \ft হিব্রুদা <<হমোন গোগ>>\f*গোগ অমসুং মহাক্কী মীয়াম পূম্নমকপু ফুমগনি; অদুগা মখোয়না মসিবু হমোন গোগকী তম্পাক কৌগনি~।
\v 12 অদুগা ইস্রায়েলগী ইমুংনা লৈবাক অদু শেংদোক্ননবা থা তরেৎ চঙনা মখোয়বু ফুমগনি~।
\v 13 হোয়, লৈবাক অদুগী মী পূম্নমক্না মখোয়বু ফুমগনি; অদুগা ঐবু ইতিক ইঙান চাউহনগদবা নুমিৎ অদু মখোয়গীদমক মিংচৎ অমা ওইগনি,>> ইবুংঙো যেহোবানা হায়~।
\v 14 <<অদুগা মখোয়না লেপ্তনা থবক তৌননবা মীশিং খন্দোক্তুনা থমগনি, অদুগা লম চৎপশিংগা লোয়ননা লৈবাক অদু শেংদোক্ননবা লৈবাক অদু থুংনা চত্তুনা লৈমায়দা লৈহৌবশিং অদু ফুমগনি; থা তরেৎকী মতুংদা মখোয়না থিজিনগনি~।
\v 15 অদুগা লৈবাক অদু ফাওদুনা চৎপা লম চৎপশিংদগী কনাগুম্বনা মীগী শরূ উবা মতমদা, ফুম্লিবশিংনা হমোন গোগকী তম্পাক্তা মদু ফুমদ্রিবা ফাওবা মহাক্না মদুগী মনাক্তা খূদম অমা থমগনি~।
\v 16 অদুগা সহর অদুগী মমিং হমোনা কৌগনি~। অসুম্না মখোয়না লৈবাক অদু শেংদোক্কনি~।>> >
\p
\v 17 <<অদুগা মীগী মচা নিপা নহাক, ইবুংঙো যেহোবানা অসুম্না হায়, <মতু পানবা উচেক ৱায়া খুদিংমক্তা অমসুং লম্লক্কী শা খুদিংমক্তা হায়য়ু,
\q1 <<নখোয় পূনশিন্দুনা লাকউ;
\q1 ঐনা নখোয়গীদমক তৌরিবা ঐগী ঈরাৎপা,
\q1 ইস্রায়েলগী চীংশিংদা অচৌবা ঈরাৎপা অসিদা নখোয় মায়গৈ খুদিংদগী পূনশিল্লু~।
\q1 নখোয়না শদোং চাননবা অমসুং ঈ থক্ননবা~।
\q1
\v 18 নখোয়না পাঙ্গল্লবশিংগী শদোং চাগনি,
\q1 মালেমগী অঙম অথৌশিংগী ঈ থক্কনি,
\q1 য়াউ লাবশিং, য়াউ মচাশিং,
\q1 হামেংশিং অমসুং শল্লাবশিংগী,
\q1 মখোয় পূম্নমক বাশনগী নোয়হল্লবা শাশিংনি~।
\q1
\v 19 নখোয়না থন্দ্রিবা ফাওবা মহাউ চাগনি,
\q1 নখোয়না ঙাওদ্রিবা ফাওবা ঈ থক্কনি,
\q1 ঐনা নখোয়গীদমক ঈরাৎখিবা ঐগী ঈরাৎপা অদুদগী~।
\q1
\v 20 অসুম্না নখোয়না ঐগী টেবলদা চাদুনা থনগনি
\q1 শগোলশিং, শগোল গাড়ী থৌবশিং, পাঙ্গল্লবা মীশিং,
\q1 অদুগা লানগী মী পূম্নমক্কা লোয়ননা,>>
\m ইবুংঙো যেহোবানা হায়~।
\p
\v 21 <<অদুগা ঐনা জাতিশিংগী মরক্তা ঐগী ইতিক ইঙান থমগনি; অদুগা ঐনা তৌখিবা ঐগী ৱায়েন অমসুং ঐনা মখোয়গী মথক্তা থম্বা ঐগী খূৎ জাতি পূম্নমক্না উগনি~।
\v 22 মরম অদুনা নুমিৎ অদুদগী হৌদুনা তুং ফাওবা ঐদি মখোয়গী ঈশ্বর যেহোবানি হায়বা ইস্রায়েলগী ইমুংনা খঙগনি~।
\v 23 অদুদা ইস্রায়েলগী ইমুংনা মখোয়গী অয়োল অরানশিংগী মরম্না লানফা ওইনা চৎখি হায়বা জাতিশিংনা খঙগনি; মখোয়না ঐগী মায়োক্তা থাজবা য়াদবা থবক তৌবা মরম্না ঐনা মখোয়দগী ঐগী মায়থোং লোৎখি অমসুং মখোয়গী য়েক্নবশিংগী মখূত্তা মখোয়বু পীথোকখি অমসুং মখোয় পূম্নমক থাঙগী ময়াদা তাখি~।
\v 24 মখোয়গী অমাংবা অদুগী মতুং ইন্না অমসুং মখোয়গী লঙজবগী মতুং ইন্না ঐনা মখোয়দা তৌখি অমসুং মখোয়দগী ঐগী মায়থোং লোৎখি~।>> >
\s1 ইস্রায়েলবু হঞ্জিনবিবা
\p
\v 25 <<মরম অদুনা ইবুংঙো যেহোবানা অসুম্না হায়, <হৌজিক ঐনা যাকোবপু লানফা ওইরুবদগী অমুক হন্না পুবিরক্কনি, ইস্রায়েলগী ইমুং অপূম্ববু চানবিগনি; ঐগী অশেংবা মিংগীদমক খম্বনগনি~।
\v 26 মখোয়না মখোয়গী ঈকাইবা অমসুং মখোয়না ঐগী মায়োক্তা থাজবা য়াদনা তৌখিবা মখোয়গী থাজবা য়াদবা পূম্নমক পুরবা মতুংদা মখোয়না মখোয়গী লৈবাক্তা অশোয় অঙাম লৈতনা লৈবদা কনা অমতনা মখোয়বু কিহন্দ্রে~।
\v 27 ঐনা মখোয়বু মীশিংগী মরক্তগী অমুক হন্না পুরকপা, মখোয়গী য়েক্নবশিংগী লৈবাকশিংদগী মখোয়বু খোমজিনবা অমসুং জাতি ময়ামগী মমাঙদা মখোয়গী মরম্না ঐবু শেংনা থম্বা মতমদা,
\v 28 জাতিশিংগী মরক্তা মখোয়বু লানফা ওইনা চৎহনখিবা ঐদি মখোয়গী ঈশ্বর যেহোবানি হায়বা মখোয়না খঙগনি, অদুবু ঐনা মখোয় মশামক্কী লৈবাক্তা মখোয়বু খোমজিনবিরে অমসুং মখোয়গী মরক্তগী কনা অমতা মফম অদুদা থম্লমদে~।
\v 29 ঐনা মখোয়দগী ঐগী মায়থোং অমুক হন্না লোৎলরোই; মরমদি ঐনা ইস্রায়েলগী ইমুংদা ঐগী থৱায় হৈথরে,> ইবুংঙো যেহোবানা হায়~।>>
\c 40
\s1 ওন্নবা চৈ পায়বা মী উহনবিবা
\p
\v 1 ঐখোয়না লানফা ওইনা লৈবা কুনমঙাশুবা চহীদা, চহীগী অহৌবদা, থাগী তরানিশুবা নুমিত্তা, সহর অদু থুগাইখ্রবা মতুং তরামরিশুবা চহীদা, নুমিৎ অদুমক্তদা যেহোবাগী খূৎ ঐগী ইথক্তা লৈখি অমসুং ঐবু মফম অদুদা পুরকখি~।
\v 2 ঈশ্বরগী দর্শনশিংদা মহাক্না ঐবু ইস্রায়েলগী লৈবাক্তা পুরক্তুনা য়াম্না ৱাংবা চীং অমগী মথক্তা ঐবু থমখি, মদুগী মথক্তা খারোমদা সহরগী মওং মানবা অমা লৈরম্মী~।
\v 3 অদুগা মহাক্না ঐবু মফম অদুদা পুরকখি, অদুগা য়েংউ, শকফম্না পিথ্রাইগী শকফমগা মান্নবা, মখূত্তা লীমোনগী লং অমসুং ওন্নবা শীংউৎ মচৈ অমা পায়বা নিপা অমা লৈরম্মী; অদুগা মহাক্না থোঙ্গান্দা লেপ্লম্মী~।
\v 4 অদুগা নিপা অদুনা ঐঙোন্দা হায়খি, <<মীগী মচা নিপা, নমিৎনা য়েংউ অমসুং ননানা তাও, অদুগা ঐনা নঙোন্দা উহনগদবা পূম্নমক অদুদা নপূক্নীং থম্মু; মরমদি ঐনা মখোয়বু নঙোন্দা উহন্নবা নহাকপু মফম অসিদা পুরকপনি~। নহাক্না উবা পূম্নমক অদু ইস্রায়েলগী ইমুংদা লাউথোকউ~।>>
\p
\v 5 অদুগা য়েংউ, য়ূম অদুগী মপান অকোয়বদা চেকপল অমা লৈরম্মী, অদুগা নিপা অদুগী মখূত্তা খুদুপ তরুক শাংবা, খুদুপ অমমম্না খুদুপ অমগা খূবাক অমা শাংবা, ওন্নবা শীংউৎ অমা লৈরম্মী~। অসুম্না মহাক্না চেকপল অদুগী অপাকপা শীংউৎ অমা অমসুং অৱাংবা শীংউৎ অমা ওনখি~।
\s1 নোংপোক থংবা থোঙজাউ
\p
\v 6 অদুদগী মহাক্না নোংপোক্লোমদা মমায় ওল্লিবা থোঙজাউদা লাকখি, মসিগী থাকশিং কাখত্তুনা থোঙজাউগী থোঙখোঙ ওনবদা শীংউৎ অমা পাকই অমসুং থোঙজাউগী অতোপ্পা থোঙখোঙ অদু শীংউৎ অমা পাকই~।
\v 7 অদুগা অপিকপা কা খুদিংমক শীংউৎ অমা শাংই অমসুং শীংউৎ অমা পাকই; অদুগা অপিকপা কাশিং অদুগী মরক্তা খুদুপ মঙা হাঙনা লৈ; থোঙজাউগী মাঙ্গোল মনাক্তা লৈবা মনুং থংবা থোঙজাউগী থোঙখোঙ অদুদি শীংউৎ অমনি~।
\v 8 মহাক্না মনুং থংবা থোঙজাউগী মাঙ্গোল অদুসু ওনবদা শীংউৎ অমনি~।
\v 9 অদুদগী মহাক্না থোঙজাউগী মাঙ্গোল অদু ওনবদা খুদুপ নিপান্নি; মসিগী উখোঙশিংনা খুদুপ অনীনি; অদুগা থোঙজাউগী মাঙ্গোল অদু মনুংলোমদা লৈ~।
\v 10 নোংপোক্লোমদা লৈবা থোঙজাউগী অপিকপা কাশিংদি নাকন অমদা অহুম অমসুং অতোপ্পা নাকন অমরোমদা অহুম্নি; মখোয় অহুম পাকপা চাউবা মান্নরম্মী; অদুগা নাকন অনীমক্তা লৈবা থোঙজাউগী য়ূম্বীশিং অদু পাকপা চাউবা মান্নরম্মী~।
\p
\v 11 অদুগা মহাক্না থোঙজাউগী চঙফমগী অপাকপা অদু খুদুপ তরা ওনখি অমসুং থোঙজাউগী অশাংবদি খুদুপ তরাহুমদোইনি~।
\v 12 অপিকপা কাশিং অদুগী মমাঙদা লৈবা অহাঙবা মফম অদুসু নাকন অমদা খুদুপ অমা অমসুং অতোপ্পা নাকন অমদা খুদুপ অমনি~। অদুগা অপিকপা কাশিং অদু নাকন অমদা খুদুপ তরুক অমসুং অতোপ্পা নাকন অমদা খুদুপ তরুক্নি~।
\v 13 অদুদগী মহাক্না থোঙজাউ অদু অপিকপা কা অমগী য়ূমথক্তগী অতোপ্পা অমগী য়ূমথক ফাওবা ওনখি; থোঙ অমদগী মায়োক্নবা থোঙ অমা ফাওবগী অপাকপদি খুদুপ কুনমঙানি~।
\v 14 মহাক্না খুদুপ হুম্ফুগী য়ূম্বীশিং শেমখি, থোঙজাউগী অকোয়বদা লৈবা শূমাঙগী য়ূম্বী ফাওবা য়ৌখি~।
\v 15 অদুগা চঙফমগী থোঙজাউগী মমাঙদগীনা মনুংগী থোঙজাউগী মাঙ্গোলগী মমাঙ ফাওবদি খুদুপ য়াঙ্খৈনি~।
\v 16 অদুগা অপিকপা কাশিংদা অমসুং থোঙজাউগী মনুংদা ইকোয় কোয়না উখোঙশিংগী মরক্তা অখূবা থোঙনাউ লৈ, মাঙ্গোলশিংদসু অদুগুম্না লৈ; অদুগা মনুং অকোয়বদা থোঙনাউশিং লৈ; অদুগা উখোঙ অমমমদা থাঙতুপ পাম্বীশিং হক্তুনা লৈ~।
\s1 মপান থংবা শূমাঙ
\p
\v 17 অদুগা মহাক্না ঐবু মপান থংবা শূমাঙদা পুরকখি, অদুগা য়েংউ, কাশিং অমসুং অকোয়বদা শূমাঙ অদুগীদমক নূঙ থাবা মফম অমা লৈ; নূঙ থাবা মফম অদুগী মথক্তা কা কুন্থ্রা লৈ~।
\v 18 অদুগা থোঙজাউশিংগী নাকন্দা লৈবা নূঙ থাবা মফম অদুদা ময়ুং মান্নবা অনেম্বা নূঙ থাবা লৈমায় অমা লৈ~।
\v 19 অদুদগী মহাক্না অনেম্বা থোঙজাউগী মমাঙদগীনা মনুং থংবা শূমাঙগী মপান থংবা নাকনগী মমাঙ ফাওবগী মরাক অদু নোংপোক্লোমদা অমসুং অৱাংলোমদা খুদুপ চামা ওনখি~।
\s1 অৱাং থংবা থোঙজাউ
\p
\v 20 অদুগা মপান থংবা শূমাঙগী অৱাং ওন্দুনা ফাৎলিবা থোঙজাউ অদু, মহাক্না মসিগী ময়ুং অমসুং মসিগী মরাক ওনখি~।
\v 21 অদুগা মসিগী অপিকপা কাশিংদি নাকন অমদা অহুম অমসুং অতোপ্পা নাকন অমদা অহুম লৈ; অদুগা মসিগী উখোঙশিং অমসুং মসিগী মাঙ্গোলশিংদি ওনবদা অহানবা থোঙজাউগীগা মান্নখি; মসিগী ময়ুংদি খুদুপ য়াঙ্খৈনি অমসুং মসিগী মরাক্তি খুদুপ কুনমঙানি~।
\v 22 অদুগা মখোয়গী মিহুত্থোঙশিং, মাঙ্গোলশিং অমসুং থাঙতুপ পাম্বীশিং অদুদি ওনবদা নোংপোক ওন্দুনা ফাৎলিবা থোঙজাউগীগা মান্নখি; অদুগা মখোয়না থাক তরেত্তা মসি য়ৌনা কাখি; অদুগা মসিগী থোঙজাউশিং অদু মখোয়গী মমাঙদা লৈ~।
\v 23 অদুগা মনুং থংবা শূমাঙগী থোঙ্গান্দি অৱাংলোমদা অমসুং নোংপোক্লোমদা ফাৎপা থোঙজাউগা মায়োক্ননা লৈ~। অদুগা মহাক্না থোঙজাউ অমদগীনা থোঙজাউ অমা ফাওবা খুদুপ চামা ওনখি~।
\s1 খা থংবা থোঙজাউ
\p
\v 24 অদুদগী মহাক্না ঐবু খারোমদা পুরকখি অমসুং য়েংউ, খারোমদা থোঙজাউ অমা লৈ; অদুগা মহাক্না মসিগী উখোঙশিং অমসুং মসিগী মাঙ্গোলশিং অদু হান্নগী ওনবশিং অদুগা চপ মান্ননা ওনখি~।
\v 25 অদুগা হান্নগী থোঙনাউশিং অদুগুম্বা মসিগী মনুংদা অমসুং মসিগী মাঙ্গোলশিংগী অকোয়বদা মিহুত্থোঙশিং লৈ; মসিগী ময়ুংদি খুদুপ য়াঙ্খৈনি অমসুং মরাক্তি খুদুপ কুনমঙানি~।
\v 26 অদুগা মসি য়ৌনা কাখৎনবা থাক তরেৎ লৈ অমসুং মসিগী মাঙ্গোলশিং অদু মখোয়গী মমাঙদা লৈ; অদুগা মসিগী নাকন অমদা অমসুং অতোপ্পা নাকন অমদা মাগী মাগী উখোঙশিংদা থাঙতুপ পাম্বীশিং হক্তুনা লৈ~।
\v 27 অদুগা খারোমদা মনুং থংবা শূমাঙগী থোঙজাউ অমা লৈ; অদুগা মহাক্না খারোমদা থোঙজাউ অমদগী থোঙজাউ অমা ফাওবা খুদুপ চামা ওনখি~।
\s1 মনুং থংবা শূমাঙ
\p
\v 28 অদুগা মহাক্না ঐবু মনুং থংবা শূমাঙদা খা থংবা থোঙজাউ মনাক্তা পুরকখি; অদুগা মহাক্না খা থংবা থোঙজাউ অদু হান্নগী ওনবশিং অদুগা চপ মান্ননা ওনখি~।
\v 29 অদুগা মসিগী অপিকপা কাশিং, মসিগী উখোঙশিং অমসুং মসিগী মাঙ্গোলশিং অদু হান্নগী ওনবশিং অদুগা চপ মান্নরম্মী; অদুগা মসিগী মনুংদা অমসুং মসিগী মাঙ্গোলশিং অদুগী অকোয়বদা থোঙনাউশিং লৈ; মসি খুদুপ য়াঙ্খৈ শাংই অমসুং খুদুপ কুনমঙা পাকই~।
\v 30 অদুগা অকোয়বগী মাঙ্গোলশিং অসি খুদুপ কুনমঙা শাংই অমসুং খুদুপ মঙা পাকই~।
\v 31 অদুগা মসিগী মাঙ্গোলশিংদি মপান থংবা শূমাঙলোমদনি অমসুং মসিগী উখোঙশিংদা থাঙতুপ পাম্বীশিং হক্তুনা লৈ~। অদুগা মদুগী কাখৎফমদা থাক নিপান লৈ~।
\p
\v 32 অদুগা মহাক্না ঐবু নোংপোক্লোমদা লৈবা মনুং থংবা শূমাঙদা পুরকখি; অদুগা মহাক্না থোঙজাউ অদু হান্নগী ওনবশিং অদুগা চপ মান্ননা ওনখি~।
\v 33 অদুগা মসিগী অপিকপা কাশিং, মসিগী উখোঙশিং অমসুং মসিগী মাঙ্গোলশিং অদু হান্নগী ওনবশিং অদুগা চপ মান্নরম্মী; অদুগা মসিগী মনুংদা অমসুং মসিগী মাঙ্গোলশিং অসিগী অকোয়বদা থোঙনাউশিং লৈ; মসি খুদুপ য়াঙ্খৈ শাংই অমসুং খুদুপ কুনমঙা পাকই~।
\v 34 অদুগা মসিগী মাঙ্গোলশিংদি মপান থংবা শূমাঙলোমদনি; অদুগা নাকন অমদা অমসুং অতোপ্পা নাকন অমদা, মসিগী উখোঙশিংদা থাঙতুপ পাম্বীশিং হক্তুনা লৈ; অদুগা মদুগী কাখৎফমদা থাক নিপান লৈ~।
\p
\v 35 অদুগা মহাক্না ঐবু অৱাং থংবা থোঙজাউদা পুরক্তুনা হান্নগী ওনবশিং অদুগা চপ মান্ননা ওনখি~।
\v 36 মসিগী অপিকপা কাশিং, মসিগী উখোঙশিং, মসিগী মাঙ্গোলশিং অমসুং মসিগী অকোয়বদা থোঙনাউশিং লৈ; ময়ুংদি খুদুপ য়াঙ্খৈনি অমসুং মরাক্তি খুদুপ কুনমঙানি~।
\v 37 অদুগা মসিগী উখোঙশিংদি মপান থংবা শূমাঙলোমদা লৈ; অদুগা নাকন অমদা অমসুং অতোপ্পা নাকন অমদা, মসিগী উখোঙশিংদা থাঙতুপ পাম্বীশিং হক্তুনা লৈ; অদুগা মদুগী কাখৎফমদা থাক নিপান লৈ~।
\p
\v 38 অদুগা থোঙজাউগী উখোঙশিংগী মনাক্তা কা অমা অমসুং মদুগী চঙফম লৈ, মফম অদুদা মখোয়না মৈ থাদোকপগী কৎনপোৎ চামথোকখি~।
\v 39 অদুগা থোঙজাউ অদুগী মাঙ্গোলদা নাকন অমদা টেবল অনী অমসুং অতোপ্পা নাকন অমদা টেবল অনী লৈ, মদুগী মথক্তা মৈ থাদোকপগী কৎনপোৎ, পাপকী কৎনপোৎ অমসুং মরানগী কৎনপোৎকী শা হাৎননবনি~।
\v 40 অদুগা মপানলোমদা, অৱাং থংবা থোঙজাউগী চঙফমগী থাকশিংগী মনাক্তা টেবল অনী লৈ; অদুগা অতোপ্পা নাকন্দা, থোঙজাউগী মাঙ্গোলদা টেবল অনী লৈ~।
\v 41 অদুগা থোঙজাউগী মনাক্তা নাকন অমদা টেবল মরি অমসুং অতোপ্পা নাকন অমদা টেবল মরি লৈ; টেবল নিপান অসিগী মথক্তা মখোয়না ঈরাৎনবা শাশিং হাৎখি~।
\v 42 অদুগা মৈ থাদোকপগী কৎনপোৎকীদমক অমমম্না খুদুপ অমগা মখায় শাংবা, খুদুপ অমগা মখায় পাকপা অমসুং খুদুপ অমা ৱাংবা অহকপা নূঙগী টেবল মরি লৈ; মখোয়না মৈ থাদোকপগী কৎনপোৎ অমসুং ঈরাৎনবা শা হাৎনবা খূৎলাইশিং অদু মদুগী মথক্তা থমখি~।
\v 43 অদুগা মনুংদদি খূবাক অমা পাকপা কোচিশিংনা অকোয়বদা ফাজিনখি; অদুগা টেবলশিংগী মথক্তা কৎনবগী শদোং অদু লৈ~।
\s1 ঈশৈ শকপা অমসুং পুরোহিৎকী কাশিং
\p
\v 44 মনুং থংবা থোঙজাউগী মপান্দা মনুং থংবা শূমাঙদা ঈশৈ শকপশিংগী কাশিং লৈ, অমনা অৱাং থংবা থোঙজাউগী নাকন্দা লৈ অমসুং মমায় খারোমদা ওল্লি; অদুগা অমনা নোংপোক থংবা থোঙজাউগী নাকন্দা লৈ অমসুং মমায় অৱাং ওন্দুনা লৈ~।
\v 45 অদুগা মহাক্না ঐঙোন্দা হায়খি, <<খারোমদা মমায় ওল্লিবা কা অসিদি য়ূম অসিবু পান্নরিবা পুরোহিৎশিংগীনি~।
\v 46 অদুগা অৱাংলোমদা মমায় ওল্লিবা কা অদুদি লাৎনপূং পান্নরিবা পুরোহিৎশিংগীনি; মখোয় অসিদি যেহোবাবু থৌগল তৌনবা মহাক্কী মনাক্তা লাকপা লেবীগী মচা নিপাশিংগী মরক্তগী জাদোক্কী মচা নিপাশিংগীনি~।>>
\v 47 অদুদগী মহাক্না শূমাঙ অদু ওনখি, মায়গৈ মরি মান্ননা ময়ুংদা খুদুপ চামা অমসুং মরাক্তা খুদুপ চামনি; অদুগা লাৎনপূং অদু য়ূম অদুগী মমাঙদা লৈ~।
\v 48 অদুগা মহাক্না ঐবু য়ূম অদুগী মাঙ্গোলদা পুরক্তুনা মাঙ্গোলগী উখোঙ খুদিং নাকন অমদা খুদুপ মঙা অমসুং অতোপ্পা নাকন অমদা খুদুপ মঙা ওনখি; অদুগা থোঙজাউগী অপাকপদি নাকন অমদা খুদুপ অহুম অমসুং অতোপ্পা নাকন অমদা খুদুপ অহুম্নি~।
\v 49 মাঙ্গোলগী অশাংবদি খুদুপ কুন্নি অমসুং অপাকপদি খুদুপ তরামাথোইনি; অদুগা মদুগী কাখৎফমদা থাকশিং অদুগী মনাক্তা মহাক্না ঐবু পুরকখি~। নাকন অমদা য়ূম্বী অমা অমসুং অতোপ্পা নাকন অমদা য়ূম্বী অমা উখোঙশিং অদুগী মনাক্তা লৈ~।
\c 41
\s1 অশেংবা মফমগী পাক চাউবা
\p
\v 1 অদুদগী মহাক্না ঐবু নীংনশঙদা পুরক্তুনা উখোঙশিং অদু ওনখি, নাকন অমদা \f + \fr 41:1 \fk খুদুপ: \ft খুদুপ অমদি ইঞ্চি 18 নি~।\f*খুদুপ তরুক পাকই অমসুং অতোপ্পা নাকন অমদা খুদুপ তরুক পাকই, মসিদি ফিয়ূমগী অপাকপনি~।
\v 2 অদুগা থোঙগী অপাকপদি খুদুপ তরানি; অদুগা থোঙগী নাকনশিংদি নাকন অমদা খুদুপ মঙা অমসুং অতোপ্পা নাকন অমদা খুদুপ মঙানি; অদুগা মহাক্না মখোয়গী অশাংবদি খুদুপ নিফু অমসুং অপাকপদি খুদুপ কুন ওনখি~।
\p
\v 3 অদুদগী মহাক্না মনুংদা চঙদুনা থোঙখোঙগী খুদুপ অনী, থোঙগী খুদুপ তরুক অমসুং থোঙগী অপাকপদি খুদুপ তরেৎ ওনখি~।
\v 4 অদুগা মহাক্না নীংনশঙগী মমাঙদা মসিগী অশাংবদি খুদুপ কুন অমসুং অপাকপদি খুদুপ কুন ওনখি; অদুগা মহাক্না ঐঙোন্দা হায়খি, <<মসিদি খ্বাইদগী শেংবা মফম্নি~।>>
\p
\v 5 অদুদগী মহাক্না য়ূম অদুগী ফক্লাংদি খুদুপ তরুক অমসুং ঈশ্বরগী শঙ অদুগী অকোয়বদা মায়গৈ খুদিংমক্তা লৈবা নাকনগী কাগী অপাকপদি খুদুপ মরি ওনখি~।
\v 6 অদুগা নাকনগী কাশিংদি মথোন অহুম্নি, অমগী মথক্তা অমা, মথোন অমমমদা কা কুন্থ্রা লৈ; অদুগা অকোয়বদা লৈবা নাকনগী কাশিং অদু নীংনশঙগী ফক্লাংনা পুদনবা অমসুং মদু মথন্তা পুজনবা, নাকন অকোয়বদা লৈবা য়ূম্ফমদা শারম্মী~।
\v 7 নাকনগী কাশিং অদু অসুম অসুম ৱাংখৎলিবা মখৈ মখোয় পাকথোকই; মরমদি য়ূম অদুগী অকোয়বদা য়ূম অদু অসুম অসুম ৱাংখৎলি; মরম অদুনা য়ূমগী অপাকপা অদু মথক্লোমদা হেনগৎলি, অসুম্না মখা থংবা কাদগী খ্বাইদগী ৱাংবা কা ফাওবা কানবা থাক অদু ময়ায় থংবা কা ফাওদুনা লৈ~।
\v 8 ঐনা অকোয়বদা লৈবা য়ূমগী অৱাংবা অদু উখি~। নাকনগী কাশিং অদুগী য়ূম্ফমশিংদি অচৌবা খুদুপ তরুক্কী শীংউৎ মশাং অমা ৱাংই~।
\v 9 মপান থংবা নাকনগী কাশিংগী ফক্লাংগী অথাবদি খুদুপ মঙানি; অদুগা লেমহৌবা অদুদি মনুং থংবা নাকনগী কাশিংগী মফম্নি~।
\v 10 অদুগা কাশিং অমসুং য়ূম অদুগী মরক্তা মায়গৈ মরিমক্তা খুদুপ কুনগী অপাকপা মফম লৈ~।
\v 11 অদুগা নাকনগী কাশিংগী থোঙশিংদি লেমহৌবা মফম অদোমদা লৈ, থোঙ অমনা অৱাংলোমদা অমসুং অতোপ্পা থোঙনা খারোমদনি; অদুগা লেমহৌবা মফমগী অপাকপদি অকোয়বদা খুদুপ মঙানি~।
\p
\v 12 নোংচুপ্লোমগী অরোইবদা তোঙানবা মফমগী মমাঙদা লৈবা য়ূম অদুদি খুদুপ হুম্ফুতরা পাকই~। অদুগা য়ূম অদুগী ফক্লাংদি অকোয়বদা খুদুপ মঙা থায় অমসুং মসিগী অশাংবদি খুদুপ মরিফুতরানি~।
\p
\v 13 অসুম্না মহাক্না য়ূম অদু খুদুপ চামা শাংনা ওনখি; অদুগা তোঙানবা মফম অমসুং য়ূম অদু মহাক্কী ফক্লাংশিং য়াওনা খুদুপ চামা শাংই~।
\v 14 অদুগা য়ূম অদুগী মমাঙ থংবগী অমসুং নোংপোক্লোমদা লৈবা তোঙানবা মফমগী অপাকপদি খুদুপ চামনি~।
\v 15 অদুগা মহাক্না মসিগী মনীংদা লৈবা তোঙানবা মফমগী মমাঙদা লৈবা য়ূম অদুগী অশাংবা, মসিগী নাকন অমদা অমসুং অতোপ্পা নাকন্দা লৈবা মথক কূপ্পা লম্বীশিং মনুং থংবা নীংনশঙ অমসুং শূমাঙগী মাঙ্গোলশিং য়াওনা খুদুপ চামা ওনখি,
\v 16 থোঙখোঙশিং অমসুং অখূবা থোঙনাউশিং অদুগা থোঙ অদুগী মমাঙদা লৈবা মখোয়গী মথোন অহুমগী অকোয়বদা লৈবা মথক কূপ্পা লম্বীশিং অদু ইকোয় কোয়না উপাক থাখি, অদুগা লৈমায়দগী থোঙনাউশিং ফাওবা অমসুং থোঙনাউশিং অদু কূপশিনখি,
\v 17 থোঙ অদুগী মথক, হায়বদি মনুং থংবা য়ূম ফাওবা, মপান থংবা, মনুং থংবা অমসুং মপান থংবা অকোয়বদা লৈবা ফক্লাং পূম্নমক ওনখি~।
\p
\v 18 অদুগা অহকপা \f + \fr 41:18 \fk খরূব: \ft স্বর্গদূত কাঙবু অমনি~।\f*খরূবশিং অমসুং থাঙতুপ পাম্বীশিং লৈরম্মী, অদুনা খরূব অমা অমসুং খরূব অমগী মরক্তা থাঙতুপ পাম্বী অমা লৈ; অদুগা খরূব খুদিং মমায় অনী পাল্লি~।
\v 19 মরম অদুনা মায়গৈ অমদা লৈবা থাঙতুপ পাম্বীরোমদা মীগী মমায় অমসুং শারেপ ফারবা নোংশাগী মমায় লৈ; অসুম্না মসি য়ূম অপূম্বা অদুগী অকোয়বা পূম্নমক হক্লম্মী~।
\v 20 লৈমায়দগীনা থোঙ মথক ফাওবা নীংনশঙ অদুগী ফক্লাংদা খরূবশিং অমসুং থাঙতুপ পাম্বীশিং হক্লম্মী~।
\v 21 নীংনশঙগী থোঙগী উখোঙশিং অদু চিথেক নাইখি; অশেংবা মফমগী মমাঙদা লৈবা অদুসু অমগী শকওংগা অতোপ্পা অদুগী শকওংগা মান্নৈ~।
\v 22 উগী লাৎনপূং অদু খুদুপ অহুম ৱাংই অমসুং মসিগী অশাংবদি খুদুপ অনীনি~। অদুগা মসিগী চিথেকশিং, মখোঙ অমসুং নাকনশিং অদু উগীনি; অদুগা মহাক্না ঐঙোন্দা হায়খি, <<মসি যেহোবাগী মাঙদা লৈবা টেবলনি~।>>
\p
\v 23 অদুগা নীংনশঙ অমসুং অশেংবা মফমগী থোঙ অনী লৈরম্মী~।
\v 24 অদুগা থোঙশিং অদুগী থোঙনা অনী, হাইদোক হাইজিন তৌনবা থোঙনা অনী লৈ; থোঙ অমগী থোঙনা অনী অমসুং অতোপ্পা অদুগী থোঙনা অনী লৈ~।
\v 25 অদুগা ফক্লাংশিংদা হকপা অদুগুম্না নীংনশঙগী থোঙশিংদা খরূবশিং অমসুং থাঙতুপ পাম্বীশিং হক্লম্মী; অদুগা মপান থংবা মাঙ্গোল অদুগী মমাঙদা উগী থাকনশিং লৈ~।
\v 26 অদুগা মাঙ্গোলগী নাকনশিংদা অখূবা থোঙনাউশিং, নাকন অমদা অমসুং অতোপ্পা নাকন্দা অহকপা থাঙতুপ পাম্বীশিং, য়ূমগী নাকনগী কাশিংদা অমসুং থাকনশিংদা লৈ~।
\c 42
\s1 পুরোহিৎশিংগী কাশিং
\p
\v 1 অদুদগী মহাক্না ঐবু অৱাংলোমদা লৈবা লম্বীদা মপান থংবা শূমাঙদা পুথোক্লকখি; অদুগা মহাক্না ঐবু তোঙানবা মফমগী মমাঙদা অমসুং অৱাংলোমদা য়ূমগী মমাঙদা লৈবা কাদা পুশিল্লকখি~।
\v 2 অৱাংলোমদা ওনবা থোঙ পানবা য়ূম অদুগী অশাংবদি \f + \fr 42:2 \fk খুদুপ: \ft খুদুপ অমদি ইঞ্চি 18 নি~।\f*খুদুপ চামনি অমসুং অপাকপদি খুদুপ য়াঙ্খৈনি~।
\v 3 মনুং থংবা শূমাঙগী মায়োক্নবদা খুদুপ কুন অমসুং মপান থংবা শূমাঙগী নূঙ থাবা মফমগা মায়োক্নবদা মথোন অহুম্মক্তা মথক কূপ্পা লম্বী লৈ~।
\v 4 অদুগা কাশিং অদুগী মমাঙদা মনুংলোমদা খুদুপ তরা পাকপা চৎনবা লম্বী অমসুং খুদুপ অমগী লম্বী লৈ; অদুগা মখোয়গী থোঙশিংদি অৱাংলোমদা পাল্লি~।
\v 5 মথক থংবা কাশিং অদু পিকিশল্লি; মরমদি মথক কূপ্পা লম্বীশিং অদুনা য়ূম অদুগী মখা থংবা অমসুং ময়ায় থংবা মথোনশিংদগী হেন্না কাশিং অদুগী লম কনশিল্লি~।
\v 6 মরমদি মখোয় মথোন অহুম্নি, অদুবু শূমাঙশিংগী য়ূম্বীশিংগী মতৌগুম্না মখোয়গী য়ূম্বীশিং লৈরমদে; মরম অদুনা মথক থংবা কাশিং অদু লৈমায়দগী মখা থংবা অমসুং ময়ায় থংবা কাশিংদগী তুং হঞ্জিনখি~।
\v 7 মপান্দা কাশিং অদুগী মমাঙদা লৈবা মপান থংবা শূমাঙলোমদা কাশিং অদুগী মপান্দা নাকন্দা চেকপল অমা লৈ, মসিগী অশাংবদি খুদুপ য়াঙ্খৈনি~।
\v 8 মরমদি মপান থংবা শূমাঙদা লৈবা কাশিং অদুগী অশাংবদি খুদুপ য়াঙ্খৈনি~। অদুগা য়েংউ, নীংনশঙগী মমাঙদা লৈবা মখোয় অদুগী অশাংবদি খুদুপ চামনি~।
\v 9 অদুগা মপান থংবা শূমাঙদগী কাশিংদা চঙলকপদা, কাশিং অসিগী মখাদা নোংপোক থংবা মায়গৈদা চঙফম লৈ~।
\p
\v 10 নোংপোক থংবা শূমাঙগী চেকপলগী অথাবদা, তোঙানবা মফমদা মায়োক্ননা অমসুং য়ূম অদুগী মমাঙদা কাশিং লৈ~।
\v 11 অদুগা কাশিং অদুগী মমাঙদা লৈবা লম্বী অদুদি অৱাংলোমদা লৈবা কাশিংগী মওংগা মান্নৈ, মখোয়গী মরাক ময়ুং মান্নৈ; অদুগা মখোয়গী থোকফমশিং অমসুং চঙফমশিংদি মখোয়গী থোঙশিংগী মওংদা ওইরম্মী~।
\v 12 অদুগা খারোমদা ওল্লিবা কাশিংগী থোঙশিং অদুগী মতুং ইন্না, কাশিং অদুদা চঙবদা নোংপোক্লোমদা লৈবা চেকপল অদুগী মমাঙদা লৈবা লম্বী অদুগী মচীন্দা থোঙ অমা লৈ~।
\p
\v 13 অদুদগী মহাক্না ঐঙোন্দা হায়খি, <<তোঙানবা মফমগী মমাঙদা লৈবা অৱাং থংবা কাশিং অমসুং খা থংবা কাশিং অদুদি অশেংবা কাশিংনি; যেহোবাগী মফমদা চঙলুবা পুরোহিৎশিংনা মফম অদুদা খ্বাইদগী শেংবা পোৎশিং অদু চাগনি; মখোয়না মফম অদুদা খ্বাইদগী শেংবা পোৎশিং, মহৈ মরোংগী কৎনপোৎ, পাপকী কৎনপোৎ অমসুং মরানগী কৎনপোৎ থমগনি; মরমদি মফম অদু অশেংবা মফম্নি~।
\v 14 পুরোহিৎশিংনা মদুদা চঙবা মতমদা মখোয়না অশেংবা মফমদগী মপান থংবা শূমাঙদা থোক্লোইদবনি; অদুবু মখোয়না থৌগল তৌবদা শেৎলুবা মখোয়গী ফিরোনশিং অদু মফম অদুদা থমগনি; মরমদি ফিরোনশিং অদু অশেংবনি~। অদুগা অতোপ্পা ফিরোনশিং শেৎকনি অমসুং মীশিংগীদমক ওইবা অদুদা চঙগনি~।>>
\p
\v 15 মহাক্না মনুং থংবা য়ূম অদু ওনবা লোইরবদা, মহাক্না ঐবু মমায় নোংপোক ওল্লিবা থোঙজাউলোমদা পুরকখি অমসুং মসিগী অকোয়বা ওনখি~।
\v 16 মহাক্না ওন্নবা শীংউৎনা নোংপোক থংবা মায়গৈ অদু ওন্নবা শীংউৎ চামঙা অকোয়বদা ওনখি~।
\v 17 মহাক্না অৱাং থংবা মায়গৈ অদু ওন্নবা শীংউৎনা শীংউৎ চামঙা অকোয়বদা ওনখি~।
\v 18 মহাক্না খা থংবা মায়গৈ অদু ওন্নবা শীংউৎনা শীংউৎ চামঙা ওনখি~।
\v 19 মহাক্না নোংচুপ থংবা মায়গৈদা চত্তুনা ওন্নবা শীংউৎনা শীংউৎ চামঙা ওনখি~।
\v 20 মহাক্না মসিগী মায়গৈ মরি ওনখি; মদুদা অশেংবা মফম অমসুং ময়ামগী মফম খাইদোক্ননবা অকোয়বদা শীংউৎ চামঙা শাংবা অমসুং চামঙা পাকপা চেকপল লৈরম্মী~।
\c 43
\s1 ঈশ্বরগী লৈফম শঙ
\p
\v 1 অদুদগী মহাক্না ঐবু থোঙজাউদা, নোংপোক্লোমদা ওল্লিবা থোঙজাউদা পুরকখি~।
\v 2 অদুগা য়েংউ, ইস্রায়েলগী ঈশ্বরগী মতিক মঙান্না নোংপোক্কী লম্বীদগী লাকখি; মহাক্কী খোঞ্জেন্দি ঈশিং ময়ামগী ঈরাউখোনগা মান্নৈ, অদুগা মহাক্কী মতিক মঙান্না মালেম ঙানখি~।
\v 3 অদুগা মসিদি ঐনা উখিবা দর্শনগী মওং মতুং ইন্না, ঐনা সহর অসি মাঙহন্নবা লাকখিবা মতমদা ঐনা উখিবা দর্শন অদুগী মতুং ইন্ননি; অদুগা দর্শনশিং অসি ঐনা কেবার তুরেন মপান্দা উখিবা দর্শন অদুগা মান্নৈ; অদুগা ঐনা ইমায় লৈতানা তুথজরম্মী~।
\v 4 অদুগা যেহোবাগী মতিক মঙান নোংপোক্লোমদা ওল্লিবা থোঙজাউগী লম্বীরোমদগী য়ূম অদুদা লাকখি~।
\v 5 অদুগা থৱায় অদুনা ঐবু থাঙ্গত্তুনা ঐবু মনুং থংবা শূমাঙদা পুরকখি; অদুগা য়েংউ, যেহোবাগী মতিক মঙান্না য়ূম অদু থনখি~।
\p
\v 6 অদুগা য়ূম অদুদগী ঐঙোন্দা ৱা ঙাঙলকপা ঐনা তারে; অদুগা মী অমনা ঐগী ইনাক্তা লেপ্লম্মী~।
\v 7 অদুগা মহাক্না ঐঙোন্দা হায়খি, <<মীগী মচা নিপা, মসি ঐগী ফম্বানগী মফম অমসুং ঐগী ইখোঙ থমফম্নি, মফম অসিদা ঐনা ইস্রায়েল মচাশিংগী মরক্তা মতম পূম্নমক্কী ওইনা লৈগনি~। অদুগা ইস্রায়েলগী ইমুংনা, হায়বদি মখোয় অমসুং মখোয়গী নিংথৌশিংনা মখোয়গী ওক্তবীগী থবক্না অমসুং মখোয়গী অৱাংবা মফমশিংদা মখোয়গী নিংথৌশিংগী অশিবা মশাশিংনা, ঐগী অশেংবা মিং অমুক হন্না মাংথোক্লরোই~।
\v 8 মখোয়না ঐগী থোঙখোঙশিংগী মনাক্তা মখোয়গী থোঙখোঙ, ঐগী থোঙবাশিংগী মনাক্তা মখোয়গী থোঙবা অদুগা ঐ অমসুং মখোয়গী মরক্তা চেকপল অমা থমদুনা মখোয়না তৌখিবা মখোয়গী তুক্কচবা থবকশিংনা ঐগী অশেংবা মিং মাংথোকখি; মরম অদুনা ঐনা ঐগী অশাউবদা মখোয়বু মাঙহনখি~।
\v 9 হৌজিক মখোয়না মখোয়গী ওক্তবীগী থবক অমসুং মখোয়গী নিংথৌশিংগী অশিবা মশাশিং অদু ঐঙোন্দগী থাপ্না থমসনু, অদুগা ঐনা মখোয়গী মরক্তা মতম পূম্নমক্কী ওইনা লৈগনি~।
\p
\v 10 <<মীগী মচা নিপা নহাক, মখোয়গী অয়োল অরান্দা মখোয় ঈকাইনবা ইস্রায়েলগী ইমুংদা য়ূম অসিগী মরমদা খঙহল্লু, অদুগা মখোয়না মওং মতৌ অদু ওনসনু~।
\v 11 অদুগা মখোয়না তৌখিবা পূম্নমক অদুগী মরমদা মখোয় ঈকাইরবদি, মখোয়দা য়ূম অদুগী মওং, মসিগী য়ূমশা, মসিগী থোকফমশিং, মসিগী চঙফমশিং, মসিগী মওং পূম্নমক, মসিগী ৱায়েন পথাপ পূম্নমক অমসুং মসিগী ৱায়েন য়াথং পূম্নমক উহল্লু; অদুগা মখোয়না মসিগী মওং অপূম্বা অমসুং মসিগী ৱায়েন পথাপ পূম্নমক ঙাক্নবা অমসুং মখোয় অদু তৌনবা মসি মখোয়গী মমাঙদা ইয়ু~।
\v 12 মসিদি য়ূম অদুগী ৱায়েন য়াথংনি: চীংদোন মথক্তা লৈবা অকোয়বা লম পূম্নমক খ্বাইদগী শেংবা ওইগনি~। য়েংউ, মসি য়ূম অদুগী ৱায়েন য়াথংনি~।
\s1 ঈরাৎনবগী লাৎনপূং ওনবা
\p
\v 13 <<খুদুপকী মতুং ইন্না লাৎনপূং অদুগী অওনবশিংদি অসিনি: খুদুপ অসিদি খুদুপ অমগা খূদোন মরি পাকপনি; হৌফমদি খুদুপ অমা ৱাংই, অপাকপদি খুদুপ অমা অমসুং মসিগী মপান অকোয়বা মপান্দি কাপ অমনি~। অদুগা মসি লাৎনপূংগী অৱাংবা মফম্নি:
\v 14 লৈমায় মথক্কী হৌফমদগীনা মখা থংবা কাংথক অদু ফাওবা খুদুপ অনী অমসুং অপাকপনা খুদুপ অমনি; অদুগা অপিকপা কাংথক্তগীনা অচৌবা কাংথক ফাওবা খুদুপ মরি অমসুং অপাকপনা খুদুপ অমনি~।
\v 15 অসুম্না লাৎনপূংগী মৈফম অদু খুদুপ মরিনি; অদুগা লাৎনপূংগী মৈফমদগী মথক্লোমদা থিন্দোকপা মচী মরি লৈ~।
\v 16 অদুগা লাৎনপূংগী মৈফম অদু খুদুপ তরানিথোই শাংই, তরানিথোই পাকই, মরাক ময়ুং মান্নবা চিথেক মরি লৈ~।
\v 17 অদুগা কাংথক অদু মরাক ময়ুং মান্নবা চিথেক মরিদা খুদুপ তরামরি শাংই অমসুং তরামরি পাকই; অদুগা মসিগী মপান অকোয়বা অদু খুদুপ মখায় অমনি অমসুং মসিগী মখা অদু অকোয়বদা খুদুপ অমনি~। অদুগা মসিগী থাকশিং অদু নোংপোক ওনগনি~।>>
\p
\v 18 অদুগা মহাক্না ঐঙোন্দা হায়খি, <<মীগী মচা নিপা, ইবুংঙো যেহোবানা অসুম্না হায়, <লাৎনপূং মথক্তা মৈ থাদোকপগী কৎনপোৎশিং কৎনবা অমসুং মসিগী মথক্তা ঈ খিক্নবা মখোয়না মসি শাবা নুমিত্তা, মখোয় অসি লাৎনপূংগী ৱায়েন পথাপশিংনি:
\v 19 ঐবু থৌগল তৌনবা ঐগী নাক্তা লাকখিবা জাদোক্কী ধারা, লেবী মচা পুরোহিৎশিংদা পাপকী কৎনপোৎকীদমক নহাক্না শন লামচা অমা পীগদবনি> ইবুংঙো যেহোবানা হায়~।
\v 20 অদুগা নহাক্না মসিগী ঈ লৌদুনা লাৎনপূংগী মচী মরিদা, কাংথক্কী চিথেক মরিদা অমসুং মপান অকোয়বদা তৈয়ু; অসুম্না নহাক্না মসি শেংদোক্কনি অমসুং প্রায়শ্চিত্ত তৌগনি~।
\v 21 নহাক্না পাপকী কৎনপোৎ শল্লাবা অদু পুগনি, অদুগা মহাক্না অশেংবা মফমগী মপান্দা, য়ূম অদুগী কক্তুনা থমখ্রবা মফমদা মসি মৈ থাগনি~।
\v 22 অদুগা নহাক্না নীনিশুবা নুমিত্তা, পাপকী কৎনপোৎকীদমক অশোয় অঙাম লৈতবা হামেংশিংদগী মচা অমা কৎকনি; অদুগা মখোয়না লাৎনপূং অদু শল্লাবনা শেংদোকখিবা অদুগুম্না মখোয়না মসি শেংদোক্কনি~।
\v 23 নহাক্না মসি শেংদোকপা লোইরবদা নহাক্না অশোয় অঙাম লৈতবা শন লামচা অমা অমসুং য়াউ শঙ্গুদগী অশোয় অঙাম লৈতবা য়াউ লাবা অমা কৎকনি~।
\v 24 অদুগা নহাক্না শাশিং অসি যেহোবাগী মাঙদা কৎকনি, অদুগা পুরোহিৎশিংনা শাশিংগী মথক্তা থুম চাইগনি অমসুং মখোয়না যেহোবাগী মফমদা মৈ থাদোকপগী কৎনপোৎ ওইনা শাশিং অদু কৎকনি~।
\v 25 নুমিৎ তরেৎনি নহাক্না নুমিৎ খুদিংগী পাপকী কৎনপোৎকীদমক হামেং অমা থৌরাঙ তৌগনি; মখোয়না শন লামচা অমা অমসুং য়াউ শঙ্গুদগী অশোয় অঙাম লৈতবা য়াউ লাবা অমা থৌরাঙ তৌগনি~।
\v 26 নুমিৎ তরেৎনি মখোয়না লাৎনপূং অদুগীদমক প্রায়শ্চিত্ত তৌগনি অমসুং শেংদোক্কনি; অসুম্না মখোয়না মসি কত্থোক্কনি~।
\v 27 অদুগা নুমিৎশিং অসি শুরবদা নিপান্নিশুবা নুমিত্তগী হৌনা পুরোহিৎশিংনা লাৎনপূংগী মথক্তা নখোয়গী মৈ থাদোকপগী কৎনপোৎশিং অমসুং নখোয়গী ঈঙথবগী কৎনপোৎশিং কৎকনি; অদুগা ঐনা নখোয়বু লৌশিনবিগনি,> ইবুংঙো যেহোবানা হায়~।>>
\c 44
\s1 নোংপোক থোঙজাউ
\p
\v 1 অদুদগী মহাক্না অশেংবা মফমগী নোংপোক্লোমদা ওল্লিবা মপান থংবা থোঙজাউগী লম্বীদা ঐবু অমুক পুরক্লম্মী; অদুগা মদু থিংজিল্লম্মী~।
\v 2 অদুগা যেহোবানা ঐঙোন্দা হায়খি, <<থোঙজাউ অসি থিংজিনগদবনি; মসি হাংদোক্লোইদবনি অমসুং মী কনা অমতনা মসিদা চঙলোইদবনি; মরমদি ইস্রায়েলগী ঈশ্বর যেহোবানা মসিদা চঙখি; মরম অদুনা মসি থিংজিনগদবনি~।
\v 3 মসিদি অঙম অথৌগীনি; অঙম অথৌ অদুনা যেহোবাগী মাঙদা তল চানবা মসিগী মনুংদা ফমগনি; মহাক্না থোঙজাউগী মাঙ্গোলগী লম্বীদা চঙগনি অমসুং লম্বী অদুমক্তা থোক্কনি~।>>
\s1 মতিক মঙান্না ঈশ্বরগী শঙ থনবা
\p
\v 4 অদুদগী মহাক্না ঐবু অৱাং থংবা থোঙজাউগী লম্বীদগী য়ূম অদুগী মমাঙদা পুরকখি; অদুগা ঐনা য়েংখি অমসুং য়েংউ, যেহোবাগী মতিক মঙান্না যেহোবাগী য়ূম থনখি; অদুগা ঐনা ইমায় লৈতানা তুথজরম্মী~।
\v 5 অদুগা যেহোবানা ঐঙোন্দা হায়খি, <<মীগী মচা নিপা, যেহোবাগী য়ূমগী ৱায়েন পথাপ পূম্নমক্কী মরমদা অমসুং মসিগী ৱায়েন য়াথং পূম্নমক্কী মরমদা ঐনা নঙোন্দা হায়বা পূম্নমক নিংথিনা খঙউ, নহাক্কী মিৎশিংনা য়েংউ অমসুং নহাক্কী নাকোংশিংনা তাও; অদুগা য়ূম অদুগী চঙফম অমসুং অশেংবা মফমগী থোকফম খুদিং নিংথিনা খঙজিল্লু~।
\p
\v 6 <<অদুগা নহাক্না লমহেনবশিং, ইস্রায়েলগী ইমুংদা হায়য়ু, <ইবুংঙো যেহোবানা অসুম্না হায়, <<হে ইস্রায়েলগী ইমুং নখোয়, নখোয়গী তুক্কচবা থবক পূম্নমক অসিনা নখোয়গী অওকপা ওইরসনু~।
\v 7 নখোয়না থম্মোইদা ঊন কক্তবা অমসুং হকচাংদা ঊন কক্তবা মীরৈবাক মচাশিংবু ঐগী অশেংবা মফমদা লৈনবা, মসি, হায়বদি ঐগী য়ূম মাংথোক্নবা পুশিনবদা, অদুগা নখোয়না ঐগী তল, মহাউ অমসুং ঈ কৎপদা নখোয়গী তুক্কচবা থবক পূম্নমক্কী মরম্না মখোয়না ঐগী ৱালেপ্নবা থুগাইখি~।
\v 8 অদুগা নখোয়না ঐগী অশেংবা পোৎশিং শিন্নখিবা অদু পান্নখিদে, অদুবু নখোয়না ঐগী অশেংবা মফমদা নখোয়গীদমক ঐনা শিন্নখিবগী পান্নবশিং হাপখি~।>>
\s1 পুরোহিৎশিংগী নিয়ম
\p
\v 9 <ইবুংঙো যেহোবানা অসুম্না হায়, <<ইস্রায়েল মচাশিংগী মরক্তা লৈবা মীরৈবাক মচাশিং, থম্মোইদা ঊন কক্তবা, নৎত্রগা হকচাংদা ঊন কক্তবা মীরৈবাক মচা অমতা ঐগী অশেংবা মফমদা চঙলোই~।
\v 10 অদুগা ইস্রায়েলনা শেরান্ননা চৎখিবা, মখোয়না মখোয়গী লাইশিংগী মতুং ইন্দুনা ঐঙোন্দগী শেরান্ননা চত্থোকখিবদা, ঐঙোন্দগী চত্থোকখিবা লেবী মচাশিং, মখোয়না মখোয়গী অয়োল অরান পুজগনি~।
\v 11 অদুম ওইনমক য়ূম অদুগী থোঙজাউশিংদা পান্নদুনা, য়ূম অদুদা থৌগল তৌদুনা মখোয় ঐগী অশেংবা মফমগী থৌগল তৌবশিং ওইগনি; অদুগা মখোয়না মীশিংগীদমক মৈ থাদোকপগী কৎনপোৎ অমসুং ঈরাৎপগী শা হাৎকনি, অদুগা মখোয়না মখোয়গী থৌগল তৌনবা মখোয়গী মমাঙদা লেপকনি~।
\v 12 মরমদি মখোয়না মখোয়গী লাই মূর্ত্তিশিংগী মমাঙদা মখোয়গী থৌগল তৌখি অমসুং ইস্রায়েলগী ইমুংবু অয়োল অরান্দা তাহনখি, মরম অদুনা ঐনা মখোয়গী মায়োক্তা ইখূৎ থাঙ্গৎখি,>> ইবুংঙো যেহোবানা হায়, <<মখোয়না মখোয়গী অয়োল অরান পুজগনি~।
\v 13 অদুগা ঐগী ইফমদা পুরোহিৎকী থবক তৌনবা মখোয়না ঐগী ইনাক্তা, ঐগী অশেংবা পোৎ অমতগী মনাক্তা, নৎত্রগা খ্বাইদগী শেংবা মফমদা চঙলরোই; অদুবু মখোয়না মখোয়গী ঈকাইবা অমসুং মখোয়না তৌখিবা মখোয়গী তুক্কচবা থবকশিং পুগনি~।
\v 14 অদুবু ঐনা মখোয়বু য়ূম অদুগী থবক পূম্নমক্কীদমক অমসুং মসিদা তৌগদবা পূম্নমক্কীদমক মসিগী থবক পান্নবশিং ওইহনগনি~।
\p
\v 15 <<অদুবু ইস্রায়েল মচাশিংনা ঐঙোন্দগী শেরান্ননা চত্থোকখিবদা, ঐগী অশেংবা মফমগী থবক পান্নরম্বা জাদোক্কী মচা নিপাশিং, লেবী মচা পুরোহিৎশিংনা, ঐগী ইফমদা থৌগল তৌনবা ঐগী ইনাক্তা লাক্কনি অমসুং মখোয়না ঐগী ইফমদা মহাউ অমসুং ঈ কৎনবা ঐগী মাঙদা লেপকনি,>> ইবুংঙো যেহোবানা হায়~।
\p
\v 16 <<মখোয়না ঐগী অশেংবা মফমদা চঙগনি অমসুং মখোয়না ঐগী ইফমদা থৌগল তৌনবা ঐগী টেবল মনাক্তা লাক্কনি, অদুগা মখোয়না ঐগী থবক পান্নগনি~।
\v 17 অদুগা মখোয়না মনুং থংবা শূমাঙগী থোঙজাউশিংদা চঙবদা, মখোয়না লিনেনগী ফিজোনশিং শেৎকদবনি; অদুগা মখোয়না মনুং থংবা শূমাঙগী থোঙজাউশিংদা অমসুং য়ূম মনুংদা থৌগল তৌরিঙৈদা মশাদা শামতুগী ফি শেৎলোইদবনি~।
\v 18 মখোয়গী মকোক্তা লিনেনগী কোকয়েৎশিং য়েৎকদবনি অমসুং মখ্বাঙদা লিনেনগী খোঙগ্রাওশিং শেৎকদবনি; মখোয়না মশাদা হুমাং শৌহনবা ফি অমতা শেৎলোইদবনি~।
\v 19 অদুগা মখোয়না মপান থংবা শূমাঙদা, হায়বদি মীশিংগী মফমদা মপান থংবা শূমাঙদা থোকপদা, মখোয়না থৌগল তৌবদা শেৎখিবা ফিরোনশিং অদু লৌথোক্কনি অমসুং মখোয় অদু অশেংবা কাশিংদা থমগনি, অদুগা মখোয়না অতোপ্পা ফিরোনশিং শেৎকনি; অদুগা মখোয়না মখোয়গী ফিরোনশিংনা মীশিংবু শেংদোক্লোই~।
\p
\v 20 <<মখোয়গী মকোকশিং লু কোক্লোই, মখোয়গী মশম শাংহল্লোই; মখোয়না মখোয়গী কোকশিংগী শমতমক কক্কনি~।
\v 21 অদুগা পুরোহিৎশিংনা মনুং থংবা শূমাঙদা চঙবদা, মখোয় কনা অমতনা য়ু থক্লোইদবনি~।
\v 22 মখোয়না লুখ্রাবী, নৎত্রগা খাইনরবী নুপীবু মখোয়গী নুপীশিং ওইনা লৌরোই, অদুবু মখোয়না ইস্রায়েলগী ইমুংগী ধারাগী লৈশাবীশিং নৎত্রগা পুরোহিৎ অমনা লৌরম্বা লুখ্রাবীবু লৌগনি~।
\p
\v 23 <<অদুগা মখোয়না ঐগী মীশিংবু অশেংবা অমসুং অমাংবগী খেন্নবা তম্বিগনি, অদুগা মখোয়বু অশেংবা অমসুং শেংদবগী খেন্নবা খঙহনগনি~।
\v 24 অদুগা খৎনবদা মখোয়না ৱায়েন মপুশিংগুম্না লেপকনি অমসুং মখোয়না ঐগী ৱায়েনশিংগী মতুং ইন্না মদু ৱায়েনগনি; অদুগা মখোয়না ঐগী তিন্নবা পূম্নমক্তা ঐগী ৱায়েন য়াথংশিং অমসুং ঐগী ৱায়েন পথাপশিং ঙাক্কনি; অদুগা মখোয়না ঐগী পোত্থাবা নুমিৎশিং শেংহনগনি~।
\p
\v 25 <<অদুগা মখোয়না অশিবা মীগী মনাক্তা চঙদুনা মশাবু মাংহল্লোই; অদুবু মপাগীদমক নৎত্রগা মমাগীদমক, নৎত্রগা মচা নিপাগীদমক নৎত্রগা মচা নুপীগীদমক, নৎত্রগা মচীন মনাউগীদমক নৎত্রগা ময়ূম পান্দ্রিবী মচে মচনগীদমক মখোয়না মশাবু মাংহনবা য়াই~।
\v 26 অদুগা মহাক শেংদোক্লবা তুংদা, মহাক্কীদমক নুমিৎ তরেৎনি মশীং থীগনি~।
\v 27 অদুগা মহাক্না অশেংবা মফমদা থৌগল তৌনবা, অশেংবা মফমদা চঙবা নুমিৎ অদুদা, মহাক্না মনুং থংবা শূমাঙদা মশাগীদমক পাপকী কৎনপোৎ কৎকনি,>> ইবুংঙো যেহোবানা হায়~।
\p
\v 28 <<অদুগা মখোয়গী মফমদা মসি ফংফম থোকপা ওইগনি; ঐদি মখোয়গী ফংফম থোকপনি~। অদুগা নখোয়না ইস্রায়েলগী মনুংদা মখোয়দা শরূক অমতা পীরোই; ঐদি মখোয়গী শরূক্নি~।
\v 29 মখোয়না মহৈ মরোংগী কৎনপোৎ, পাপকী কৎনপোৎ অমসুং মরানগী কৎনপোৎ চাগনি; অদুগা ইস্রায়েল মনুংদা কত্থোকপা পোৎ খুদিং মখোয়গী ওইগনি~।
\v 30 অদুগা পোৎ পূম্নমক্কী অহানবা, মহৈ পূম্নমক্কী অহানবা অমসুং নখোয়গী খূদোন পূম্নমক্কী খূদোন খুদিং পুরোহিৎকী ওইগনি; মহাক্না নখোয়গী য়ূমদা বোর লৈহন্নবা নখোয়না নখোয়গী অনোইবা য়ামগী অহানবা শরূকসু পুরোহিত্তা পীগনি~।
\v 31 উচেক ওইরবসু, শা ওইরবসু, মথন্তা শিজবা নৎত্রগা শেগায়বা অমতা পুরোহিৎশিংনা চারোই~।
\c 45
\s1 যেহোবাগী লমগী শরূক
\p
\v 1 <<নখোয়না ফংফম থোকপা ওইনবগীদমক লৈবাক অদু লাইবক চাং য়েংদুনা য়েনবদা, নখোয়না যেহোবাগী মফমদা লৈবাক অদুগী অশেংবা শরূক অমা কৎকনি; অশাংবদি খুদুপ লীশীং কুনমঙাগী অশাংবনি অমসুং অপাকপদি লীশীং তরানি~। মসিগী অকোয়বা ঙমখৈ ফাওবা অশেংবা ওইগনি~।
\v 2 মসিগী মনুংদগী অশেংবা মফমগীদমক খুদুপ চামঙা শাংবা অমসুং চামঙা পাকপা, অকোয়বদা মরাক ময়ুং মান্নবা মফম লৈগনি; অদুগা অহাঙবা মফমগীদমক অকোয়বদা খুদুপ য়াঙ্খৈনি~।
\v 3 অদুগা ওন্নবা অসিনা নহাক্না লীশীং কুনমঙা শাংবা, লীশীং তরা পাকপা ওনগনি; অদুগা মসিগী মনুংদা খ্বাইদগী শেংবা অমসুং অশেংবা মফম লৈগনি~।
\v 4 লৈবাক অদুগী অশেংবা শরূক অদু অশেংবা মফমগী থৌগল তৌরিবা পুরোহিৎশিংগী ওইগনি, মখোয়না যেহোবাগী মফমদা থৌগল তৌনবা চঙগনি; অদুগা মসি মখোয়গী য়ূমশিংগী মফম অমসুং অশেংবা মফমগীদমক অশেংবা মফম ওইগনি~।
\v 5 অদুগা খুদুপ লীশীং কুনমঙা শাংবা অমসুং লীশীং তরা পাকপা মফম অদু য়ূমগী থৌগল তৌরিবশিং, লেবী মচাশিংগী ওইগনি~। মখোয়না মশাগীদমক ফংফম থোকপা ওইনা কা কুন ফংগনি~।
\v 6 অদুগা নখোয়না অশেংবা খূদোনগী মনাক্তা খুদুপ লীশীং মঙা পাকপা অমসুং লীশীং কুনমঙা শাংবা সহরগী ফংফম থোকপা খাক্কনি; মসি ইস্রায়েলগী ইমুং অপূম্বগী ওইগনি~।
\s1 অঙম অথৌগী শরূক
\p
\v 7 <<অদুগা অশেংবা খূদোন মফমগী অমসুং সহরগী ফংফম থোকপগী নাকন অসোমদা অমসুং অতোপ্পা নাকন্দা লৈবা লম অদু অঙম অথৌগী ওইগনি~। অশেংবা খূদোন মফম অমসুং সহরগী ফংফম থোকপা অদু নোংচুপ্লোমদা নোংচুপ পাংনা অমসুং নোংপোক্লোমদা নোংপোক পাংনা শন্দোক্তুনা নোংচুপকী ঙমখৈদগী নোংপোক্কী ঙমখৈরোমদা, শরূকশিং অসিদগী অমগীগা পরেং মান্ননা লৈ~।
\v 8 ইস্রায়েল মনুংদা লম অদু মহাক্কী ফংফম থোকপা ওইগনি; অদুগা ঐগী অঙম অথৌশিংনা ঐগী মীশিংবু অমুক হন্না ওৎলরোই, অদুবু লৈবাক অদুগী লেমহৌবা শরূকশিং অদু মখোয়না ইস্রায়েলগী ইমুংদা মখোয়গী শলাইশিংগী মতুং ইন্না পীগনি~।>>
\p
\v 9 <ইবুংঙো যেহোবানা অসুম্না হায়, <<হে ইস্রায়েলগী অঙম অথৌশিং, নখোয়গীদমক মসিনা ওক্লসনু~। নমজা নমথেক্নবা অমসুং মুন্দুনা লৌবা তোকউ, অচুম্বা ৱায়েন অমসুং ধর্ম্মচেনবগী থবক তৌ; ঐগী মীশিংদগী নমদুনা লৌবা তোকউ,>> ইবুংঙো যেহোবানা হায়~।
\p
\v 10 <<নখোয়গী অচুম্বা খল, অচুম্বা ইফা অমসুং অচুম্বা \f + \fr 45:10 \fk বাৎ: \ft লিটর 22~।\f*বাৎ লৈগদবনি~।
\v 11 \f + \fr 45:11 \fk ইফা: \ft ইফা অমদি চাউরাক্না লিটর 22~।\f*ইফা অমসুং বাৎতি ওনবদা চপ মান্নগনি, বাৎ অদুদা \f + \fr 45:11 \fk হোমর: \ft লিটর 220~।\f*হোমর অমগী শরূক তরাগী অমা চনগনি, ইফাসু হোমর অমগী শরূক তরাগী অমা চনগনি; মসি ওনবদি হোমরগী মতুং ইন্না ওইগনি~।
\v 12 অদুগা শেকেলদি \f + \fr 45:12 \fk গেরা: \ft গেরা অমসি গ্রাম 0.6 রোম্নি~।\f*গেরা কুন্নি; শেকেল কুন, শেকেল কুনমঙা অমসুং শেকেল তরামঙানা নখোয়গী \f + \fr 45:12 \fk মানে: \ft গ্রাম 900 রোম্নি~।\f*মানে ওইগনি~।
\p
\v 13 <<নখোয়না কৎকদবা কৎনপোত্তি অসিনি: নখোয়না গেহু হোমর অমদগী ইফা অমগী শরূক তরুক্কী অমা অমসুং বার্লি হোমর অমদগী ইফা অমগী শরূক তরুক্কী অমা পীগনি~।
\v 14 বাৎ ওইনা ওনবা থাউগী চৎন পথাপ্তি, \f + \fr 45:14 \fk কোর: \ft লিটর 220~।\f*কোর খুদিংদগী থাউ বাৎ অমগী শরূক তরাগী অমনি, কোরদি বাৎ তরানা শাবা হোমর অমনি; মরমদি বাৎ তরানা হোমর অমনি~।
\v 15 অদুগা ইস্রায়েলগী অথোইবা শঞ্জাবুঙশিংদগী, য়াউ শঙ্গুদগী য়াউ চনী খুদিংগী য়াউ মচা অমা; মখোয়গীদমক প্রায়শ্চিত্ত তৌননবা মহৈ মরোংগী কৎনপোৎ, মৈ থাদোকপগী কৎনপোৎ অমসুং ঈঙথবগী কৎনপোৎশিং ওইগনি,>> ইবুংঙো যেহোবানা হায়~।
\p
\v 16 <<লৈবাক অদুগী মী পূম্নমক্না ইস্রায়েলগী অঙম অথৌগীদমক কৎনপোৎ অসি পীগনি~।
\v 17 অদুগা চাকখাঙবশিংদা, থাশিশিংদা অমসুং পোত্থাবা নুমিৎশিংদা, ইস্রায়েলগী ইমুংগী লেপখ্রবা চাকখাঙবা পূম্নমক্তা মৈ থাদোকপগী কৎনপোৎশিং, মহৈ মরোংগী কৎনপোৎশিং অমসুং থক্নবগী কৎনপোৎশিং পীবা অসি অঙম অথৌগী শরূক ওইগদবনি; মহাক্না ইস্রায়েলগী ইমুংগীদমক প্রায়শ্চিত্ত তৌননবা পাপকী কৎনপোৎ, মহৈ মরোংগী কৎনপোৎ, মৈ থাদোকপগী কৎনপোৎ অমসুং ঈঙথবগী কৎনপোৎশিং থৌরাঙ তৌগনি~।>>
\p
\v 18 <ইবুংঙো যেহোবানা অসুম্না হায়, <<অহানবা থাদা, থাগী অহানবা নুমিত্তা, নহাক্না অশোয়বা লৈতবা শন লামচা অমা লৌগনি অমসুং অশেংবা মফম শেংদোক্কনি~।
\v 19 অদুগা পুরোহিৎনা পাপকী কৎনপোৎ অদুগী ঈদগী খরা লৌগনি অমসুং য়ূম অদুগী থোঙবাশিংগী মথক্তা, লাৎনপূংগী কাংথক্কী চিথেক মরিদা অমসুং মনুং থংবা শূমাঙগী থোঙজাউগী উখোঙশিংদা তৈগনি~।
\v 20 অদুগা শোয়বদগী পাপ তৌবা অমসুং খঙদবদগী পাপ তৌবা মী খুদিংগীদমক নহাক্না থাগী তরেৎশুবা নুমিত্তা অসুম্না তৌগনি; অসুম তৌনা নখোয়না য়ূম অদু প্রায়শ্চিত্ত তৌগনি~।
\v 21 অহানবা থাদা, থাগী তরামরিনিশুবা নুমিত্তা, নখোয়গী লান্থোকপিবগী চাকখাঙবা নুমিৎ তরেৎনিগী চাকখাঙবা লৈগনি; হামৈ য়াওদবা তল চাগদবনি~।
\v 22 নুমিৎ অদুদা অঙম অথৌনা মশাগীদমক অমসুং লৈবাক অদুগী মী পূম্নমক্কীদমক পাপকী কৎনপোৎ ওইনা শল্লাবা অমা থৌরাঙ তৌগনি~।
\v 23 অদুগা চাকখাঙবগী নুমিৎ তরেৎনি অদুদা মহাক্না নুমিৎ তরেৎনিগীদমক নুমিৎ খুদিংগী যেহোবাগী মফমদা মৈ থাদোকপগী কৎনপোৎ ওইনা অশোয়বা লৈতবা শল্লাবা তরেৎ, য়াউ লাবা তরেৎ অমসুং নুমিৎ খুদিংগী পাপকী কৎনপোৎ ওইনা হামেংশিংদগী হামেং মচা অমা থৌরাঙ তৌগনি~।
\v 24 অদুগা মহাক্না মহৈ মরোংগী কৎনপোৎ ওইনা শল্লাবা অমগীদমক ইফা অমা, য়াউ লাবা অমগীদমক ইফা অমা অমসুং ইফা অমগীদমক থাউ \f + \fr 45:24 \fk হিন: \ft লিটর 3.7~।\f*হিন অমা থৌরাঙ তৌগনি~।
\v 25 তরেৎশুবা থাদা, থাগী তরামঙাশুবা নুমিত্তা মহাক্না নুমিৎ তরেৎনিগী চাকখাঙবদা তৌবা অদুগুম্না তৌগনি~। পাপকী কৎনপোৎ মতুং ইন্না, মৈ থাদোকপগী কৎনপোৎ মতুং ইন্না, মহৈ মরোংগী কৎনপোৎ মতুং ইন্না অমসুং থাউগী মতুং ইন্না তৌগনি~।>>
\c 46
\s1 খুরুম্বদা মীশিংবু চিংবিবা
\p
\v 1 <ইবুংঙো যেহোবানা অসুম্না হায়, <<মনুং থংবা শূমাঙগী নোংপোক্লোমদা ওল্লিবা থোঙজাউ অদু থবক শূবা নুমিৎ তরুক্নি থিংজিন্দুনা থমগদবনি; অদুবু পোত্থাবা নুমিত্তা মসি হাংদোক্কদবনি অমসুং থাশিগী নুমিত্তা হাংদোক্কদবনি~।
\v 2 অদুগা অঙম অথৌনা মপান থংবা থোঙজাউগী মাঙ্গোলগী লম্বী ফাওদুনা চঙগনি অমসুং থোঙজাউগী উখোঙ মনাক্তা লেপকনি~। অদুগা পুরোহিৎশিংনা মহাক্কী মৈ থাদোকপগী কৎনপোৎ অমসুং ঈঙথবগী কৎনপোৎশিং থৌরাঙ তৌগনি~। অদুগা মহাক্না থোঙজাউগী থোঙখোঙদা খুরুমগনি; অদুদগী মহাক্না থোক্লক্কনি, অদুবু য়াচঙদ্রিবা ফাওবা থোঙজাউ অদু থিংজিল্লোইদবনি~।
\v 3 মতৌ অদুগুম্না লৈবাক অদুগী মীশিংনা পোত্থাবা নুমিৎশিং অমসুং থাশিশিংদা থোঙজাউ অদুগী থোঙদা যেহোবাগী মাঙদা খুরুমগনি~।
\v 4 অদুগা পোত্থাবা নুমিত্তা অঙম অথৌনা যেহোবাগী মফমদা কৎচগদবা মৈ থাদোকপগী কৎনপোৎ অদুদি অশোয় অঙাম লৈতবা য়াউ মচা তরুক অমসুং অশোয় অঙাম লৈতবা য়াউ লাবা অমা ওইগদবনি;
\v 5 অদুগা চানবগী কৎনপোত্তি য়াউ লাবা অমগীদমক ইফা অমা, য়াউ মচাশিংগীদমক মহাক্না পীবা ঙমগদবা মহৈ মরোংগী কৎনপোৎ অমসুং \f + \fr 46:5 \fk ইফা: \ft ইফা অমদি চাউরাক্না লিটর 22 নি~।\f*ইফা অমগীদমক থাউ হিন অমা ওইগদবনি~।
\v 6 অদুগা থাশি নুমিত্তা মহাক্না অশোয় অঙাম লৈতবা শন লামচা অমা, য়াউ মচা তরুক অমসুং য়াউ লাবা অমা কৎকদবনি; শাশিং অদু অশোয় অঙাম লৈরোইদবনি~।
\v 7 অদুগা মহাক্না মহৈ মরোংগী কৎনপোৎ ওইনা শল্লাবা অমগীদমক ইফা অমা, য়াউ লাবা অমগীদমক ইফা অমা, য়াউ মচাশিংগীদমক মহাক্কী মখূৎনা পীবা ঙম্বা মহৈ মরোংগী কৎনপোৎ অমসুং ইফা অমগীদমক থাউ হিন অমা থৌরাঙ তৌগনি~।
\v 8 অদুগা অঙম অথৌ অদুনা চঙবদা মহাক্না থোঙজাউ অদুগী মাঙ্গোলগী লম্বী ফাওদুনা চঙগনি অমসুং মহাক্না লম্বী অদুমক্তদা থোক্কনি~।
\p
\v 9 <<অদুবু লেপখ্রবা চাকখাঙবশিংদা লৈবাক অদুগী মীশিংনা যেহোবাগী মাঙদা লাকপদা, খুরুম্নবা অৱাং থংবা থোঙজাউগী লম্বী ফাওদুনা চঙলকপা মহাক্না খা থংবা থোঙজাউগী লম্বীদা থোক্কনি; অদুগা খা থংবা থোঙজাউগী লম্বী ফাওদুনা চঙলকপা মহাক্না অৱাং থংবা থোঙজাউগী লম্বী ফাওদুনা থোক্কনি; মহাক্না থোঙজাউগী লম্বী ফাওদুনা চঙলকপা অদোমদা হল্লোইদবনি, অদুবু মায়োক্নবা লম্বীদা থোক্কদবনি~।
\v 10 অদুগা মখোয়গী মরক্তা লৈবা অঙম অথৌ অদু, মখোয়না চঙবদা চঙগনি অমসুং মখোয়না থোকপদা থোক্কনি~।
\v 11 অদুগা কুমৈশিংদা অমসুং লেপখ্রবা চাকখাঙবশিংদা চানবগী কৎনপোত্তি শল্লাবা অমগীদমক ইফা অমা, য়াউ লাবা অমগীদমক ইফা অমা, য়াউ মচাশিংগীদমক মহাক্না পীবা ঙম্বা অমসুং ইফা অমগীদমক থাউ হিন অমা ওইগদবনি~।
\p
\v 12 <<অঙম অথৌনা কৎনীংবগী কৎনপোৎ, মৈ থাদোকপগী কৎনপোৎ নৎত্রগা ঈঙথবগী কৎনপোৎশিং যেহোবাগী মফমদা কৎনীংবগী কৎনপোৎ ওইনা থৌরাঙ তৌবদা, কনাগুম্বা অমনা মহাক্কীদমক নোংপোক্লোমদা ওল্লিবা থোঙজাউ অদু হাংদোক্কনি; অদুগা মহাক্না পোত্থাবা নুমিত্তা তৌখিবা অদুগুম্না মহাক্কী মৈ থাদোকপগী কৎনপোৎ অমসুং ঈঙথবগী কৎনপোৎশিং থৌরাঙ তৌগনি~। অদুদগী মহাক্না থোক্কনি, অদুগা মহাক্না থোকখ্রবা মতুংদা কনাগুম্বা অমনা থোঙজাউ অদু থিংগনি~।
\v 13 নহাক্না নুমিৎ খুদিংগী যেহোবাগী মফমদা চহী অমা ফারবা অশোয় অঙাম লৈতবা য়াউ অমা মৈ থাদোকপগী কৎনপোৎ ওইনা থৌরাঙ তৌগনি; নহাক্না অয়ুক খুদিংদা মসি থৌরাঙ তৌগনি~।
\v 14 অদুগা নহাক্না অয়ুক খুদিংদা মসিগীদমক মহৈ মরোংগী কৎনপোৎ ইফা অমগী শরূক তরুক্কী অমা অমসুং অকুপ্পা য়াম তোৎনবা থাউ \f + \fr 46:14 \fk হিন: \ft লিটর 3.7~।\f*হিন অমগী শরূক অহুমগী অমা থৌরাঙ তৌগনি; মহৈ মরোংগী কৎনপোৎ অসি যেহোবাগী মফমদা ইতৎতত্তনা কৎনবা মতম পূম্বগী ৱায়েন পথাপ্নি~।
\v 15 অসুম্না মখোয়না অয়ুক খুদিংদা ইতৎতত্তনা মৈ থাদোকপগী কৎনপোৎ ওইনা য়াউ মচা, মহৈ মরোংগী কৎনপোৎ অমসুং থাউ থৌরাঙ তৌগনি~।>>
\p
\v 16 << <ইবুংঙো যেহোবানা অসুম্না হায়, <<অঙম অথৌ অদুনা মহাক্কী মচা নিপাশিংগী মরক্তগী অমদা খূদোন অমা পীরবদি, মসি মহাক্কী মচা নিপাশিংগী ফংফম থোকপা ওইগনি; মসি ফংফম থোকপগী মতুং ইন্না মখোয়গী শরূক্নি~।
\v 17 অদুবু মহাক্না মীনাইশিংগী মরক্তগী অমদা মহাক্কী ফংফম থোকপদগী খূদোন অমা পীরবদি, মসি মনীং তম্বগী চহী ফাওবা মহাক্কী ওইগনি, অদুদগী মসি অঙম অথৌদা হঞ্জিনগনি~। অদুবু মহাক্কী ফংফম থোকপা অদু মহাক্কী মচা নিপাশিংগী ওইগনি; মদু মখোয়গী ওইগনি~।
\v 18 অঙম অথৌ অদুনা মীশিংবু ওৎনৈদুনা মখোয়গী লৈজবশিংদগী মখোয়বু তান্থোক্তুনা মখোয়গী ফংফম থোকপা অমতা লৌরোইদবনি, অদুবু মহাক্না মশামক্কী লৈজবদগী মচা নিপাশিংদা ফংফম থোকপা পীগনি, মরমদি ঐগী মীশিংনা মাগী মাগী লৈজবদগী চাইথোক্তনবনি~।>> > >>
\s1 থোংনবা অমসুং হৌনবগী মফম
\p
\v 19 অদুদগী মহাক্না থোঙজাউগী মনাক্তা লৈবা চঙফম লম্বীদা ঐবু মমায় অৱাংলোমদা ওল্লিবা পুরোহিৎশিংগী অশেংবা কাশিংদা পুরকখি; অদুগা য়েংউ, নোংচুপ্লোমদা নাকন অনীদা মফম অমা লৈ~।
\v 20 অদুদগী মহাক্না ঐঙোন্দা হায়খি, <<মীশিংবু শেংদোক্নবা মখোয়না মপান থংবা শূমাঙদা মখোয়বু পুথোক্তননবা, পুরোহিৎশিংনা মরানগী কৎনপোৎ অমসুং পাপকী কৎনপোৎ থোংগদবা অমসুং মহৈ মরোংগী কৎনপোৎ হৌগদবা মফম অদু অসিনি~।>>
\v 21 অদুদগী মহাক্না ঐবু মপান থংবা শূমাঙদা পুথোক্তুনা শূমাঙ অদুগী চিথেক মরিগী মনাক্তা ঐবু চৎহনখি; অদুগা য়েংউ, শূমাঙ অদুগী চিথেক খুদিংদা শূমাঙ অমা লৈ~।
\v 22 শূমাঙ অদুগী চিথেক মরিদা \f + \fr 46:22 \fk খুদুপ: \ft খুদুপ অমদি ইঞ্চি 18 নি~।\f*খুদুপ নিফু শাংবা অমসুং কুন্থ্রা পাকপা খাজিনবা শূমাঙশিং লৈ; চিথেক মরি অসিগী পাক চাউবদি অমতনি~।
\v 23 শূমাঙ মরি অদুগী অকোয়বদা, মখোয়গী মনুং অকোয়বদা পরেং অমা লৈরম্মী অমসুং অকোয়বা পরেংশিং অদুগী মখাদা থোংনবগী মফমশিং শেম্লম্মী~।
\v 24 অদুদগী মহাক্না ঐঙোন্দা হায়খি, <<মফমশিং অসি থোংলিবা মখোয়গীনি, মফমশিং অসিদা য়ূমগী থৌগল তৌবশিংনা মীশিংগী ঈরাৎপশিং অদু থোংগনি~।>>
\c 47
\s1 অশেংবা মফমগী তুরেন
\p
\v 1 অদুদগী মহাক্না ঐবু অমুক হন্না য়ূমগী থোঙদা পুরকখি~। অদুগা য়েংউ, য়ূমগী থোঙখোঙদগী ঈশিং থোক্লক্তুনা নোংপোক্লোমদা চেল্লম্মী~। মরমদি য়ূমগী মমায় অদু নোংপোক্লোমদা ওল্লম্মী, অদুগা ঈশিং অদু মখাদগী য়ূমগী য়েৎ থংবা নাকন্দা লাৎনপূংগী খা থংবা নাকন্দা চেল্লম্মী~।
\v 2 অদুদগী মহাক্না ঐবু অৱাং থংবা থোঙজাউগী লম্বীদগী পুথোক্লকখি অমসুং মপানগী লম্বীদা কোয়না পুদুনা নোংপোক্লোমদা ওল্লিবা লম্বীগী মনাক্তা লৈবা মপান থংবা থোঙজাউদা পুরকখি; অদুগা য়েংউ, য়েৎ থংবা নাকন্দা ঈশিং চেল্লম্মী~।
\v 3 অদুগা মখূত্তা লমওন থৌরী পায়বা মী অদুনা নোংপোক্লোমদা চত্থোকখিবদা মহাক্না খুদুপ লীশীং অমা ওনখি, অদুগা মহাক্না ঈশিং লান্দুনা ঐবু পুরক্লম্মী; ঈশিং অদু খুজেং য়ৌরম্মী~।
\v 4 অমুক্কা মহাক্না লীশীং অমা ওনখি অমসুং ঐবু ঈশিং লান্দুনা পুরক্লম্মী; ঈশিং অদু খুকউ য়ৌরম্মী~। অমুক্কা মহাক্না লীশীং অমা ওল্লগা ঐবু লান্দুনা পুরক্লম্মী; ঈশিং অদু খ্বাঙ য়ৌরম্মী~।
\v 5 অদুদগী মহাক্না লীশীং অমা ওনখি অমসুং মসি ঐনা লান্থোকপা ঙমদবা তুরেন্নি; মরমদি ঈশিং চাউখৎখি, মনুংদা ঈরোইবা য়ারে, লান্থোকপা ঙমদবা তুরেন অমা ওইরে~।
\p
\v 6 অদুগা মহাক্না ঐঙোন্দা হায়খি, <<মীগী মচা নিপা, নহাক মসি উরেদনা?>> অদুদগী মহাক্না ঐবু পুরক্তুনা ঐবু তুরেনগী তোর্বান্দা হলহনবিখি~।
\v 7 অদুগা ঐনা হনখিবদা, য়েংউ, তুরেনগী তোর্বান্দা নাকন অসোমদা অমসুং অতোপ্পা নাকন্দা উ ময়াম হৌরম্মী~।
\v 8 অদুদগী মহাক্না ঐঙোন্দা হায়খি, <<ঈশিং অসি নোংপোক্লোমগী লৈবাক্তা চেল্লি অমসুং অরাবাদা চেন্থরক্তুনা সমুদ্রদা তাই, ঈশিং অসি সমুদ্রদা তিনবদা অফবা ঈশিং ওইগনি~।
\v 9 অদুগা অসুম্না থোক্কনি, তুরেন অদুনা চেনবা মফমদা চৎলিবা অহিংবা জীব খুদিংমক হিংগনি; অদুগা মফম অদুদা অয়াম্বা ঙা ময়াম লৈগনি, মরমদি ঈশিং অসি মফম অদুদা চেনগনি; মরমদি মসি অফবা ঈশিং ওইগনি, অদুগা তুরেন অসিনা চেনবা মফম অদুদা জীব খুদিংমক হিংগনি~।
\v 10 অদুগা অসুম্না থোক্কনি, ঙা ফাবশিংনা মসিগী মপান্দা এন-গেদীদগীনা এন-ইগ্লায়ীম ফাওবা লেপকনি, মখোয়গী ঈনশিং শন্দোক্নবগী মফম ওইগনি; অচৌবা সমুদ্রগী ঙাগুম্না ঙাশিং অদুদি মাগী মাগী জাৎ মতুং ইন্না মশীং লাকঙম্লোই~।
\v 11 অদুবু লৈখোম লৈনাংগী মফমশিং অমসুং পাত্থি কোমথীশিংগী ঈশিংদি অফবা ওইরোই; মখোয় থুমহী চেনগনি~।
\v 12 অদুগা তুরেন অদুগী তোর্বান নাকন অসোমদা অমসুং অতোপ্পা নাকন অমদা চানবগীদমক উপাল পূম্নমক হৌগনি, মখোয়গী মনাসু খুইথরোই মহৈসু খম্বা নাইরোই; থা খুদিংগী মখোয়গী অনৌবা মহৈ য়ানগনি, মরমদি মখোয়গী ঈশিং অদু অশেংবা মফমদগী চেন্থরকপনি; অদুগা মখোয়গী মহৈ অদু চানবগীদমক অমসুং মখোয়গী মনা অদু হিদাক্কীদমক ওইগনি~।>>
\s1 লমগী ঙমখৈ
\p
\v 13 ইবুংঙো যেহোবানা অসুম্না হায়, <<ইস্রায়েলগী শলাই তরানিথোইগী মতুং ইন্না লৈবাক অসি নখোয়না ফংফম থোকপা ওইনা ফংগদবা ঙমখৈদি অসিনি: যোসেফনা শরূক অনী ফংগনি~।
\v 14 অদুগা নখোয়না মসি অমগা অমগা চপ মান্ননা ফংফম থোকপা ওইনা ফংগনি; মরমদি নখোয়গী নপা নপুশিংদা মসি পীবিগনি হায়দুনা ঐনা ইখূৎ থাঙ্গৎখি; অদুগা লৈবাক অসি নখোয়গী ফংফম থোকপা ওইনা ফংগনি~।
\v 15 অদুগা অৱাং থংবা নাকন্দা লৈবাক অদুগী ঙমখৈদি মসি ওইগনি: অচৌবা সমুদ্রদগী মীশিংনা সেদাদতা চৎপদা হেৎলোনগী লম্বীদা,
\v 16 দমাস্কসকী ঙমখৈ অমসুং হমাৎকী ঙমখৈগী মরক্তা লৈবা হমাৎ, বেরোথা, সিব্রায়িম; হৌরানগী ঙমখৈদা লৈবা হাসর-হত্তীকোন ফাওবনি~।
\v 17 অদুগা ঙমখৈ অদু সমুদ্রদগী হাসর-এনান, দমাস্কসকী ঙমখৈ, অৱাংলোমদা অৱাং অমসুং হমাৎকী ঙমখৈ ফাওবনি~। মসিদি অৱাং থংবা ঙমখৈনি~।
\v 18 নখোয়না ঙমখৈ অদু হৌরান অমসুং দমাস্কসকী মরক্তগী, অদুগা গিলিয়দ অমসুং, ইস্রায়েলগী লৈবাক মরক্তা যোর্দান মপান্দা অমসুং নোংপোক থংবা সমুদ্র মপান্দা, নোংপোক থংবা মায়গৈ পাংনা ওনগনি~। অদুগা মসিদি নোংপোক থংবনি~।
\v 19 অদুগা খারোমদা খা থংবদি তামারদগীনা মরীবৎ কাদেশকী ঈশিং ফাওবা, তুরেন অদুদগী অচৌবা সমুদ্র ফাওবনি~। অদুগা মসিদি খারোমদা খা থংবনি~।
\v 20 নোংচুপ থংবা ঙমখৈদি অচৌবা সমুদ্রনি, খা থংবা ঙমখৈদগী হমাৎকী মায়োক্নবদা লৈবা মফম অদু ফাওবনি~। মসিদি নোংচুপ থংবনি~।
\v 21 অসুম্না নখোয়না ইস্রায়েলগী শলাইশিংগী মতুং ইন্না লৈবাক অসি য়েন্নৌ~।
\p
\v 22 <<অদুগা অসুম্না থোক্কনি, নখোয়গী নফমদা অমসুং নখোয়গী নরক্তা লম্লান্দুনা মচা পোক্লিবা মীরৈবাক মচাশিংগী মফমদা ফংফম থোকপা ওইনবগীদমক নখোয়না মসি লাইবক চাং য়েংদুনা য়েন্নগনি; অদুগা মখোয় নখোয়গী নফমদা ইস্রায়েল মচাশিংগী মরক্তা লৈবাক অসিদা পোকপগুম্না ওইগনি; মখোয়না ইস্রায়েলগী শলাইশিংগী মরক্তা নখোয়গা লোয়ননা ফংফম থোকপা ফংগনি~।
\v 23 অদুগা অসুম্না থোক্কনি, মীরৈবাক মচানা লম্লান্দুনা লৈরিবা শলাই অদুগী মরক্তা নখোয়না মহাক্কী ফংফম থোকপা পীগনি,>> ইবুংঙো যেহোবানা হায়~।
\c 48
\s1 শলাই তরেৎকী মরক্তা লম য়েনবা
\p
\v 1 <<শলাইশিং অদুগী মমিংশিংদি অসিনি: অৱাংগী ঙমখৈদগীনা হেৎলোনগী লম্বী পাংনা কনাগুম্বনা হমাৎকী চঙফম তান্না চৎপদা, হমাৎলোমদা দমাস্কসকী অৱাং থংবা ঙমখৈ হাসর-এনান ফাওবা, মদুগী নোংপোক্তগী নোংচুপ ফাওবা দানগী শরূক্নি~।
\v 2 অদুগা দানগী ঙমখৈগা থংননা নোংপোক থংবা নাকন্দগী নোংচুপ থংবা নাকন ফাওবা অশেরগী শরূক্নি~।
\v 3 অদুগা অশেরগী ঙমখৈগা থংননা নোংপোক থংবা নাকন্দগী নোংচুপ থংবা নাকন ফাওবা নপ্তালীগী শরূক্নি~।
\v 4 অদুগা নপ্তালীগী ঙমখৈগা থংননা নোংপোক থংবা নাকন্দগী নোংচুপ থংবা নাকন ফাওবা মনাসেগী শরূক্নি~।
\v 5 অদুগা মনাসেগী ঙমখৈগা থংননা নোংপোক থংবা নাকন্দগী নোংচুপ থংবা নাকন ফাওবা ইফ্রায়িমগী শরূক্নি~।
\v 6 অদুগা ইফ্রায়িমগী ঙমখৈগা থংননা নোংপোক থংবা নাকন্দগী নোংচুপ থংবা নাকন ফাওবা রূবেনগী শরূক্নি~।
\v 7 অদুগা রূবেনগী ঙমখৈগা থংননা নোংপোক থংবা নাকন্দগী নোংচুপ থংবা নাকন ফাওবা যিহূদাগী শরূক্নি~।
\s1 অশেংবা মফমগী লম শরূক
\p
\v 8 <<নোংপোক থংবা নাকন্দগী নোংচুপ থংবা নাকন ফাওবা যিহূদাগী ঙমখৈগা থংননা নখোয়না কৎকদবা কৎনবা অদুগী অপাকপদি \f + \fr 48:8 \fk খুদুপ: \ft খুদুপ অমদি ইঞ্চি 18 নি~।\f*খুদুপ লীশীং কুনমঙানি অমসুং অশাংবদি শলাই অমগী শরূক অমগা মান্নগনি; মদু নোংপোক থংবা নাকন্দগী নোংচুপ থংবা নাকন ফাওবনি, অদুগা অশেংবা মফম অদু মসিগী ময়ায়দা লৈগনি~।
\v 9 নখোয়না যেহোবাগী মফমদা কৎকদবা কৎনবা অদুগী অশাংবদি খুদুপ লীশীং কুনমঙানি অমসুং অপাকপদি লীশীং তরানি~।
\s1 পুরোহিৎশিংগী লম শরূক
\p
\v 10 <<অদুগা মখোয়গীদমক, হায়বদি পুরোহিৎশিংগীদমক অশেংবা কৎনবা মফমদি অসি ওইগনি: অৱাংলোমদা অশাংবদি খুদুপ লীশীং কুনমঙা অমসুং নোংচুপ্লোমদা অপাকপদি লীশীং তরা, নোংপোক্লোমদা অপাকপদি লীশীং তরা অমসুং খারোমদা অশাংবদি লীশীং কুনমঙানি; অদুগা যেহোবাগী অশেংবা মফম অদু মসিগী ময়ায়দা লৈগনি~।
\v 11 মসিদি ইস্রায়েল মচাশিংনা শেরান্ননা চৎখিবা মতমদা, লেবী মচাশিংনা শেরান্ননা চৎখিবগুম্না, শেরান্ননা চৎখিদবা জাদোক্কী মচা নিপাশিংগী মরক্তগী শেংদোক্লবা অমসুং ঐনা শিন্নখিবশিং ঙাকখিবা পুরোহিৎশিংগী শরূক ওইগনি~।
\v 12 কত্থোক্লবা লৈবাক অদুগী কৎচবা অসিদি লেবী মচাশিংগী ঙমখৈগা থংননা লৈবা মখোয়গী মফমদা খ্বাইদগী শেংবা পোৎ ওইগনি~।
\v 13 অদুগা পুরোহিৎশিংগী ঙমখৈগা থংননা লেবীগী মীশিংগী মফমগী অশাংবদি খুদুপ লীশীং কুনমঙা অমসুং অপাকপদি লীশীং তরানি; অশাংবা পূম্নমক্তি খুদুপ লীশীং কুনমঙা অমসুং অপাকপদি লীশীং তরানি~।
\v 14 অদুগা মখোয়না মসিগী শরূক অমতা য়োল্লোইদবনি, ওন্নরোইদবনি অমসুং লৈবাক অদুগী অহানবা মহৈশিং অদু পীথোক্লোইদবনি, মরমদি মসি যেহোবাগী মফমদা অশেংবনি~।
\p
\v 15 <<খুদুপ লীশীং কুনমঙাগা মায়োক্ননা লৈহৌবা লীশীং মঙা পাকপা লম অদু সহরগীদমক, লৈফমগীদমক অমসুং অহাঙবা লৌবুকশিংগীদমক ময়ামগী লম ওইগনি; অদুগা মসিগী ময়ায়দা সহর অদু লৈগনি~।
\v 16 অদুগা মসিগী ওনবদি অসিনি: অৱাং থংবদা খুদুপ লীশীং মরি চামঙা, খা থংবদা লীশীং মরি চামঙা, নোংপোক্তা লীশীং মরি চামঙা অমসুং নোংচুপ্তা লীশীং মরি চামঙা~।
\v 17 অদুগা সহরগী অহাঙবা মফম অদু অৱাংলোমদা খুদুপ চনী য়াঙ্খৈ, খারোমদা চনী য়াঙ্খৈ, নোংপোক্লোমদা চনী য়াঙ্খৈ অমসুং নোংচুপ্লোমদা চনী য়াঙ্খৈ ওইগনি~।
\v 18 অদুগা অশেংবা শরূক্কী কৎচবগী মনাক্তা লেমহৌবা অশাংবদি নোংপোক্লোমদা খুদুপ লীশীং তরা অমসুং নোংচুপ্লোমদা লীশীং তরা ওইগনি; অদুগা মসি অশেংবা শরূক্কী কৎচবগী মনাক্তা লৈগনি; অদুগা মসিগী পোত্থোক অদু সহর অদুদা থবক শূরিবা মখোয়গী চানবা ওইগনি~।
\v 19 অদুগা ইস্রায়েলগী শলাই পূম্নমক্কী মনুংদগী সহর অদুদা থবক শূরিবা মখোয় অদুনা মদুদা লৌ উগনি~।
\v 20 অকৎপা পূম্নমক অদুদি অশাংবনা খুদুপ লীশীং কুনমঙা অমসুং অপাকপনা লীশীং কুনমঙা ওইগনি; নখোয়না মরাক ময়ুং মান্নবা অশেংবা কৎচবা অদু সহরগী লমগা লোয়ননা কৎকনি~।
\s1 অঙম অথৌগী শরূক
\p
\v 21 <<অদুগা অশেংবা কৎচবগী অমসুং সহরগী লমগী নাকন অসোমদা অমসুং অতোপ্পা নাকন অমদা লেমহৌবা শরূক অদু অঙম অথৌগী ওইগনি, নোংপোক থংবা ঙমখৈরোমদা কৎচবদগী খুদুপ লীশীং কুনমঙাগী মায়োক্নবদা অমসুং নোংচুপ থংবা ঙমখৈরোমদা খুদুপ লীশীং কুনমঙাগী মায়োক্নবদা লৈবা শরূকশিং অদুগা মান্ননা লৈবশিং অদু অঙম অথৌগী ওইগনি; মসি অশেংবা কৎচবা ওইগনি অমসুং য়ূম অদুগী অশেংবা মফম অদু মসিগী ময়ায়দা লৈগনি~।
\v 22 অঙম অথৌগী ফংফম থোকপা শরূক্কী ময়ায়দা লৈবা লেবী মচাশিংগী শরূক অমসুং সহরগী শরূক নত্তনা যিহূদাগী ঙমখৈ অমসুং বেনজামিনগী ঙমখৈগী মরক্তা লৈবা অদু অঙম অথৌগী ওইগনি~।
\s1 অতোপ্পা শলাইশিংগী লম শরূক
\p
\v 23 <<লৈহৌরিবা শলাইশিংগী ওইনদি নোংপোক থংবা মায়গৈদগী নোংচুপ থংবা মায়গৈ ফাওবা বেনজামিনগী শরূক লৈগনি~।
\v 24 অদুগা বেনজামিনগী ঙমখৈগা থংননা নোংপোক থংবা মায়গৈদগী নোংচুপ থংবা মায়গৈ ফাওবা সিমোনগী শরূক ওইগনি~।
\v 25 অদুগা সিমোনগী ঙমখৈগা থংননা নোংপোক থংবা মায়গৈদগী নোংচুপ থংবা মায়গৈ ফাওবা ইসাখারগী শরূক্নি~।
\v 26 অদুগা ইসাখারগী ঙমখৈগা থংননা নোংপোক থংবা মায়গৈদগী নোংচুপ থংবা মায়গৈ ফাওবা জেবূলূনগী শরূক্নি~।
\v 27 অদুগা জেবূলূনগী ঙমখৈগা থংননা নোংপোক থংবা মায়গৈদগী নোংচুপ থংবা মায়গৈ ফাওবা গাদকী শরূক্নি~।
\v 28 অদুগা গাদকী ঙমখৈগা থংননা খারোমদা খা থংবা ঙমখৈদি তামারদগীনা মরীবৎ কাদেশকী ঈশিং অমসুং অচৌবা সমুদ্রলোমদা লৈবা তুরেন ফাওবনি~।
\v 29 নখোয়না ইস্রায়েলগী শলাইশিংদা ফংফম থোকপা ওইনবা লাইবক চাং য়েংদুনা য়েনগদবা লৈবাক অদু অসিনি, অদুগা মখোয় অসি মখোয়গী শরূকশিংনি,>> ইবুংঙো যেহোবানা হায়~।
\s1 সহর অমসুং মসিগী থোঙজাউশিং
\p
\v 30 <<সহরগী থোকফমশিংদি অসিনি: অৱাং থংবা নাকন্দা ওনবদা খুদুপ লীশীং মরিগা চামঙানি~।
\v 31 অদুগা সহরগী থোঙজাউশিংদি ইস্রায়েলগী শলাইশিংগী মতুং ইন্না মিং থোনগনি, অৱাংলোমদা থোঙজাউ অহুম, রূবেনগী থোঙজাউ অমা, যিহূদাগী থোঙজাউ অমা, লেবীগী থোঙজাউ অমা~।
\v 32 অদুগা নোংপোক থংবা নাকন্দি খুদুপ লীশীং মরিগা চামঙানি অমসুং থোঙজাউ অহুম লৈ: যোসেফকী থোঙজাউ অমা, বেনজামিনগী থোঙজাউ অমা, দানগী থোঙজাউ অমা~।
\v 33 অদুগা খা থংবা নাকন্দি খুদুপ লীশীং মরিগা চামঙানি অমসুং থোঙজাউ অহুম লৈ: সিমোনগী থোঙজাউ অমা, ইসাখারগী থোঙজাউ অমা, জেবূলূনগী থোঙজাউ অমা~।
\v 34 নোংচুপ থংবা নাকন্দি খুদুপ লীশীং মরিগা চামঙানি অমসুং থোঙজাউ অহুম লৈ: গাদকী থোঙজাউ অমা, অশেরগী থোঙজাউ অমা, নপ্তালীগী থোঙজাউ অমা~।
\v 35 মসিগী অকোয়বা অদু খুদুপ লীশীং তরানিপান্নি; নুমিৎ অদুদগী হৌনা সহর অদুগী মিং <যেহোবা মফম অদুদা লৈ> হায়না কৌগনি~।>>
