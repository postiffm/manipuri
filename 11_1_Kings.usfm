\id 1KI
\h 1 নিংথৌশিং
\toc3 ১নিং
\toc2 ১ নিংথৌশিং
\toc1 1 নিংথৌশিং
\mt1 1 নিংথৌশিং
\ili অইবা: যিরেমিয়া ওইরম্বা য়াই
\ili থৌদোকশিংগী চহী: খৃষ্ট মমাঙ 971-853
\ili ইবগী চহী: খৃষ্ট মমাঙ 586 কী মতুং
\ip অহানবা অমদি অনীশুবা নিংথৌশিংগী ইতিহাসকী লাইরিক অনী অসি অমতা ওইনা খৃষ্ট পোক্ত্রিঙৈ চাউরাক্না চহী 550 অদুৱাইদা ইরম্বনি~। ইতিহাসকী অমসুং থৱায়গী ওইবা হীরমশিং লাইরিক অসিদা উবা ফংই~। ইস্রায়েলগী অৱাং থংবা নিংথৌ লৈবাক অমসুং খা থংবা নিংথৌ লৈবাক্কী ইতিহাস ইরম্বতা নত্তনা ঈশ্বরনা হায়বা ইন্দবদগী যিহূদিশিংনা মহাক্কী দন্দি ফংদুনা অৱাবা তাখিবা অদুসু তাক্লি~। লাইরিক অসিগী অহানবা শরূক্তা (পন্দুপ 1-11) সোলোমোনগী অমসুং নীংনশঙ শাবগী মরমদা ইরি~। সোলোমোন্না পাল্লিঙৈ মতমদা অপূনবা নিংথৌ লৈবাক অসি খ্বাইদগী ৱাংবা থাক য়ৌরম্মী~। অরোইবা শরূক্তা (পন্দুপ 12-22) ইস্রায়েলগী নিংথৌ লৈবাক অনীথোক্না খাইদোকপা অমসুং এলিজাগী থৌগল তৌবা য়াওরি~।
\ie
\c 1
\s1 দেবিদনা অহন ওইরকপা
\p
\v 1 দেবিদ নিংথৌ অহন ওইদুনা চহী য়ামশিল্লক্লম্মী; অদুগা মখোয়না মহাকপু ফৈজুপ শুপচিনবিরম্মী, অদুবু মহাকপু শাগৎহনবা ঙম্লমদে~।
\v 2 মরম অদুনা মহাক্কী মনাইশিংনা মঙোন্দা হায়খি, <<ঐগী নিংথৌ ইবুংঙোগীদমক নহা ওইরিবী অশেংবী লৈশাবী অমা থিসি, অদুগা মহাক্না নিংথৌবু থৌগল তৌদুনা মহাকপু য়েংশিনবিবা ওইসনু~। অদুগা ঐগী নিংথৌ ইবুংঙোগী হকচাং শাগৎনবা মহাক্না নহাক্কী নথাদা হিপচসনু~।>>
\v 3 অদুদা মখোয়না ইস্রায়েলগী লম পূম্নমক শীন্থুংনা চত্তুনা ফজবী লৈশাবী অমা থিখি, অদুগা শূনেমগী অবীশাগপু ফংদুনা মহাকপু নিংথৌগী মনাক্তা পুরকখি~।
\v 4 লৈশাবী অদু মশক য়াম্না ফজরম্মী, অদুগা নিংথৌবু য়েংশিনবিদুনা মহাকপু থৌগল তৌরম্মী; অদুবু নিংথৌনদি মহাক্কা ফমদিন্নখিদে~।
\s1 অদোনিয়ানা শরৌ শীনবা
\p
\v 5 অদুগা হাগ্গীৎকী মচা নিপা অদোনিয়ানা মশাবু চাউহঞ্জদুনা হায়রকই, <<ঐ নিংথৌ ওইরগনি>>; অদুনা মহাক্না মশাগীদমক শগোল গাড়ীশিং, শগোল লান্মীশিং অমসুং মহাক্কী মমাঙদা চেন্নবা মী য়াঙ্খৈ থৌরাঙ তৌখি~।
\v 6 মহাক্কী মপানা কৈদৌঙৈদসু মহাকপু নুঙাইহন্দনবা হায়খিদে, <<নহাক্না অসুম্না তৌরিবা করিগীনো?>> মহাক অসিসু য়াম্না মশক ফজবা মীনি; মমানা অবশালোমগী মথংদা মহাকপু পোকখি~।
\v 7 অদুগা মহাক্না সেরূয়াগী মচা নিপা যোৱাব অমসুং পুরোহিৎ অবিয়াথারগা ৱা তান্নরম্মী, অদুগা মখোয়না অদোনিয়াগী মতুং ইন্দুনা মহাকপু পাংখি~।
\v 8 অদুবু পুরোহিৎ জাদোক, যেহোয়াদাগী মচা নিপা বনায়া, ৱা তাকথোকপা নাথান, শিমী, রেয়ি অমসুং দেবিদকী অকনবা মীশিংনদি অদোনিয়াগী মীচঙ ওইরমদে~।
\v 9 অদোনিয়ানা এন রোগেল মনাক্তা লৈবা জোহেলেৎকী নূঙ মনাক্তা য়াউশিং, শল্লাবশিং অমসুং নোয়হল্লবা শা শন হাৎলম্মী; অদুগা মচীন মনাউ, নিংথৌগী মচা নিপা পূম্নমক অমসুং নিংথৌগী মনাই যিহূদাগী মী পূম্নমকপু কৌরম্মী~।
\v 10 অদুবু মহাক্না ৱা তাকথোকপা নাথান, বনায়া, অকনবা মীশিং অমসুং মহাক্কী মনাউ সোলোমোনবু কৌখিদে~।
\s1 নাথান অমসুং বাৎশেবাগী খূজিন থৌরাঙ
\p
\v 11 মরম অদুনা নাথান্না সোলোমোনগী মমা বাৎশেবাদা হায়রকই, <<হাগ্গীৎকী মচা নিপা অদোনিয়ানা নিংথৌ ওইদুনা পাল্লি অমসুং ঐখোয়গী ইবুংঙো দেবিদনা মদু খঙদে হায়বা নহাক্না তাদ্রিব্রা?
\v 12 মরম অদুনা হৌজিক লাকউ, ঐনা নঙোন্দা নোঞ্জরি, নহাক্না নশাগী পুন্সি অমসুং নচা নিপা সোলোমোনগী পুন্সি কন্ননবা নঙোন্দা পাউতাক পীগে~।
\v 13 চৎলু, নহাক্না নিংথৌ দেবিদকী মনাক্তা চঙদুনা মঙোন্দা হায়য়ু, <হে নিংথৌ, ঐগী ইবুংঙো, নহাক্না ননাই নুপীদা ৱাশকপিদুনা হায়খিদ্রা, <<শোয়দনা ঐগী তুংদা নচা নিপা সোলোমোন্না নিংথৌ ওইগনি অমসুং মহাক্না ঐগী ফম্বান্দা ফমগনি>>? অদু ওইরবদি অদোনিয়ানা নিংথৌ ওইরিবা করিগীনো?>
\v 14 য়েংউ, নহাক্না মফম অদুদা নিংথৌগা ৱা ঙাঙনরিঙৈমক্তদা ঐসু নহাক্কী তুংদা চঙলক্তুনা নহাক্কী ৱা অদু চুম্মী হায়গনি~।>>
\v 15 অদুগা বাৎশেবানা নিংথৌগী মনাক্তা কা মনুংদা চঙখি~। নিংথৌ য়াম্না অহন ওইরম্মী, অদুগা শূনেমগী অবীশাগনা নিংথৌবু থৌগল তৌরম্মী~।
\v 16 বাৎশেবানা মকোক নোন্থদুনা নিংথৌবু খুরুমজখি~। মদুদা নিংথৌনা হায়খি, <<নহাক্কী অপাম্বা অদু করিনো?>>
\v 17 মহাক্না মঙোন্দা হায়খি, <<ঐগী ইবুংঙো, নহাক্না নহাক্কী ঈশ্বর যেহোবা পন্দুনা ননাই নুপীদা ৱাশকপিখি, <শোয়দনা ঐগী তুংদা নচা নিপা সোলোমোন্না নিংথৌ ওইগনি অমসুং মহাক্না ঐগী ফম্বান্দা ফমগনি~।>
\v 18 অদুগা য়েংবিয়ু, হৌজিক অদোনিয়ানা নিংথৌ ওইরে; হৌজিক ঐগী ইবুংঙো নিংথৌনা মদু খঙদে~।
\v 19 মহাক্না শল্লাবা, নোয়হল্লবা শা শন অমসুং য়াউ ময়াম হাৎখি, অদুগা নিংথৌগী মচা নিপা পূম্নমক, পুরোহিৎ অবিয়াথার অমসুং লান্মী তেঙ্গোলগী লাঞ্জিং পুরেন যোৱাবপু কৌখি; অদুবু নহাক্কী ননাই সোলোমোন্দি মহাক্না কৌখিদে~।
\v 20 অদুগা হে ঐগী ইবুংঙো, নিংথৌ, হৌজিক্তি ঐগী ইবুংঙো নিংথৌগী ফম্বান্দা মহাক্কী মতুংদা কনানা ফমগদগে হায়বা নহাক্না মখোয়দা হায়নবা ইস্রায়েল পূম্নমক্না নঙোন্দা য়েংদুনা লৈ~।
\v 21 অদু নৎত্রবদি ঐগী ইবুংঙো নিংথৌনা মহাক্কী মপা মপুশিংগা য়াহিপ তানখ্রবদা, ঐ অমসুং ঐগী ইচা নিপা সোলোমোনবু মরাল লৈবা মী ওইনা লৌখ্রগনি~।>>
\v 22 অদুগা য়েংউ, মহাক্না নিংথৌগা ৱা ঙাঙনরিঙৈদা ৱা তাকথোকপা নাথানসু চঙলকখি~।
\v 23 অদুগা মখোয়না নিংথৌদা হায়রকই, <<য়েংবিয়ু, ৱা তাকথোকপা নাথান লাক্লে~।>> মহাক্না নিংথৌগী মাঙদা চঙলক্লগা মকোক লৈপাক তানা নিংথৌগী মাঙদা খুরুমজখি~।
\v 24 অদুগা নাথান্না হায়খি, <<হে ঐগী ইবুংঙো নিংথৌ, <অদোনিয়ানা ঐগী তুংদা নিংথৌ ওইগনি অমসুং মহাক্না ঐগী ফম্বান্দা ফমগনি> হায়দুনা নহাক্না হায়খিব্রা?
\v 25 মরমদি মহাক্না ঙসি কূমথখিদুনা শল্লাবশিং, নোয়হল্লবা শা শন অমসুং য়াউ ময়াম হাৎলগা নিংথৌগী মচা নিপা পূম্নমক, লান্মী তেঙ্গোলগী লাঞ্জিংবশিং অমসুং পুরোহিৎ অবিয়াথারবু কৌখ্রে; অদুগা য়েংউ, মখোয়না মহাক্কী মমাঙদা চাদুনা থক্তুনা হায়, <নিংথৌ অদোনিয়া কুইনা পুন্সিসনু~।>
\v 26 অদুবু নহাক্কী ননাই ঐ, পুরোহিৎ জাদোক, যেহোয়াদাগী মচা নিপা বনায়া অমসুং নহাক্কী ননাই সোলোমোন্দি মহাক্না কৌখিদে~।
\v 27 মসি ঐগী ইবুংঙো নিংথৌনা তৌরিব্রা? অদুগা ঐগী ইবুংঙো নিংথৌগী ফম্বান্দা মহাক্কী মতুংদা কনানা ফমগদগে হায়বা ননাইদা নহাক্না খঙহনবিদ্রি~।>>
\s1 সোলোমোনবু হন্না অভিষেক তৌবা
\r ১ইতি 29:21-25
\p
\v 28 অদুদগী নিংথৌ দেবিদনা খুমখি, <<বাৎশেবাবু ইনাক্তা কৌশিল্লকউ~।>> মহাক্না নিংথৌগী মনাক্তা চঙলক্লগা নিংথৌগী মমাঙদা লেপখি~।
\v 29 নিংথৌনা ৱাশক্তুনা হায়খি, <<ঐগী পুন্সিবু অৱাবা পূম্নমক্তগী হন্দোকপিখিবা যেহোবানা হিংলিবগুম্না,
\v 30 <শোয়দনমক ঐগী তুংদা নচা নিপা সোলোমোন্না নিংথৌ ওইগনি, অদুগা মহাক্না ঐগী ইহুত্তা ঐগী ফম্বান্দা ফমগনি> হায়না ঐনা ইস্রায়েলগী ঈশ্বর যেহোবাবু পল্লগা নঙোন্দা ৱাশক্তুনা হায়খিবগুম্না, ঙসি ঐনা মদু শোয়দনা তৌগনি~।>>
\v 31 অদুদগী বাৎশেবানা নোন্থদুনা মকোক লৈপাক তানা খুরুমজরগা নিংথৌবু ঈকাই খুম্নবা উত্তুনা হায়খি, <<ঐগী ইবুংঙো নিংথৌ দেবিদ কুইনা পুন্সিবা ওইসনু~।>>
\p
\v 32 নিংথৌ দেবিদনা হায়খি, <<ঐগী নাক্তা পুরোহিৎ জাদোক, ৱা তাকথোকপা নাথান অমসুং যেহোয়াদাগী মচা নিপা বনায়া কৌশিল্লকউ~।>> মদুদা মখোয়না নিংথৌগী মাঙদা লাকখি~।
\v 33 নিংথৌনসু মখোয়দা হায়খি, <<নখোয়না নখোয়গী নবুংঙোগী মনাইশিং পুদুনা ঐগী ইচা নিপা সোলোমোনবু ইশাগী \f + \fr 1:33 \fk খচর: \ft শাগোলগা লোলা তিন্নদুনা পোকপা লোলামুক চাউবা মপাঙ্গল কনবা শা অমা~।\f*খচরদা তোংহল্লগা গীহোন্দা পুথখো~।
\v 34 অদুগা পুরোহিৎ জাদোক অমসুং ৱা তাকথোকপা নাথান্না মফম অদুদা মহাকপু ইস্রায়েলগী মথক্তা নিংথৌ ওইনা অভিষেক তৌসনু; অদুগা নখোয়না পেরে খোংউ, অদুগা হায়য়ু, <নিংথৌ সোলোমোন কুইনা পুন্সিবা ওইসনু~।>
\v 35 অদুগা নখোয়না মহাক্কী তুংদা লাক্কদবনি অমসুং মহাক্না লাক্তুনা ঐগী ফম্বান্দা ফমগদবনি, মরমদি মহাক্না ঐগী ইহুত্তা নিংথৌ ওইগনি~। মরমদি ঐনা মহাকপু ইস্রায়েল অমসুং যিহূদাগী মথক্তা লৈঙাকপা ওইনা হাপ্লবনি~।>>
\v 36 যেহোয়াদাগী মচা নিপা বনায়ানা নিংথৌদা খুমখি, <<আমেন! ঐগী ইবুংঙো নিংথৌগী যেহোবা ঈশ্বরনসু অসুম্না হায়সনু~।
\v 37 যেহোবানা ঐগী ইবুংঙো নিংথৌগা লোয়নবিরকপগুম্না সোলোমোনগসু লোয়নবিসনু অমসুং মহাক্কী ফম্বান্না ঐগী ইবুংঙো নিংথৌ দেবিদকী ফম্বান্দগী হেন্না চাউহনবিসনু~।>>
\v 38 মরম অদুনা পুরোহিৎ জাদোক, ৱা তাকথোকপা নাথান, যেহোয়াদাগী মচা নিপা বনায়া, করেৎ কাঙবু অমসুং পেলেৎকী মীশিংনা কূমথখিদুনা সোলোমোনবু নিংথৌ দেবিদকী খচরদা তোংহন্দুনা গীহোন্দা পুরকখি~।
\v 39 পুরোহিৎ জাদোক্না ফিয়ূমদগী থাউ য়াওবা মচী অমা লৌদুনা সোলোমোনবু অভিষেক তৌখি~। অদুগা মখোয়না পেরে খোংবদা মী পূম্নমক্না হায়খি, <<নিংথৌ সোলোমোন কুইনা পুন্সিসনু~।>>
\v 40 অদুগা মী পূম্নমক্না মহাক্কী তুংদা লাকখি, মীশিংনা বাঁশী খোংদুনা ঙমখৈ লৈতনা হরাউখি, মদুদা মখোয়গী মখোন্না মালেম চেকখায়খি~।
\s1 অদোনিয়ানা চঙজবা
\p
\v 41 অদুগা অদোনিয়া অমসুং মহাক্কা লোয়নরম্বা মী পূম্নমক্না চাবা লোইবগা মদু তাখি~। যোৱাবনা পেরেগী মখোন তাবদা হায়খি, <<সহরদা নিন খোংবা হেনগৎলক্লিবা অসি করিগীনো?>>
\v 42 মহাক্না ঙাঙলিঙৈদা য়েংউ, পুরোহিৎ অবিয়াথারগী মচা নিপা যোনাথান লাকখি~। অদুগা অদোনিয়ানা মঙোন্দা হায়খি, <<চঙলকউ, মরমদি নহাক নথৌনা লৈবা নিপানি অমসুং অফবা পাউ পুরক্লি~।>>
\v 43 যোনাথান্না অদোনিয়াদা খুমখি, <<তশেংনমক ঐখোয়গী ইবুংঙো নিংথৌ দেবিদনা সোলোমোনবু নিংথৌ ওইহনখ্রে~।
\v 44 নিংথৌনা মহাক্কা লোয়ননা পুরোহিৎ জাদোক, ৱা তাকথোকপা নাথান, যেহোয়াদাগী মচা নিপা বনায়া, করেৎ কাঙবু অমসুং পেলেৎকী মীশিংবু থাখি; অদুগা মখোয়না মহাকপু নিংথৌগী খচর তোংহনখি~।
\v 45 অদুগা পুরোহিৎ জাদোক অমসুং ৱা তাকথোকপা নাথান্না মহাকপু গীহোন্দা নিংথৌ ওইনা অভিষেক তৌখি; অদুগা মখোয়না মফম অদুদগী হরাউনা লাকপদা সহর অদু অমুক নিন খোংখি~। নখোয়না তারিবা নিন খোংবা অদু অসিনি~।
\v 46 সোলোমোন্না নিংথৌ লৈবাক্কী ফম্বান্দসু ফম্লি~।
\v 47 অদুগীসু মথক্তা ঐখোয়গী ইবুংঙো নিংথৌ দেবিদপু বোর পীনবা নিংথৌগী মনাইশিংনা লাক্তুনা হায়রকই, <ঈশ্বরনা সোলোমোনগী মিং নহাক্কী মিংদগী হেন্না ফাওহনবিসনু অমসুং মহাক্কী ফম্বান নহাক্কী ফম্বান্দগী হেন্না চাউহনবিসনু~।> অদুগা নিংথৌনা ফমুং মথক্তা মকোক নোন্থজখি~।
\v 48 অদুগা নিংথৌনা অসুম্নসু হায়খি, <নুমিৎ অসিদা ঐগী ফম্বান্দা ফম্ননবা মী অমা পীবিদুনা ঐগী মিৎনা মদুমক উহনবিরিবা ইস্রায়েলগী যেহোবা ঈশ্বরবু থাগৎলু~।> >>
\v 49 অদুগা অদোনিয়াগা লোয়নরম্বা মী পূম্নমক্না কিদুনা নিক্লম্মী অমসুং মী খুদিং হৌগত্তুনা মানা মানা থোকপা চৎনখি~।
\p
\v 50 সোলোমোনগী মরম্না অদোনিয়া কিরম্মী; মহাক্না হৌগৎলগা চৎখিদুনা লাৎনপূংগী মচীশিং পায়খি~।
\v 51 মদু সোলোমোন্দা তমদুনা হায়রকই, <<য়েংউ, অদোনিয়ানা নিংথৌ সোলোমোনবু কিরে; মরমদি য়েংউ, মহাক্না লাৎনপূংগী মচীশিং পায়দুনা হায়রকই, <নিংথৌ সোলোমোন্না মহাক্কী মনাইবু থাঙশাংনা হাৎলোই হায়দুনা ঙসি ঐঙোন্দা ৱাশকপিসনু~।> >>
\v 52 অদুগা সোলোমোন্না হায়খি, <<মহাক্না মশামক মতিক চাবা নিপানি হায়না উৎলবদি, মহাক্কী শম্না অমতা লৈপাক্তা তারোই; অদুবু মঙোন্দা ফত্তবা ফংলবদি মহাক শিগনি~।>>
\v 53 মরম অদুনা নিংথৌ সোলোমোন্না মী থাদুনা মহাকপু লাৎনপূংদগী পুথরকখি~। অদুগা মহাক্না লাক্তুনা নিংথৌ সোলোমোনগী মমাঙদা উপ্রাক্না উপখি, অদুগা সোলোমোন্না মঙোন্দা হায়খি, <<নয়ূমদা চৎলো~।>>
\c 2
\s1 দেবিদনা সোলোমোন্দা য়াথং পীবা
\p
\v 1 দেবিদনা শিগদবা মতম অদু নকশিল্লবদা মহাক্না মচা নিপা সোলোমোন্দা য়াথং পীদুনা হায়রকই,
\v 2 <<ঐনা মালেম পূম্নমক্কী লম্বীদা চৎলি; মরম অদুনা নহাক অকনবা ওইয়ু অমসুং নিপা থোকপা উৎলু~।
\v 3 মৌশিগী ৱায়েন য়াথংদা ইখিবগুম্না, ঈশ্বরগী লম্বীশিংদা চৎনবা, মহাক্কী ৱায়েন পথাপ, মহাক্কী য়াথং, মহাক্কী ৱায়েন অমসুং মহাক্কী সাক্ষী ঙাক্নবা নহাক্কী ঈশ্বর যেহোবাগী য়াথং ইল্লু~। মসি নহাক্না তৌবা পূম্নমক্তা অমসুং নহাক্না চৎপা খুদিংদা মায় পাকহন্নবনি;
\v 4 যেহোবানা ঐগী মরমদা হায়খিবা ৱা অদু মহাক্না থুংহন্নবা হায়রকই, <নহাক্কী নচাশিংনা মখোয়গী থম্মোই অপূম্বা অমসুং থৱায় অপূম্বা য়াওনা ঐগী মাঙদা অচুম্বদা চৎনবা মখোয়গী লম্বীদা চেকশিল্লবদি,> মহাক্না হায়, <ইস্রায়েলগী ফম্বান্দা ফম্নবা নহাক্কী মী ৱাৎপা লৈরোই~।>
\v 5 অদুগীসু মথক্তা সেরূয়াগী মচা নিপা যোৱাবনা ঐঙোন্দা তৌখিবা, মহাক্না হাৎখিবা ইস্রায়েলগী লান্মী তেঙ্গোলশিংগী লাঞ্জিংবা অনী, নেরগী মচা নিপা অবনের অমসুং যেথেরগী মচা নিপা অমাসাদা তৌখিবা অদুসু নহাক্না খঙই~। ঈঙথনা লৈরিঙৈদা মহাক্না লানগী ঈ তাহনখি~। অদুগা মহাক্কী মখ্বাঙদা লাক্লিবা খ্বাঙয়েত্তা অমসুং মখোঙদা তোংলিবা মহাক্কী সেন্দলদা লানগী ঈ তৈখি~।
\v 6 মরম অদুনা নহাক্না শিংনা তৌদুনা মহাক্কী পোক হৌরবা মকোক অদু খম্নুং লৈবাক্তা ঈঙনা কূমথহনগনু~।
\v 7 অদুবু গিলিয়দ মচা বার্জিল্লায়গী মচা নিপাশিংদা চানবিবা উৎপিয়ু, অদুগা নহাক্কী চাফমদা চারিবা মখোয় অদুগী মরক্তা মখোয় য়াওহল্লু, মরমদি নয়াম্বা অবশালোমদগী ঐনা চেনখিবা মতমদা মখোয়না ইনাক্তা লাকখি~।
\v 8 অদুগা য়েংউ, ঐনা মাহনায়িমদা চৎপা নুমিত্তা ঐবু থীনা শিরাপ তৌখিবা বাহুরীমদা লৈবা বেনজামিন মচা, গেরাগী মচা নিপা শিমী ননাক্তা লৈ~। মহাক্না যোর্দান্দা ঐবু ওকপা লাকপদা ঐনা যেহোবা পন্দুনা মঙোন্দা ৱাশক্তুনা হায়রকই, <ঐনা নহাকপু থাঙশাংনা হাৎলোই~।>
\v 9 মরম অদুনা হৌজিক, মহাক মরান লৈতে হায়না খনগনু, মরমদি নহাক অশিংবা মীনি অমসুং নহাক্না মঙোন্দা করি তৌগদগে হায়বা খঙই; অদুগা নহাক্না মহাক্কী পোক হৌরবা মকোক অদু ঈগা খম্নুং লৈবাক্তা পুথৌ~।>>
\s1 দেবিদ শিবা
\r ১ইতি 29:26-30
\p
\v 10 অদুদগী দেবিদনা মপা মপুশিংগা য়াহিপ তানখি অমসুং দেবিদকী সহরদা ফুমখি~।
\v 11 দেবিদনা ইস্রায়েলগী মথক্তা পাল্লম্বা অদু চহী নিফুনি: হেব্রোন্দা চহী তরেৎ পানখি অমসুং যেরূশালেমদা চহী কুন্থ্রাহুমদোই পানখি~।
\p
\v 12 অদুদগী সোলোমোন্না মহাক্কী মপা দেবিদকী ফম্বান্দা ফমখি; মহাক্কী নিংথৌ লৈবাক অদু য়াম্না মরা চেৎনা লৈখি~।
\s1 অদোনিয়া হাৎপা
\p
\v 13 অদুগা হাগ্গীৎকী মচা নিপা অদোনিয়ানা সোলোমোনগী মমা বাৎশেবাগী মনাক্তা লাকখি~। অদুগা বাৎশেবানা হায়খি, <<নহাক ঈঙথনা লাকইব্রা?>> অদুগা মহাক্না হায়খি, <<ঈঙথনা লাকচবনি~।>>
\v 14 মহাক্না অমুকসু হায়খি, <<ঐনা নঙোন্দা হায়জগদবা মরম অমা লৈ~।>> বাৎশেবানা হায়খি, <<হায়য়ু~।>>
\v 15 মহাক্না হায়খি, <<নিংথৌ লৈবাক অসি ঐগী ওইরম্বনি অমসুং ঐনা নিংথৌ ওইগদবনি হায়দুনা ইস্রায়েল পূম্নমক্না ঐঙোন্দা মমায় ওনশিল্লম্বনি হায়বা নহাক্না খঙবি~। অদুম ওইনমক নিংথৌ লৈবাক অসি ওন্থোক্লে অমসুং ঐগী ইনাউগী ওইরে; মরমদি মসি মহাক্কীদমক যেহোবাদগীনি~।
\v 16 হৌজিক ঐনা নঙোন্দগী করিগুম্বা অমা নিজরি, ঐবু য়াদবা তৌবিগনু~।>> বাৎশেবানা মঙোন্দা হায়খি, <<হায়য়ু~।>>
\v 17 মহাক্না হায়খি, <<নিংথৌ সোলোমোন্না ঐঙোন্দা শূনেমগী অবীশাগপু ঐগী নুপী ওইনা পীবিনবা মঙোন্দা হায়বিয়ু, মরমদি মহাক্না নহাকপু য়াদবা তৌরোই~।>>
\v 18 অদুগা বাৎশেবানা হায়খি, <<ফরে, ঐনা নহাক্কীদমক নিংথৌদা হায়গনি~।>>
\p
\v 19 মরম অদুনা বাৎশেবানা নিংথৌ সোলোমোন্দা অদোনিয়াগীদমক ৱা হায়ননবা মহাক্কী মনাক্তা চৎখি~। নিংথৌনা মমাবু উননবা হৌগৎখি অমসুং মঙোন্দা মকোক নোন্থদুনা খুরুম্লগা মহাক্কী ফম্বান্দা ফমখি, অদুগা নিংথৌগী মমাগীদমক ফম্নবা ফম্বান অমা থাহনখি; মদুদা মমানা মহাক্কী য়েৎ থংবদা ফমখি~।
\v 20 অদুদগী মহাক্না হায়খি, <<ঐনা নঙোন্দা অপিকপা পোৎ অমা নিজনীংই; ঐঙোন্দা য়াদবা তৌবিগনু~।>> নিংথৌনা মঙোন্দা হায়খি, <<ইমা, হায়বিয়ু, মরমদি ঐনা নঙোন্দা য়াদবা তৌরোই~।>>
\v 21 মহাক্না হায়খি, <<শূনেমগী অবীশাগপু নয়াম্বুং অদোনিয়াগী নুপী ওইনা পীবিয়ু~।>>
\v 22 নিংথৌ সোলোমোন্না খুমদুনা মমাদা হায়খি, <<নহাক্না শূনেমগী অবীশাগপু অদোনিয়াগীদমক নিবিরিবা করিগীনো? মহাক্কীদমক নিংথৌ লৈবাকসু নিবিয়ু, মরমদি মহাক ঐগী ইয়াম্বুংনি; মহাক্কীদমক, পুরোহিৎ অবিয়াথারগীদমক অমসুং সেরূয়াগী মচা নিপা যোৱাবকীদমকসু!>>
\v 23 অদুদগী নিংথৌ সোলোমোন্না যেহোবা পন্দুনা ৱাশক্তুনা হায়রকই, <<অদোনিয়ানা হায়রিবা ৱা অসিগী মরম্না মহাক্কী মথৱায় মাঙদ্রবদি, ঈশ্বরনা ঐঙোন্দা অসুম্না অমসুং অসিদগীসু হেন্না তৌবিসনু!
\v 24 মরম অদুনা হৌজিক যেহোবানা ৱাশকপিখিবগুম্না, ঐবু মরা চেৎনা থম্বিবা অমসুং ঐগী ইপা দেবিদকী ফম্বান্দা ফমহনবিবা, অদুগা ঐবু ইমুং অমা শেম্বিবা মহাক্না হিংলিবগুম্না, ঙসিমক অদোনিয়াবু হাৎকনি~।>>
\v 25 অদুগা নিংথৌ সোলোমোন্না যেহোয়াদাগী মচা নিপা বেনায়াবু থাখি; অদুগা বেনায়ানা মহাক্কী মথক্তা খূৎ থাবদা মহাক শিখি~।
\p
\v 26 অদুগা নিংথৌনা পুরোহিৎ অবিয়াথারদা হায়খি, <<নহাক নশামক্কী নরম অনাথোত্তা চৎলু; মরমদি নহাক শিবা মতিক চায়, অদুবু মতম অসিদদি ঐনা নহাকপু হাৎলোই, মরমদি নহাক্না ঐগী ইপা দেবিদকী মাঙদা ইবুংঙো যেহোবাগী উপু পুখি অমসুং ঐগী ইপানা অৱাবা নংখিবা পূম্নমক্তা নহাকসু অৱাবা নংখি~।>>
\v 27 মরম অদুনা যেহোবানা শীলোদা এলীগী ইমুংগী মরমদা হায়খিবা অদু থুংহন্ননবা সোলোমোন্না অবিয়াথারবু যেহোবাগী পুরোহিৎ ওইবদগী লৌথোকখি~।
\s1 যোৱাব হাৎপা
\p
\v 28 অদুদগী পাউশিং অসি যোৱাবতা য়ৌরকখি, মরমদি যোৱাবনা অবশালোমগী তুং ইনখিদ্রবসু, মহাক্না অদোনিয়াগী তুং ইনখি~। অদুদগী যোৱাবনা যেহোবাগী ফিয়ূমদা চেনশিনখিদুনা লাৎনপূংগী মচীশিং অদু পায়খি~।
\v 29 অদুগা নিংথৌ সোলোমোন্দা তমখি, <<যোৱাবনা যেহোবাগী ফিয়ূমদা চেনশিনখ্রে, য়েংউ, মহাক লাৎনপূং মনাক্তা লৈ~।>> সোলোমোন্না যেহোয়াদাগী মচা নিপা বেনায়াদা মী থাদুনা হায়রকই, <<চত্তুনা মঙোন্দা খূৎ থাউ~।>>
\v 30 বেনায়ানা যেহোবাগী ফিয়ূমদা লাক্তুনা মঙোন্দা হায়খি, <<নিংথৌনা অসুম্না হায়, <থোক্লকউ~।> >> অদুবু মহাক্না হায়খি, <<থোক্লক্লোই, মরমদি ঐ মফম অসিদা শিগনি~।>> অদুদগী বেনায়ানা নিংথৌগী মফমদা পাউ অমুক হন্না পুরক্তুনা হায়রকই, <<যোৱাবনা অসুম্না হায়রকই, অদুগা অসুম্না মহাক্না ঐঙোন্দা খুম্লকই~।>>
\v 31 নিংথৌনা মঙোন্দা হায়খি, <<যোৱাবনা তাহনখিবা মরান লৈতবা ঈ অদু নহাক্না ঐঙোন্দগী অমসুং ঐগী ইপাগী ইমুংদগী লৌথোক্নবা মহাক্না হায়বগুম্না তৌ, মঙোন্দা খূৎ থাউ অমসুং মহাকপু ফুম্মু~।
\v 32 যেহোবানা যোৱাবকী মকোক্তা মশাগী ঈ তাহনগনি, মরমদি মহাক্না ঐগী ইপা দেবিদ খঙহন্দনা মঙোন্দগী হেন্না ধর্ম্মচেনবা অমসুং অফবা মী অনী, ইস্রায়েলগী লান্মী তেঙ্গোলগী লাঞ্জিং পুরেন নেরগী মচা নিপা অবনের অমসুং যিহূদাগী লান্মী তেঙ্গোলগী লাঞ্জিংবা যেথেরগী মচা নিপা অমাসাবু খূৎ থাদুনা মখোয়বু থাঙশাংনা হাৎখি~।
\v 33 মরম অদুনা মখোয়গী ঈ অদু যোৱাবকী মকোক্তা অমসুং মহাক্কী ধারাগী মকোক্তা মতম পূম্নমক্তা তাগনি~। অদুবু দেবিদ, মহাক্কী ধারা, মহাক্কী ইমুং অমসুং মহাক্কী ফম্বানগী মথক্তা যেহোবাদগী মতম পূম্নমক্তা ঈঙথবা লৈগনি~।>>
\v 34 মরম অদুনা যেহোয়াদাগী মচা নিপা বেনায়ানা কাখত্তুনা মহাকপু খূৎ থাখি অমসুং মহাকপু হাৎখি; অদুগা মহাকপু লমহাঙদা মশাগী ময়ূমদা ফুমখি~।
\v 35 অদুগা নিংথৌনা মহাক্কী মহুত্তা যেহোয়াদাগী মচা নিপা বেনায়াবু লান্মীগী মকোক ওইহনখি~। অদুগা নিংথৌনা পুরোহিৎ জাদোকপু অবিয়াথারগী মহুত্তা হাপখি~।
\s1 শিমী হাৎপা
\p
\v 36 অদুগা নিংথৌনা মী থাদুনা শিমীবু কৌরগা মঙোন্দা হায়খি, <<নহাক্কীদমক যেরূশালেমদা য়ূম অমা শারগা মদুদা লৈয়ু অমসুং মদুদগী কদায়দসু চত্থোক্কনু~।
\v 37 মরমদি নহাক্না চত্থোক্তুনা কিদ্রোন ঈশিং খোং লান্থোকপা নুমিৎ অদুদা নহাক শোয়দনা শিগনি হায়বা নহাক্না তশেংনা খঙউ; নহাক্কী ঈ অদু নশামক্কী কোকথক্তা তাগনি~।>>
\v 38 অদুগা শিমীনা নিংথৌদা হায়খি, <<হায়বিরিবা অসি অফবনি~। ঐগী ইবুংঙো নিংথৌনা হায়খিবগুম্না, ননাইনা অদুম্না তৌজগনি~।>> অসুম্না শিমীনা যেরূশালেমদা নুমিৎ কয়ামরুম লৈখি~।
\v 39 অদুগা চহী অহুম শুরকপদা অসুম্না থোকখি, শিমীগী মনাইশিংগী মরক্তগী অনীনা গাৎকী নিংথৌ মাকাগী মচা নিপা অখীশকী মনাক্তা চেনখি~। অদুগা মখোয়না শিমীদা তমদুনা হায়রকই, <<য়েংউ, নহাক্কী ননাইশিং গাত্তা লৈ~।>>
\v 40 অদুদগী শিমীনা হৌগত্তুনা মহাক্কী লোলাদা শাবন হাপকৎলগা মনাইশিংবু থিরুনবা অখীশকী মনাক্তা গাত্তা চৎখি~। অদুগা শিমীনা চত্তুনা মহাক্কী মনাইশিংবু গাত্তগী পুরকখি~।
\v 41 অদুগা শিমীনা যেরূশালেমদগী গাত্তা চৎলুরগা অমুক হন্না হল্লক্লে হায়না সোলোমোন্দা তম্লম্মী~।
\v 42 অদুদগী নিংথৌনা মী থাদুনা শিমীবু কৌহল্লগা মঙোন্দা হায়খি, <<ঐনা নহাকপু যেহোবাগী মিং পন্দুনা ৱাশকহনখিবা নৎত্রা? অদুগা নঙোন্দা চেকশিন-ৱা হায়খিদ্রা? <তশেংনা খঙউ, নহাক্না চত্থোক্তুনা করিগুম্বা মফম অমদা চৎপা নুমিৎ অদুদা নহাক শোয়দনা শিগনি~।> অদুগা নহাক্না ঐঙোন্দা হায়খি, <ঐনা তাবা ৱা অদু অফবনি~।>
\v 43 অদুগা নহাক্না যেহোবাগী মিং পন্দুনা ৱাশকখিবা অমসুং ঐনা নঙোন্দা শিন্নখিবা য়াথং অদু নহাক্না ঙাকখিদবা করিগীনো?>>
\v 44 নিংথৌনা শিমীদা অমুকসু হায়খি, <<নহাক্না ঐগী ইপা দেবিদতা তৌখিবা ফত্তবা পূম্নমক অদু নথম্মোইনা খঙবগুম্না নহাক্নসু খঙই; মরম অদুনা যেহোবানা নহাক্কী ফত্তবা অদু নশাগী কোকথক্তা হনবিগনি~।
\v 45 অদুগা নিংথৌ সোলোমোনবু য়াইফহনবিগনি অমসুং দেবিদকী ফম্বান্দা যেহোবাগী মাঙদা মতম পূম্নমক্তা মরা চেৎনা লৈহনবিগনি~।>>
\v 46 মরম অদুনা নিংথৌনা যেহোয়াদাগী মচা নিপা বেনায়াদা য়াথং পীখি; অদুগা মহাক্না থোকখিদুনা শিমীদা খূৎ থাখি, মদুদা মহাক শিখি~। অসুম্না নিংথৌ লৈবাক অদু সোলোমোনগী মখূত্তা মরা চেৎনা লৈখি~।
\c 3
\s1 সোলোমোন্না ফেরাউগা মরী থম্নবা
\p
\v 1 সোলোমোন্না ফেরাউগী মচা নুপীবু লৌদুনা ইজিপকী নিংথৌ ফেরাউগা মরী থম্নখি, অদুগা মহাক্না মশাগী য়ূম, যেহোবাগী য়ূম অমসুং যেরূশালেমগী অকোয়বদা খাগৎলিবা চেকপল অদু শাবা লোইদ্রি ফাওবা দেবিদকী সহরদা থম্লম্মী~।
\v 2 মীশিংনা অৱাংবা মফমশিংদতা ঈরাৎখি, মরমদি মতম অদু ফাওবদা যেহোবাগী মিংদা য়ূম অমতা শারমদ্রি~।
\v 3 সোলোমোন্না মহাক্কী মপা দেবিদকী ৱায়েন পথাপ ঙাক্তুনা যেহোবাবু নুংশিজখি, অদুবু মহাক্না অৱাংবা মফমশিংদা ঈরাত্তুনা মেক্রুক থাখি~।
\v 4 নিংথৌনা গিবিয়োন্দা ঈরাৎচনবা চৎখি, মরমদি মদু য়াম্না ৱাংবা মফম্নি~। সোলোমোন্না লাৎনপূং অদুগী মথক্তা মৈ থাদোকপগী কৎনপোৎশিং লীশীং অমা কৎখি~।
\s1 সোলোমোন্না লৌশিং নিজবা
\r ২ইতি 1:2-10
\p
\v 5 গিবিয়োন্দা যেহোবানা অহিংদা সোলোমোনগী মঙদা লাকখি; অদুগা ঈশ্বরনা হায়খি, <<ঐনা নঙোন্দা পীহন্নীংবা অদু নিজৌ~।>>
\v 6 মদুদা সোলোমোন্না হায়খি, <<নহাক্না ঐগী ইপা, ননাই দেবিদতা, মহাক্না নহাক্কী মাঙদা চুম্না, ধর্ম্মচেন্না অমসুং পূকচেন তিংনা নহাক্কা লোয়ননা চৎপগী মতুং ইন্না অথোইবা লেঙদ্রবা নুংশিবা উৎপিরে; অদুগা নহাক্না মঙোন্দা অথোইবা লেঙদ্রবা নুংশিবা উৎপিরে, মদুদি ঙসি ওইরিবগুম্না মহাক্কী ফম্বান্দা ফম্নবা নহাক্না মঙোন্দা মচা নিপা অমা পীবিরে~।
\v 7 হৌজিক ঐগী ঈশ্বর যেহোবা, নহাক্না ঐগী ইপা, দেবিদকী মহুত্তা ননাইবু নিংথৌ ওইহনবিরে, অদুবু ঐদি পিক্লিবা অঙাংনি; করম্না ইথৌদাংশিং পাঙথোক্কদবা ঐ খঙজদে~।
\v 8 ননাইদি নহাক্না খন্দোকপিখ্রবা য়ামখ্রবা মীশিং অসিগী মরক্তা লৈ, য়াম্মনবনা মখোয়গী মশীং থীবা নৎত্রগা মশীং লাকপা ঙমদে~।
\v 9 মরম অদুনা ঐনা অফ-ফত্ত খঙদুনা নহাক্কী মীশিংবু ৱায়েন্নবা ননাইদা ৱাখল তাবা পূক্নীং পীবিয়ু~। মরমদি নহাক্কী অসুক য়াম্বা মীয়াম অসি কনানা ৱায়েনবা ঙমগনি?>>
\s1 সোলোমোনগী হায়জবগী পাউখুম
\r ২ইতি 1:11-13
\p
\v 10 সোলোমোন্না নিজখিবা ৱাফম অদুদা যেহোবানা পেনবিরম্মী~।
\v 11 অদুগা ঈশ্বরনা মঙোন্দা হায়খি, <<নহাক্না মসি নিজরে, অদুবু নহাক্কীদমক নপুন্সি শাংনবগীদমক নিখিদে, নহাক্কীদমক লন্থুম নিখিদে, নহাক্কী য়েক্নবশিংগী থৱায় নিখিদে, অদুবু অচুম্বা ৱায়েন খঙনবগী ৱাখল তাবা অদু নহাক্কীদমক নিজখি,
\v 12 য়েংউ, নহাক্কী ৱা মতুং ইন্না ঐনা নহাক্কীদমক তৌবিরে; য়েংউ, ঐনা নঙোন্দা লৌশিং অমসুং ৱাখল তাবা পূক্নীং পীবিরে, মরম অদুনা মমাঙঙৈদা নহাক্কা মান্নবা কনা অমতা লৈরমদে, অদুগা নতুংদসু নহাক্কা মান্নবা কনা অমতা থোক্লরোই~।
\v 13 অদুগা নহাক্না নিখিদবা লন্থুম অমসুং ঈকাই খুম্নবা অনীমকসু ঐনা নঙোন্দা পীবিরে~। মরম অদুনা নপুন্সি চুপ্পদা নিংথৌশিংগী মরক্তা নহাক্কা মান্নবা অমতা লৈরোই~।
\v 14 অদুগা নপা দেবিদনা চৎখিবগুম্না, নহাক্না ঐগী পথাপশিং অমসুং ঐগী য়াথংশিং ঙাক্ননবা ঐগী লম্বীদা চৎলবদি, ঐনা নঙবু পুন্সি নুংশাংহনগনি~।>>
\v 15 অদুদগী সোলোমোন্না মিকপ থোক্লম্মী, অদুগা য়েংউ, মদু মঙ ওইরম্লে~। মহাক্না যেরূশালেমদা লাক্লগা যেহোবাগী ৱালেপ্নবগী উপুগী মমাঙদা লেপ্ত‌ুনা মৈ থাদোকপগী কৎনপোৎশিং, ঈঙথবগী কৎনপোৎশিং কৎখি অমসুং মহাক্কী মনাই পূম্নমক্কীদমক চাক খাঙখি~।
\s1 সোলোমোনগী অশিংবা ৱায়েন
\p
\v 16 মতম অদুদা ওক্তবী নুপী অনী নিংথৌগী মনাক্তা লাক্তুনা মহাক্কী মমাঙদা লেপ্লম্মী~।
\v 17 অদুগা নুপী অমনা হায়খি, <<হে ঐগী ইবুংঙো, ঐগা নুপী অসিগা য়ূম অমদা লৈমিন্নরম্মী; মহাক্না য়ূম অদুদা লৈরিঙৈদা ঐ অঙাং উন্নরম্মী~।
\v 18 অদুগা অসুম্না থোকখি, ঐনা অঙাং উনবা মতুং নুমিৎ হুম্নিশুবদা নুপী অসিসু অঙাং উন্নরম্মী অমসুং ঐখোয় পূন্না লৈমিন্নরম্মী; য়ূম অদুদা ঐখোয় অনী নত্তনা মীতোপ অমতা ঐখোয়গা য়ূম অদুদা লৈরমদে~।
\v 19 মহাক্না অঙাং অদু ননশিনবদা নুপী অসিগী অঙাং অদু অহিংদা শিরে~।
\v 20 অদুগা ননাই নুপীনা তূম্লিঙৈদা, মহাক্না অহিং নোংয়ায়দা হৌগত্তুনা ঐগী ইনাক্তগী ইচা নিপা অদু লৌদুনা মহাক্কী মথাদা থমখি~। অদুগা মহাক্কী অশিবা অঙাং অদু ঐগী ইথাদা থম্লম্মী~।
\v 21 অয়ুক্তা ঐনা ইচাবু খোম পীথক্নবা হৌগৎলকপদা, য়েংউ, অঙাং অদু শিরম্লে~। অদুগা অয়ুক্তা ঐনা মুন্না য়েংবদা, য়েংউ, মদু ঐনা পোকচবা ঐগী ইচা নিপা ওইরমদ্রে~।>>
\v 22 অদুগা অতোপ্পা নুপী অদুনা খুমখি, <<নত্তে! হিংলিবা অঙাং অসি ঐগী ইচা নিপানি, অদুগা অশিবা অদুদি নহাক্কী নচা নিপানি~।>> মদুদা মহাক্না হায়খি, <<নত্তে! অশিবা অদু নহাক্কী নচা নিপানি, অদুগা হিংলিবা অসি ঐগী ইচা নিপানি~।>> অসুম্না মখোয়না নিংথৌগী মাঙদা ঙাঙনরম্মী~।
\v 23 অদুদগী নিংথৌনা হায়খি, <<অমনা হায়, <হিংলিবা অসি ঐগী ইচা নিপানি, নহাক্কী নচা নিপাদি শিরে~।> অতোপ্পা অদুনা হায়, <নত্তে! অশিবা অদু নহাক্কী নচা নিপানি, অদুগা ঐগী ইচা নিপাদি হিংলিবা অসিনি~।> >>
\v 24 মদুদা নিংথৌনা হায়খি, <<ঐঙোন্দা থাঙশাং অমা পুরকউ~।>> মখোয়না নিংথৌগী মাঙদা থাঙশাং অমা পুরকখি~।
\v 25 নিংথৌনা হায়খি, <<হিংলিবা অঙাং অসি অনীথোক্না ককথৎলু, তঙ্খায় অমনা অমদা অমসুং তঙ্খায় অমনা অতোপ্পা অমদা পীয়ু~।>>
\v 26 অদুদগী হিংলিবা অঙাং অদুগী মমানা মচা নিপা অদুগীদমক মপূক্নীং ৱাদুনা নিংথৌদা হায়খি, <<ঐগী ইবুংঙো, হিংলিবা অঙাং অদু মঙোন্দা পীবিয়ু অমসুং মহাকপু হাৎপতদি হাৎপিগনু~।>> অদুবু অতোপ্পা অমদুনা হায়খি, <<অঙাং অসি নহাক্কীসু ঐহাক্কীসু ওইদসনু, অনীথোক্না ককথৎলু~।>>
\v 27 অদুদগী নিংথৌনা পাউখুম পীখি, <<অহানবা নুপী অদুদা হিংলিবা অঙাং অদু পীবিয়ু অমসুং অঙাং অদু হাৎকনু; মহাক্তি অঙাং অদুগী মমানি~।>>
\v 28 নিংথৌনা ৱায়েনখিবা ৱায়েন অদু ইস্রায়েল পূম্নমক্না তারম্মী অমসুং মখোয়না নিংথৌবু কিরম্মী~। মরমদি চুম্না ৱায়েন্নবা ঈশ্বরগী লৌশিং মঙোন্দা লৈ হায়বা মখোয়না খঙলম্মী~।
\c 4
\s1 সোলোমোনগী অঙম অথৌশিং
\p
\v 1 নিংথৌ সোলোমোন্না ইস্রায়েল পূম্নমক্কী মথক্তা নিংথৌ ওইরম্মী~।
\v 2 মহাক্কী অঙম অথৌশিংদি মখোয় অসিনি: জাদোক্কী মচা নিপা পুরোহিৎ অজারীয়া;
\v 3 শীশাগী মচা নিপা এলীহোরেপ অমসুং অহিয়াদি লাইরিক ইবশিংনি; অহীলূদকী মচা নিপা যেহোশাফাৎনা ইতিহাস ইবনি;
\v 4 যেহোয়াদাগী মচা নিপা বেনায়ানা লান্মী তেঙ্গোলশিংগী লুচিংবনি; অদুগা জাদোক অমসুং অবিয়াথারনা পুরোহিৎশিংনি~।
\v 5 অদুগা নাথানগী মচা নিপা অজারীয়ানা ফম্নাইবশিংগী মথক্তা লৈ; অদুগা নাথানগী মচা নিপা জাবুদনা অথোইবা ফম্নাইবা অমসুং নিংথৌগী মরূপ্নি~।
\v 6 অদুগা অহীশারনা ইমুং মনুং পান্নবনি; অদুগা অবদাগী মচা নিপা অদোনীরাম্না থবক শূবা মীনাইশিংগী মথক্তা লৈ~।
\p
\v 7 অদুগা সোলোমোন অমসুং মহাক্কী ইমুং মনুংগী চান-থক্নবা থৌরাঙ তৌখিবা ইস্রায়েল পূম্নমক্কী মথক্তা ফম্নাইবা তরানিথোই লৈরম্মী; মখোয় অমমম্না চহী অমগী মনুংদা থা অমমমগী চান-থক্নবা থৌরাঙ তৌখি~।
\v 8 অদুগা মখোয়গী মমিংশিংদি অসিনি: ইফ্রায়িম চীংদা লৈবা বেন হূর;
\v 9 মকাজদা, শালবীমদা, বেৎ-শেমেশ্তা অমসুং এলোনবেৎহনান্দা লৈবা বেনদেকের;
\v 10 অরুবোত্তা লৈবা বেন হেসেদ; মহাক্কী মখূত্তা সোকো অমসুং হেফরগী লৈবাক পূম্নমক লৈরম্মী;
\v 11 দোরগী লমদম পূম্নমক্তা লৈবা বেন অবীনাদাব; মহাক্না সোলোমোনগী মচা নুপী তফাৎপু নুপী ওইনা লৌখি;
\v 12 তানাক, মেগিদ্দো, সারেথানগী মনাক্তা অমসুং যিজ্রিয়েলগী মখাদা লৈবা বেৎ-শিয়ান অপূম্বা, হায়বদি বেৎশিয়ান্দগীনা অবেলমহোলা অমসুং যোকমেয়ামগী ৱাংমা ফাওবদা লৈবা অহীলূদকী মচা নিপা বানা;
\v 13 রামোৎ-গিলিয়দতা লৈবা বেনগেবের; মহাক্কী মখূত্তা গিলিয়দতা লৈবা মনাসেগী মচা নিপা যায়ীরগী সহরশিং লৈরম্মী; বাশন্দা লৈবা আর্গোবকী লমদম অদুদা চেকপন্না কোয়শিনবা অমসুং পিথ্রাইগী পৌরোলশিং পানবা সহর হুম্ফু অদুসু মহাক্কী মখূত্তা লৈরম্মী;
\v 14 মাহনায়িমদা লৈবা ইদ্দোগী মচা নিপা অহীনাদাব;
\v 15 অদুগা নপ্তালীদা লৈবা অহীমাজ; মহাক্না সোলোমোনগী মচা নুপী বাসমাৎপু নুপী ওইনা লৌখি;
\v 16 অশের অমসুং বে অলোত্তা লৈবা হূশায়গী মচা নিপা বানা;
\v 17 ইসাখারদা লৈবা পরূহাগী মচা নিপা যেহোশাফাৎ;
\v 18 বেনজামিন্দা লৈবা এলাগী মচা নিপা শিমী;
\v 19 গিলিয়দকী লৈবাক্তা, হায়বদি অমোরীগী মীশিংগী নিংথৌ সীহোনগী অমসুং বাশনগী নিংথৌ ওগকী লৈবাক্তা লৈবা ঊরীগী মচা নিপা গেবের~। অদুগা লৈবাক অদুদা মহাক মতোমতনা লৈঙাকপা মপু ওইরম্মী~।
\s1 সোলোমোন্না পানবদা চাওখৎপা
\p
\v 20 চার-থক্লদুনা হরাউ তয়াম্না লৈরিবা যিহূদা অমসুং ইস্রায়েলগী মীদি সমুদ্র মপান্দা তাবা লৈঙোইমুক য়াম্লম্মী~।
\v 21 অদুগা সোলোমোন্না ইউফ্রেটিস তুরেন্দগী পলেষ্টী মীশিংগী লৈবাক ফাওবদা অমসুং ইজিপকী ঙমখৈ ফাওবদা লৈবা নিংথৌ লৈবাক পূম্নমক্কী মথক্তা পানখি~। মখোয়না লোইপোৎশিং পুরক্তুনা সোলোমোনগী মপুন্সি চুপ্পা মখোয়না মহাক্কী মখা পোন্না লৈখি~।
\p
\v 22 অদুগা সোলোমোনগী নোংমগী অচা অথক্তি অকুপ্পা য়াম \f + \fr 4:22 \fk কোর: \ft লিটর 220~।\f*কোর কুন্থ্রা অমসুং য়াম কোর হুম্ফু,
\v 23 নোয়হল্লবা শল্লাবা তরা, শঞ্জাবুঙগী শল্লাবা কুন অমসুং য়াউ চামা, অসিদা নত্তনা শজি, \f + \fr 4:23 \fk খারশা: \ft শজিগুম্বা শা অমনি~।\f*খারশাশিং, শজি লাবশিং অমসুং নোয়হল্লবা উচেকশিংনি~।
\v 24 মরমদি মহাক্না তিফসাদগী গাজা ফাওবদা ইউফ্রেটিস তুরেনগী নাকন অসোমদা লৈবা লম পূম্নমক্কী মথক্তা, ইউফ্রেটিস তুরেনগী অতোপ্পা নাকন অমদা লৈবা নিংথৌ পূম্নমক্কী মথক্তা পানখি~। অদুগা মহাক্না মহাক্কী অকোয়বদা লৈবা লম পূম্নমক্কা ঈঙথনা লৈখি~।
\v 25 সোলোমোনগী পুন্সি চুপ্পদা, দান্দগীনা বের শেবা ফাওবদা লৈবা যিহূদা অমসুং ইস্রায়েলগী মী খুদিংনা মাগী মাগী অঙ্গুর পাম্বী অমসুং হৈয়িৎ পাম্বীগী মখাদা অশোয় অঙাম লৈতনা লৈখি~।
\p
\v 26 সোলোমোনগী শগোল গাড়ীশিংগীদমক শগোলশিংগী শগোলশঙ লীশীং নিফু অমসুং শগোল লান্মী লীশীং তরানিথোই লৈরম্মী~।
\v 27 অদুগা ফম্নাইবশিংনা মাগী মাগী থাদা নিংথৌ সোলোমোনগীদমক অমসুং নিংথৌ সোলোমোনগী চাফমদা লাকপা পূম্নমক্কীদমক চান-থক্নবা থৌরাঙ তৌখি~। মখোয়না করিসু অৱাৎপা লৈহল্লমদে~।
\v 28 মী খুদিংনা মাগী মাগী মথৌগী মতুং ইন্না মখোয়না শগোলশিং অমসুং অয়াঙবা শাশিংগীদমক বার্লি অমসুং চরূ থম্ফমদা পুরকখি~।
\p
\v 29 অদুগা ঈশ্বরনা সোলোমোন্দা লৌশিং, য়াম্না ৱাখল তাবা অমসুং সমুদ্র মপান্দা তাবা লৈঙোইগুম পূকচেন চাউবা পীবিখি~।
\v 30 সোলোমোনগী লৌশিংনা নোংপোক লমদা লৈবা মী পূম্নমক্কী লৌশিং অমসুং ইজিপ মচাশিংগী লৌশিং পূম্নমক্তগী হেনখি~।
\v 31 মহাক্না মী পূম্নমক্তগী, জেরাগী মচা এথান, মাহোলগী মচা নিপাশিং হেমান, কালকোল অমসুং দার্দাদগী হেন্না শিংখি~। অদুগা অকোয়বদা লৈবা জাতি পূম্নমক্তা মহাক্কী মমিং চৎখি~।
\v 32 অদুগা মহাক্না পাউরৌ লীশীং অহুম হায়রম্মী অমসুং মহাক্কী ঈশৈশিংদি লীশীং অমগা মঙানি~।
\v 33 অদুগা মহাক্না উপাম্বীশিংগী, হায়বদি লেবানোন্দা হৌবা সিদর উদগীনা চেকপন্দা চোংখৎলকপা \f + \fr 4:33 \fk হিসোপ: \ft ধর্ম্ম কর্ম্মগী শেংদোকপদা শিজিন্নবা মনম নুংশিবা মনা পূঙবা অপিকপা পাম্বী~।\f*হিসোপ ফাওবগী মরমদা হায়রম্মী; মহাক্না শাশিংগী, উচেকশিংগী, মপূক্না শিত্তুনা চৎপশিংগী অমসুং ঙাশিংগী মরমদসু হায়রম্মী~।
\v 34 অদুগা সোলোমোনগী লৌশিংগী ৱা তাখ্রবা, মালেমগী নিংথৌ পূম্নমক্তগী অমসুং জাতি পূম্নমক্তগী মহাক্কী লৌশিং তানবা লাকখি~।
\c 5
\s1 ঈশ্বরগী য়ূম শানবা থৌরাঙ তৌবা
\r ২ইতি 2:1-18
\p
\v 1 মখোয়না সোলোমোনবু অভিষেক তৌদুনা মপাগী মফমদা নিংথৌ ওইনা হাপখ্রে হায়বা তূরগী নিংথৌ হীরাম্না তাবদা, মহাক্কী মনাইশিং সোলোমোনগী মফমদা থাখি~। মরমদি হীরাম্না দেবিদপু মতম পূম্নমক্তা অদুম নুংশিদুনা লৈরম্মী~।
\v 2 সোলোমোন্না হীরামদা মী থাদুনা হায়রকই,
\v 3 <<যেহোবানা মখোয়বু দেবিদকী খোঙখাদা থমদ্রিবা ফাওবা মহাক্কী অকোয়বদা মায়গৈ খুদিংদা লান লৈবনা ঐগী ইপা দেবিদনা মহাক্কী ঈশ্বর যেহোবাগী মিংদা য়ূম অমা শাবা ঙমখিদে হায়বা নহাক্না খঙই~।
\p
\v 4 অদুবু হৌজিক্তি ঐগী ঈশ্বর যেহোবানা মায়গৈ খুদিংদা ঐঙোন্দা ঈঙথবা পীবিরে; অদুনা য়েক্নবা নৎত্রগা ফত্তবা থৌদোকসু লৈতে~।
\p
\v 5 অদুগা য়েংউ, যেহোবানা ইপা দেবিদতা, <ঐনা নহাক্কী ফম্বান্দা, নহাক্কী ফম্ফমদা ফমহনগদৌরিবা নচা নিপানা ঐগী মিংদা য়ূম অমা শাগনি,> হায়খিবগুম্না ঐনা ঐগী ঈশ্বর যেহোবাগী মিংদা য়ূম অমা শাগে হায়না লেপ্লে~।
\p
\v 6 মরম অদুনা হৌজিক, ঐগীদমক লেবানোন্দগী সিদর উশিং য়ান্নবা নহাক্না য়াথং পীবিয়ু; ঐগী ইনাইশিংনা নহাক্কী ননাইশিংগা লোয়নগনি, নহাক্না লেপ্পা মতুং ইন্না ঐনা নহাক্কী ননাইশিংগী অশূমন নঙোন্দা পীগনি~। মরমদি সীদোন মচাশিংগুম্না উ য়ানবা হৈবা ঐখোয়গী ইরক্তা লৈতে হায়বা নহাক্না খঙই~।>>
\p
\v 7 অদুগা অসুম্না থোকখি, হীরাম্না সোলোমোনগী ৱাশিং অসি তাবদা, মহাক্না য়াম্না হরাউদুনা হায়খি, <<ঙসি যেহোবাবু থাগৎলু, মরমদি য়ামখ্রবা মীয়াম অসিগী মথক্তা মপু ওইনবা অশিংবা মচা নিপা অমা মহাক্না দেবিদতা পীবিরে~।>>
\p
\v 8 অদুগা হীরাম্না সোলোমোনগী মফমদা মী থাদুনা হায়রকই, <<নহাক্না ঐঙোন্দা থারকপা অদুগী মরমদা ঐনা তারে~। অদুগা সিদর উগী মরমদা অমসুং দেবদারু উগী মরমদা নহাক্না পাম্লিবা পূম্নমক ঐনা তৌগনি~।
\v 9 ঐগী ইনাইশিংনা লেবানোন্দগীনা সমুদ্র ফাওবা মদু পুরক্কনি; অদুগা ঐনা মদু পোঙ শাদুনা নহাক্না হায়বা মফম অদু তান্না সমুদ্রদা তাউথহল্লক্কনি অমসুং মফম অদুদা মদু থোক্কনি, অদুগা নহাক্না মদু লৌগনি~। অদুগা নহাক্না ঐগী ইমুং মনুংগী চানবা পীদুনা নহাক্না ঐগী নীংবা থুংহনবিগনি~।>>
\p
\v 10 মরম অদুনা হীরাম্না সোলোমোন্দা মহাক্না পাম্বা মতুং ইন্না সিদর উশিং অমসুং দেবদারু উশিং পীখি~।
\v 11 অদুগা সোলোমোন্না হীরামদা মহাক্কী ইমুং মনুংগী চাননবা গেহু \f + \fr 5:11 \fk কোর: \ft লিটর 220~।\f*কোর লীশীং কুন অমসুং অশূম্বা থাউ কোর কুন পীখি~। অসুম্না সোলোমোন্না হীরামদা চহীগী ওইনা পীখি~।
\v 12 যেহোবানা সোলোমোন্দা ৱাশকপিখিবা মতুং ইন্না মহাক্না মঙোন্দা লৌশিং পীবিখি; হীরাম অমসুং সোলোমোনগী মরক্তা ঈঙথবা লৈখি, অদুগা মখোয় অনী ৱালেপ্নখি~।
\s1 নমদুনা থবক শূহনবা
\r ২ইতি 2:2, 17-18
\p
\v 13 অদুগা নিংথৌ সোলোমোন্না ইস্রায়েল পূম্নমক্তগী নমদুনা থবক শূহনবা মীনাই খোমগৎখি; অদুগা নমদুনা থবক শূহনবা মীনাইগী মশীংদি নিপা লীশীং কুন্থ্রানি~।
\v 14 অদুগা মহাক্না লেবানোন্দা থা অমদা মী লীশীং তরা পালি নাইনা থাখি~। মখোয়না লেবানোন্দা থা অমা অমসুং ময়ূমদা থা অনী লৈরম্মী~। অদোনীরাম্না নমদুনা থবক শূহনবা মীনাইশিং পান্নরম্মী~।
\v 15 অদুগা সোলোমোনগী পোৎ পুনবা মী লীশীং হুম্ফুতরা অমসুং নূঙ হকপা মী লীশীং মরিফু চীংদা লৈরম্মী~।
\v 16 অদুগীসু মথক্তা সোলোমোনগী থবক পান্নরিবা ফম্নাইবশিংগী মকোকশিংদি লীশীং অহুমগা চহুম্নি~। মখোয়না থবক শূবা মীশিংবু পান্নরম্মী~।
\v 17 নিংথৌনা য়াথং পীখিবদা মখোয়না অচৌবা নূঙশিং, মমল য়াম্বা নূঙশিং অমসুং হক্লবা নূঙশিং য়ূম অদুগী য়ূম্ফম হৌনবা পুরকখি~।
\v 18 সোলোমোনগী য়ূম শাবশিং, হীরামগী য়ূম শাবশিং অমসুং গেবালদা লৈবা মীশিংনা মদু হকখি; অসুম্না মখোয়না য়ূম অদু শানবা উ অমসুং নূঙশিং থৌরাঙ তৌখি~।
\c 6
\s1 সোলোমোন্না ঈশ্বরগী য়ূম শাবা
\r ২ইতি 3:1-14
\p
\v 1 অদুগা অসুম্না থোকখি, ইস্রায়েল মচাশিংনা ইজিপ লৈবাক্তগী থোক্লকপা মতুং চহী চামরিগা মরিফুশুবা অমসুং সোলোমোন্না ইস্রায়েলগী মথক্তা নিংথৌ ওইনা পানবা মরিশুবা চহীগী জিব কৌবা অনীশুবা থাদা সোলোমোন্না যেহোবাগী য়ূম শাবা হৌখি~।
\v 2 নিংথৌ সোলোমোন্না যেহোবাগীদমক শাখিবা য়ূম অদুগী ময়ুংদি খুদুপ হুম্ফু, মরাক্না খুদুপ কুন অমসুং মরেপ্না খুদুপ কুন্থ্রা ওইরম্মী~।
\v 3 অদুগা য়ূম অদুগী শঙগী মমাঙদা মাঙ্গোল অমা লৈরম্মী~। মদু য়ূম অদুগী মরাক্কী মতুং ইন্না মদুগী ময়ুংদি খুদুপ কুন ওইরম্মী~। অদুগা য়ূম অদুগী মমাঙদা মদুগী মরাক্তি খুদুপ তরানি~।
\v 4 অদুগা মহাক্না য়ূমগী থোঙনাউশিংগীদমক অপিকপা চৌকাৎশিং শাখি~।
\p
\v 5 অদুগা মহাক্না য়ূম অদুগী ফক্লাংগা থেংননা, হায়বদি য়ূম অমসুং ইহেন হেন্না শেংবা মফম অনীমক্কী অকোয়বদা ফক্লাংগা থেংননা কাশিং শাখি~। অদুগা মহাক্না অকোয়বদা কাশিং শাখি;
\v 6 মখা ইথং থংবা কাগী অপাকপদি খুদুপ মঙানি, ময়ায় থংবগী অপাকপদি খুদুপ তরুক্নি অমসুং অহুমশুবগী অপাকপদি খুদুপ তরেৎনি; মরমদি খাঙেলনা য়ূম অদুগী ফক্লাংশিংগা শম্নদনা মহাক্না য়ূম অদুগী মপান্থংবা অকোয়বদা অপিকপা নাপোম শাখি~।
\v 7 অদুগা য়ূম অদু শাবদা, মফম অদুদা পুরক্ত্রিঙৈদা হান্না শেম শাখ্রবা নূঙশিংনা মদু শাবনি, মরম অদুনা য়ূম অদু শারিঙৈদা নূঙথং, শীংজঙ নৎত্রগা য়োৎকী খূৎলাই অমতগী মখোন য়ূম অদুদা তাখিদে~।
\v 8 অদুগা ময়ায় থংবা মথোনগী কাগী থোঙদি য়ূম অদুগী য়েৎ থংবদা লৈরম্মী~। অদুগা মখোয়না থেক খোয়রবা থাক্তা ময়ায় থংবা মথোনগী কাদা অমসুং ময়ায় থংবদগী অহুমশুবা মথোনগী কাদা কাখৎলম্মী~।
\v 9 অসুম্না মহাক্না য়ূম অদু শাদুনা লোইশিনখি~। অদুগা য়ূম অদু সিদরগী খাঙেলশিং অমসুং উপাক্না কূপখি~।
\v 10 অদুদগী মহাক্না য়ূম পূম্নমক্কা থেংননা খুদুপ মঙা ৱাংনা কাশিং শাখি~। অদুগা কাশিং অদু সিদর উনা য়ূম অদুগা শম্নখি~।
\p
\v 11 যেহোবাগী ৱা সোলোমোন্দা লাক্তুনা হায়রকই,
\v 12 <<নহাক্না শারিবা য়ূম অসিগী মরীদা করিগুম্বা নহাক্না ঐগী ৱায়েন পথাপকী মতুং ইন্না চৎলবদি, ঐগী ৱায়েন ইল্লবদি অমসুং ঐগী য়াথং পূম্নমক্কী মতুং ইন্না চত্তুনা মদু ঙাক্লবদি, ঐনা নপা দেবিদতা হায়খিবা ঐগী ৱা অদু ঐনা নঙোন্দা পাঙথোকপিগনি~।
\v 13 অদুগা ঐনা ইস্রায়েল মচাশিংগী মরক্তা লৈগনি অমসুং ঐগী মী, ইস্রায়েলবু থাদোকপিরোই~।>>
\v 14 অসুম্না সোলোমোন্না য়ূম অদু শাদুনা লোইশিনখি~।
\v 15 অদুগা মহাক্না সিদরগী উপাকশিংনা য়ূম অদুগী মনুংলোমদা ফক্লাংশিং শাখি; য়ূম অদুগী লৈমায়সু ফমথকসু সিদরগী উপাকশিংনা থাখি~। অদুগা মহাক্না মনুংলোমদা উনা কূপখি অমসুং য়ূম অদুগী লৈমায় অদু দেবদারু উপাক্না কূপখি~।
\v 16 অদুগা মহাক্না য়ূম অদুগী মনিংলোম থংবা শরূক্তা খুদুপ কুন, লৈমায় অমসুং ফক্লাং অনীমক সিদরগী উপাকশিংনা শাখি; অদুগা মহাক্না মনুংদা মদুগীদমক, হায়বদি মনুং থংবা অশেংবা মফমগীদমক, হায়বদি খ্বাইদগী হেন্না শেংবা মফমগীদমক শাখি~।
\v 17 য়ূম অদু, হায়বদি মদুগী মমাঙদা লৈবা শঙ অদু খুদুপ নিফু শাংখি~।
\v 18 য়ূম অদুগী মনুংদা লৈবা সিদর উ অদুদা অপোম্বা অমসুং অশাৎপা লৈশিং হকখি; পূম্নমক সিদর উনি, মদুদা নূঙ অমতা উরমদে~।
\v 19 অদুগা যেহোবাগী ৱালেপ্নবগী উপু অদু থম্নবা মহাক্না য়ূম অদুগী মনুংদা মনুং থংবা অশেংবা মফম অদু থৌরাঙ তৌখি~।
\v 20 অদুগা মনুং থংবা অশেংবা মফমগী মমাঙ থংবা শরূক্কী ময়ুংনা খুদুপ কুন, মরাক্না খুদুপ কুন অমসুং মরেপ্না খুদুপ কুন ওইরম্মী~। মহাক্না মদু অশেংবা সনানা য়োমখি, অদুগা সিদরনা শাবা লাৎনপূং অদু মতৌ অদুগুম্না য়োমখি~।
\v 21 অসুম তৌনা সোলোমোন্না য়ূম অদুগী মনুং অদু অশেংবা সনানা য়োমখি; অদুগা মহাক্না মনুং থংবা অশেংবা মফম অদুগী মাঙদা সনাগী মরীনা কাখল অমা শেমখি, অদুগা মহাক্না মদু সনানা য়োমখি~।
\v 22 মহাক্না য়ূম পূম্নমক অদু লোইবা ফাওবা সনানা য়োমদুনা শাখি; অদুগা মহাক্না মনুং থংবা অশেংবা মফম অদুগী লাৎনপূং অদুসু সনানা য়োমখি~।
\p
\v 23 অদুগা মনুং থংবা অশেংবা মফম অদুগী মনুংদা মহাক্না চোর্ফোল উনা খুদুপ তরা ৱাংবা \f + \fr 6:23 \fk খরূব: \ft স্বর্গদূত কাঙবু অমনি~।\f*খরূব অনী শাখি~।
\v 24 খরূব অদুগী মশা অমনা খুদুপ মঙা অমসুং খরূব অদুগী অতোপ্পা মশা অমনা খুদুপ মঙানি; মশা অমগী মতোন্দগী অতোপ্পা মশা অমগী মতোন ফাওবা খুদুপ তরানি~।
\v 25 অদুগা অতোপ্পা খরূব অদুনা খুদুপ তরানি; খরূব অনীমক্কী চাউবা পিকপা অমদি মওং অমতনি~।
\v 26 খরূব অমগী অৱাংবদি খুদুপ তরানি, অসুম্না অতোপ্পা খরূব অদুসু অদুম্না ৱাংই~।
\v 27 অদুগা মহাক্না খরূবশিং অদু মনুং থংবা য়ূমদা থমখি~। অদুগা খরূব অমগী মশানা ফক্লাং শোকখি অমসুং অতোপ্পা খরূব অদুগী মশানা অতোপ্পা ফক্লাং অদু শোকখি~। মখোয়না খরূবশিং অদুগী মশাশিং অদু ফন্দোকহনখি~। অদুগা মখোয়গী মশাশিং অদু কা অদুগী ময়ায়দা অমগা অমগা শোক্নখি~।
\v 28 অদুগা মহাক্না খরূবশিং অদু সনানা য়োমখি~।
\v 29 অদুগা মহাক্না য়ূম অদুগী মনুং অমসুং মপান অকোয়বদা লৈবা ফক্লাং পূম্নমক অহকপা খরূবকী শক্তমশিং, থাঙতুপ পাম্বীশিং অমসুং অশাৎপা লৈশিং হকখি~।
\v 30 অদুগা য়ূম অদুগী মনুং অমসুং মপানগী লৈমায় অদু মহাক্না সনানা য়োমখি~।
\p
\v 31 অদুগা মনুং থংবা অশেংবা মফমগী চঙফমগীদমক মহাক্না চোর্ফোল উনা থোঙশিং শাখি; মফৈ অমসুং থোঙবাশিং অদু চিথেক মঙা ওইরম্মী~।
\v 32 থোঙ অনী অদুসু চোর্ফোল উগীনি; অদুগা থোঙশিং অদুসু খরূবশিং, থাঙতুপ পাম্বীশিং অমসুং অশাৎপা লৈশিং হক্তুনা সনানা য়োমখি~। খরূব অমসুং থাঙতুপ পাম্বীশিংগী মথক্তা সনা শন্দোকখি~।
\v 33 অসুম্না মহাক্না শঙগী থোঙগীদমকসু চোর্ফোল উনা থোঙবাশিং শাখি~। মদু চিথেক মরি ওইরম্মী~।
\v 34 অদুগা থোঙ অনীদি দেবদারু উনা শাবনি; থোঙ অমগী থোঙনা অনীদি থুপ্তোক থুপচিন য়াই, অদুগা অতোপ্পা থোঙ অদুগী থোঙনা অনীসু থুপ্তোক থুপচিন য়াই~।
\v 35 অদুগা মহাক্না থোঙশিং অদুদা খরূবশিং, থাঙতুপ পাম্বীশিং অমসুং অশাৎপা লৈশিং হকখি; অদুগা হকখ্রবশিং অদুগী মথক্তা মহাক্না চাং মান্ননা সনানা কূপশিনখি~।
\p
\v 36 অদুগা মনুং থংবা শূমাঙ অদু মহাক্না অহকপা নূঙগী পরেং অহুম অমসুং সিদর উগী খাঙেলশিং পরেং অমনা শাখি~।
\p
\v 37 মরিশুবা চহীগী জিব থাদা যেহোবাগী য়ূমগী য়ূম্ফম অদু থোনখি~।
\v 38 অদুগা তরামাথোইশুবা চহীগী বূল কৌবা নিপানশুবা থাদা য়ূম অদুগী শরূক পূম্নমক অদুগী মওং মতৌ পূম্নমক্কী মতুং ইন্না শাবা লোইশিনখি~। অদুনা মহাক্না মদু শাবদা চহী তরেৎ চঙখি~।
\c 7
\s1 সোলোমোনগী য়ূম
\p
\v 1 অদুবু সোলোমোন্না মশাগী য়ূম অদু চহী তরাহুমদোই চঙনা শাখি~। মহাক্না য়ূম অপূম্বা শাবা লোইশিনখি~।
\p
\v 2 অদুগা মহাক্না লেবানোনগী উমংগী য়ূম অদুসু শাখি; মদুগী ময়ুংনা খুদুপ চামা, মরাক্না খুদুপ য়াঙ্খৈ অমসুং মরেপ্না খুদুপ কুন্থ্রানি~। মদু সিদর য়ূম্বী পরেং মরিগী মথক্তা শাবনি~। য়ূম্বীশিং অদুগী মথক্তা সিদর খাঙেলশিং থমখি~।
\v 3 অদুগা পরেং অমমমদা য়ূম্বী তরামঙা লৈরিবা য়ূম্বী নিফুমঙাগী মথক্তা থম্লিবা খাঙেলশিংগী মথক্তা সিদরগী উনা মথক কূপখি~।
\v 4 অদুগা পরেং অহুমদা থোঙনাউশিং পানখি অমসুং মথক মখা অহুমদা থোঙনাউগা থোঙনাউগা মায়োক্নখি~।
\v 5 অদুগা থোঙ অমসুং থোঙবা পূম্নমক থোঙনাউশিং য়াওনা মরাক ময়ুং চপ মান্নরম্মী~। অদুগা মথক মখা অহুমদা থোঙনাউগা থোঙনাউগা মায়োক্নখি~।
\p
\v 6 অদুগা মহাক্না য়ূম্বীশিংনা শঙ অমা শাখি~। মদুগী ময়ুংনা খুদুপ য়াঙ্খৈ, মরাক্না খুদুপ কুন্থ্রানি অমসুং মাঙ্গোল অমা মদুগী মমাঙদা লৈরম্মী; অদুগা অতোপ্পা য়ূম্বীশিং অমসুং থাকন অদু মদুগী মমাঙদা লৈরম্মী~।
\p
\v 7 অদুদগী মহাক্না ফম্বানগীদমক মাঙ্গোল অমা, মহাক্না ৱায়েন্নবা, হায়বদি ৱায়েন মাঙ্গোল শাখি; অদুগা মদু লৈমায়দগী নাকন অমদগী নাকন অমা ফাওবা সিদর উনা কূপখি~।
\p
\v 8 অদুগা মহাক্না লৈগদবা য়ূম অদুগী মাঙ্গোলগী মনুংদা শূমাঙ অমা লৈরম্মী, মদু মওং অমতদা শাবনি~। সোলোমোন্না মহাক্কী নুপী ওইনা লৌখিবা ফেরাউগী মচা নুপীগীদমক য়ূম অমা মাঙ্গোল অসিগা মান্ননা শাখি~।
\v 9 পূম্নমক অসি য়ূম্ফমদগীনা য়ূমথক্কা তাইনফম ফাওবা ওন্দুনা কক্লবা, মনুং মপান হোরায়না লেল্লবা, মমল য়াম্লবা নূঙশিংনা শাবনি~। অদুগা মপান্দা অচৌবা শূমাঙ ফাওবা অসুম্না তৌরম্মী~।
\v 10 অদুগা য়ূম্ফম অদুদি মমল য়াম্লবা নূঙশিং, হায়বদি অচৌবা নূঙশিং, খুদুপ তরাগী নূঙশিং অমসুং খুদুপ নিপানগী নূঙশিংনি~।
\v 11 অদুগা ওন্দুনা কক্লবা মমল য়াম্লবা নূঙশিং অমসুং সিদর উশিং মদুগী মথক্তা লৈরম্মী~।
\v 12 অচৌবা শূমাঙ অকোয়বা অদু কক্লবা নূঙশিংগী পরেং অহুম অমসুং সিদর উগী খাঙেল পরেং অমা লৈরম্মী~। অদুগা যেহোবাগী য়ূমগী মনুং থংবা শূমাঙ অমসুং য়ূম অদুগী মাঙ্গোলসু অদুম্না তৌরম্মী~।
\s1 খূৎ-শা হৈবা হীরাম
\r ২ইতি 4:2-22
\p
\v 13 অদুদগী নিংথৌ সোলোমোন্না মী থাদুনা হীরাম্বু তূরদগী পুরকখি~।
\v 14 মহাক অসি নপ্তালী শলাইগী লুখ্রাবী অমগী মচা নিপানি~। মহাক্কী মপাদি পিথ্রাই শূবা তূরগী নিপা অমনি; অদুগা মহাক্তি লৌশিং লৈবা, ৱাখল তাবা অমসুং পিথ্রাইগী থবক পূম্নমক্তা হৈশিংবা ওইরম্মী~। অদুগা মহাক্না নিংথৌ সোলোমোনগী মফমদা লাক্তুনা মহাক্কী থবক পূম্নমক শূখি~।
\v 15 মহাক্না পিথ্রাইগী য়ূম্বী অনী হৈখি, য়ূম্বী অমমম্না খুদুপ তরানিপান ৱাংই~। অদুগা য়ূম্বী অনী অদু খুদুপ তরানিথোইনা কোল্লি~।
\v 16 অদুগা মহাক্না য়ূম্বীশিং অদুগী মতোন্দা থম্নবা শৌদোক্লবা পিথ্রাইনা মথোন অনী শাখি~। মথোন অমগী অৱাংবদি খুদুপ মঙানি~। অদুগা অতোপ্পা মথোন অমা অদুগী অৱাংবসু খুদুপ মঙানি~।
\v 17 য়ূম্বীশিং অদুগী মথক্তা লৈরিবা মথোনশিং অদুগীদমক কারন লোল্লবা লাংশিং অমসুং লীক্লাং পরেংশিং লৈ~। মথোন অমগীদমক তরেৎ অমসুং অতোপ্পা মথোন অদুগীদমক তরেৎ লৈ~।
\v 18 অদুগা মহাক্না য়ূম্বীশিং অদু শারম্মী; অদুগা য়ূম্বী মতোন্দা লৈরিবা মথোনশিং অদু কূপশিন্নবা লোল্লবা লাং অমগী মথক্তা ইকোয় কোয়না কফোইশিংগী পরেং অনী শারম্মী~। অদুগা মহাক্না অতোপ্পা মথোন অদুগীদমকসু অদুম্না তৌরম্মী~।
\v 19 মাঙ্গোলগী মনুংদা লৈবা য়ূম্বীশিংগী মতোন্দা লৈবা মথোনশিং অদু খুদুপ মরি ৱাংবা থরোগী মওংনি~।
\v 20 অদুগা লোল্লবা লাং মনাক্কী পোঙথোকপা শরূক্কা থংননা য়ূম্বী অনীগী মতোন্দা লৈবা মথোনশিংগী মথক্তা কফোইশিং লৈ; ইকোয় কোয়না লৈবা অতোপ্পা মথোনগী পরেং অমমমদা কফোই চনী লৈ~।
\v 21 অদুগা মহাক্না য়ূম্বীশিং অদু শঙ অদুগী মাঙ্গোন্দা য়ুংখৎলে; মহাক্না য়েৎ থংবা য়ূম্বী অদু য়ুংখৎলগা মদুগী মমিং \f + \fr 7:21 \fk যাকীন: \ft অর্থদি <<মহাক্না লিংখৎকনি~।>>\f*যাকীন থোনখি, অদুগা মহাক্না ওই থংবা য়ূম্বী অদুসু য়ুংখৎলগা মদুগী মমিং \f + \fr 7:21 \fk বোৱাজ: \ft অর্থদি <<মদুগী মনুংদা পাঙ্গন লৈ~।\f*বোৱাজ থোনখি~।
\v 22 অদুগা য়ূম্বীশিং অদুগী মতোন অদু থরোগী মওং মাল্লম্মী; অসুম্না য়ূম্বীশিং অদু শাবগী থবক লোইখি~।
\p
\v 23 অদুগা মহাক্না অহৈবা ঈশিং কোনফূ অমা শাখি~। মদু মপান অমদগী মপান অমা ফাওবদা খুদুপ তরানি; মদু কোয়রপ কোয়বনি অমসুং মদুগী অৱাংবদি খুদুপ মঙানি; অদুগা মদু খুদুপ কুন্থ্রানা কোল্লি~।
\v 24 অদুগা মদুগী মপানগী মখা ওইনা ইকোয় কোয়না লৈতেংগী ওইবা অপোম্বা লৈগী মওং মান্না খুদুপ অমদা তরা লৈদুনা ঈশিং কোনফূ অদু কোয়শিল্লি; অপোম্বা লৈগী মওং মানবশিং অদু হৈবদা পরেং অনীথোক্না হৈরম্মী~।
\v 25 মদু শল্লাবা তরানিথোইগী মথক্তা লৈরম্মী, অহুম্না অৱাংলোমদা ওল্লি, অহুম্না নোংচুপ্লোমদা ওল্লি, অহুম্না খারোমদা ওল্লি অমসুং অহুম্না নোংপোক্লোমদা ওল্লি; অদুগা ঈশিং কোনফূ অদু মখোয়গী মথক্তা লৈরম্মী, অদুগা মখোয় পূম্নমক্কী মনিং অদু মনুংলোমদা লৈরম্মী~।
\v 26 মদু খূবাকমুক থায়, মদুগী মপান্দা তেঙ্গোৎকী মপানগীগুম্না অশাৎপা থরোশিংনা চেল্লি~। মদু \f + \fr 7:26 \fk বাৎ: \ft লিটর 22~।\f*বাৎ লীশীং \f + \fr 7:26 \fk অনী: \ft 2 ইতি 4:5 দা লীশীং অহুম~। \f*অনী চল্লম্মী~।
\p
\v 27 অদুগা মহাক্না পিথ্রাইগী থাঙ্গৎফম তরা শারম্মী~। থাঙ্গৎফম অমগী ময়ুংদি খুদুপ মরি, মরাক্না খুদুপ মরি অমসুং মদুগী অৱাংবনা খুদুপ অহুম ওইরম্মী~।
\v 28 থাঙ্গৎফমশিংগী থবক্তি অসিগুম্না ওইরম্মী; মখোয়গী মায়পোম্বীশিং, অদুগা মায়পোম্বীশিং অদু উফমশিংগী মরক্তা লৈরম্মী~।
\v 29 অদুগা উফমশিংগী মরক্তা লৈরিবা মায়পোম্বীশিংদা নোংশাশিং, শল্লাবশিং অমসুং \f + \fr 7:29 \fk খরূব: \ft স্বর্গদূত কাঙবু অমনি~।\f*খরূবশিং লৈরম্মী~। উফমশিংগী মথক্তা থাঙ্গৎফম অমা লৈরম্মী~। অদুগা নোংশাশিং অমসুং শল্লাবশিংগী মখাদা মরী য়ান্থবশিং শেম্লম্মী~।
\v 30 অদুগা থাঙ্গৎফম খুদিংদা পিথ্রাইগী কাংখোঙ মরি অমসুং পিথ্রাইগী ধোরাশিং লৈরম্মী~। অদুগা মদুগী চিথেক মরিদা থাংখাঙশিং লৈরম্মী; অদুগা হাম্ন-ফূ অদুগী মখাদা থাংখাঙশিং অদু হৈদুনা শেম্বনি~। অদুগা থাংখাঙ খুদিংগী নাকন্দা মরী য়ান্থবশিং লৈরম্মী~।
\v 31 অদুগা মথোনগী মনুংদা লৈরিবা মদুগী মচীন অদু মথক্লোমদা খুদুপ অমনি~। অদুবু মদুগী মচীন্দি থাঙ্গৎফম অদুগী মওংগুম্না কোয়রপ কোয় অমসুং খুদুপ অমা মখায়না কোল্লি~। অদুগা মদুগী মচীন্দসু হক্লম্মী~। অদুগা অহকপশিং অদুগী মায়পোম্বীশিং অদু মরাক ময়ুং মান্ননা চিথেক নাইবনি, কোয়রপ কোয়বা নত্তে~।
\v 32 মায়পোম্বীশিং অদুগী মখাদা কাংখোঙ মরি পাল্লম্মী, অদুগা কাংখোঙশিংগী ধোরাশিং অদু থাঙ্গৎফমগা শম্নরম্মী~। অদুগা কাংখোঙ অমনা খুদুপ অমা মখায় ৱাংলম্মী~।
\v 33 অদুগা কাংখোঙশিং অদু শগোল গাড়ীগী কাংখোঙশিংগুম্না শারম্মী; কাংখোঙশিং অদুগী ধোরাশিং, মুণ্ডাশিং, কাঙ্গোয়শিং অমসুং মশাশিং অদু হৈদুনা শাবনি~।
\v 34 অদুগা থাঙ্গৎফম অমগী চিথেক মরিদা থাংখাঙ মরি লৈরম্মী~। থাংখাঙশিং অদু থাঙ্গৎফম অদুগা মশা অমতনি~।
\v 35 থাঙ্গৎফম অদুগী মতোন্দা খুদুপ মখায় ৱাংবা ইকোয় কোয়শিনবা অমা লৈরম্মী~। অদুগা থাঙ্গৎফমগী মথক্তা লৈরিবা মদুগী উফমশিং অমসুং মদুগী মায়পোম্বীশিং অদু মদুগা মশা অমতনি~।
\v 36 উফমশিং অদুগী মমায়দা অমসুং মদুগী মায়পোম্বীশিংগী মথক্তা মহাক্না খরূবশিং, নোংশাশিং অমসুং থাঙতুপ পাম্বীশিং মফম চানা হকখি~। অদুগা অকোয়বদা মরী য়ান্থবশিং লৈরম্মী~।
\v 37 মতৌ অসুম্না মহাক্না থাঙ্গৎফম তরা শাখি~। মখোয় পূম্নমক চাউবা পিকপা অমসুং মওং চপ মান্ননা মফম অমতদা হৈবনি~।
\p
\v 38 অদুদগী মহাক্না পিথ্রাইগী হাম্ন-ফূ তরা শাখি~। হাম্ন-ফূ অমনা \f + \fr 7:38 \fk বাৎ: \ft লিটর 22~।\f*বাৎ নিফু চল্লী অমসুং হাম্ন-ফূ খুদিংমক খুদুপ মরিনি~। অদুগা থাঙ্গৎফম তরা অদুগী অমমমগী মথক্তা হাম্ন-ফূ অমমম লৈরম্মী~।
\v 39 অদুগা মহাক্না য়ূমগী য়েৎ থংবদা থাঙ্গৎফম মঙা অমসুং য়ূমগী ওই থংবদা থাঙ্গৎফম মঙা থমখি~। অদুগা মহাক্না য়ূম অদুগী য়েৎ থংবদা খা নোংপোক্তা ঈশিং কোনফূ অদু থমখি~।
\p
\v 40 অদুগা হীরাম্না হাম্ন-ফূশিং, খাবৈশিং অমসুং পাত্রশিং শাখি~। অসুম্না হীরাম্না নিংথৌ সোলোমোনগীদমক যেহোবাগী য়ূম শাবগী থবক পূম্নমক লোইশিনখি~।
\v 41 য়ূম্বী অনী অমসুং য়ূম্বী অনী অদুগী মতোন্দা লৈরিবা মথোনগী তেঙ্গোৎ অনী, অদুগা য়ূম্বীশিংগী মতোন্দা লৈরিবা মথোনশিংগী পাত্র অনী অদু কূপ্নবা লোল্লবা লাং অনী;
\v 42 য়ূম্বীশিংগী মতোন্দা লৈরিবা মথোনশিংগী তেঙ্গোৎ অনী কূপ্নবা লাং অমগীদমক কফোইশিংগী পরেং অনী তৌদুনা লোল্লবা লাং অনী অদুগীদমক কফোই চামরি;
\v 43 অদুগা থাঙ্গৎফম তরা অমসুং থাঙ্গৎফমশিংগী মথক্তা লৈরিবা হাম্ন-ফূ তরা;
\v 44 অদুগা ঈশিং কোনফূ অমা অমসুং ঈশিং কোনফূ অদুগী মখাদা লৈরিবা শল্লাবা তরানিথোই;
\v 45 অদুগা চফূশিং, খাবৈশিং অমসুং পাত্রশিং~। অদুগা পাত্র পূম্নমক অসি হীরাম্না যেহোবাগী য়ূমগীদমক অরংবা পিথ্রাইনা নিংথৌ সোলোমোনগীদমক শাখি~।
\v 46 নিংথৌনা যোর্দান তম্পাক্তা, সুক্কোৎ অমসুং সারেথানগী মরক্তা লৈবা লৈতানগী লৈপাক্তা হায়রিবশিং অদু হৈহনখি~।
\v 47 অদুগা পাত্র পূম্নমক অদু য়াম্মনবনা সোলোমোন্না মখোয়গী অরূম্বা ওনখিদে; অদুগা পিথ্রাইগী অরূম্বা অদুসু খঙখিদে~।
\v 48 সোলোমোন্না যেহোবাগী য়ূমগী পাত্র পূম্নমক শাখি; সনাগী লাৎনপূং অমসুং অউৎ-তল থম্নবা সনাগী টেবল,
\v 49 অদুগা মনুং থংবা অশেংবা মফমগী মাঙদা সনাগী লৈশিং, থাউমৈশিং অমসুং চেগপশিংগা লোয়ননা অশেংবা সনাগী থাউমৈ মখোঙশিং য়েত্তা মঙা অমসুং ওইদা মঙা,
\v 50 অশেংবা সনাগী তেঙ্গোৎশিং, চেগপশিং, পাত্রশিং, চামচশিং অমসুং মেক্রুক কম্বিশিং, অদুগা মনুং থংবা য়ূমগী, হায়বদি খ্বাইদগী হেন্না শেংবা মফমগী থোঙশিংগীদমক সনাগী কব্জশিং অমসুং য়ূমগী, হায়বদি শঙগী থোঙশিংগীদমক সনাগী কব্জশিং লৈ~।
\v 51 অসুম তৌনা নিংথৌ সোলোমোন্না যেহোবাগী য়ূমগীদমক শাখিবা পূম্নমক অদু লোইশিনখি~। অদুগা মহাক্কী মপা দেবিদনা শেংদোকখ্রবা পোৎশিং অদু সোলোমোন্না পুশিল্লকখি~। মহাক্না সনা, লুপা অমসুং পাত্রশিং অদু যেহোবাগী য়ূমগী লনগৈশিংদা থমখি~।
\c 8
\s1 ঈশ্বরগী উপু পুশিনবা
\r ২ইতি 5:2-6:11
\p
\v 1 অদুদগী মখোয়না দেবিদকী সহর, হায়বদি সিয়োন্দা যেহোবাগী ৱালেপ্নবগী উপু অদু পুখৎলক্নবা সোলোমোন্না ইস্রায়েলগী অহল্লমনশিং, শলাইশিংগী মকোক পূম্নমক, ইস্রায়েল মচাশিংগী মপা মপুশিংগী মকোকশিংবু যেরূশালেমদা নিংথৌ সোলোমোনগী মফমদা পূনশিলহনখি~।
\v 2 অদুগা \f + \fr 8:2 \fk এথানীম: \ft সেপ্টেম্বর-ওক্টোবর~।\f*এথানীম থা, হায়বদি তরেৎশুবা থাদা চাকখাঙবা অদুদা ইস্রায়েলগী মী পূম্নমক্না নিংথৌ সোলোমোনগী মনাক্তা পুলপ তিন্নখি~।
\v 3 অদুগা ইস্রায়েলগী অহল্লমন পূম্নমক লাক্তুনা পুরোহিৎশিংনা উপু অদু লৌখৎখি~।
\v 4 অদুগা মখোয়না যেহোবাগী উপু, উনফম ফিয়ূম, ফিয়ূমদা লৈবা অশেংবা পাত্র পূম্নমক পুরোহিৎশিং অমসুং লেবী মচাশিংনা পুখৎলকখি~।
\v 5 নিংথৌ সোলোমোন অমসুং মহাক্কী মনাক্তা তিল্লম্বা ইস্রায়েলগী মীয়াম পূম্নমক মহাক্কা লোয়ননা উপু অদুগী মাঙদা লেপ্ত‌ুনা য়াউ অমসুং শল্লাবশিং ঈরাৎখি, মদু য়াম্মনবনা মশীং লাকপা অমসুং মশীং থীবা ঙম্লমদে~।
\v 6 অদুগা পুরোহিৎশিংনা যেহোবাগী ৱালেপ্নবগী উপু অদু মদুগী থম্ফমদা, য়ূম অদুগী মনুং থংবা অশেংবা মফমদা, খ্বাইদগী হেন্না শেংবা মফমদা \f + \fr 8:6 \fk খরূব: \ft স্বর্গদূত কাঙবু অমনি~।\f*খরূবশিংগী মশাশিংগী মখাদা পুশিল্লক্লম্মী~।
\v 7 মরমদি খরূবশিংনা উপু অদুগী থম্ফম মথক্তা মশাশিং অদু ফন্দোক্লম্মী~। অদুগা খরূবশিং অদুনা উপু অদু অমসুং মদুগী পাবোৎচৈশিং অদু মথক্তগী কূপশিল্লম্মী~।
\v 8 অদুগা পাবোৎচৈশিং অদু শাংবনা পাবোৎচৈশিংগী মতোনশিং অদু মনুং থংবা অশেংবা মফমগী মাঙদা লৈবা অশেংবা মফমদগী উরম্মী; অদুবু মদু মপান্দগীদি উরমদে~। ঙসি ফাওবদা পাবোৎচৈশিং অদু মফম অদুদা লৈ~।
\v 9 উপু অদুগী মনুংদা নূঙগী কোর্বাক অনী অদু নত্তনা অতৈ করি অমতা য়াওরমদে~। কোর্বাক অনী অদু ইস্রায়েল মচাশিংনা ইজিপ লৈবাক্তগী থোক্লকপদা, যেহোবানা মখোয়গা ৱালেপ্নখিবদা মৌশিনা হোরেবতা মদুগী মনুংদা থমখিবনি~।
\v 10 অদুগা পুরোহিৎশিং অদুনা অশেংবা মফমদগী থোক্লকপদা লৈচিন্না যেহোবাগী য়ূম অদু থল্লম্মী~।
\v 11 অদুগা লৈচিন অদুগী মরম্না পুরোহিৎশিংনা থৌগল তৌনবা লেপ্পা ঙমখিদে; মরমদি যেহোবাগী মতিক মঙান্না যেহোবাগী য়ূম অদু পিক থল্লম্মী~।
\s1 সোলোমোন্না যেহোবাবু থাগৎপা
\p
\v 12 অদুদগী সোলোমোন্না হায়খি,
\q1 <<যেহোবানা হায়খি মদুদি মহাক্না মম্লবা লৈচিনগী মরক্তা লৈগনি~।
\q1
\v 13 ঐনা তশেংনমক নহাক্না লৈনবা নিংথিজবা য়ূম অমা শাজরে,
\q1 নহাক্না মতম পূম্নমক্তা লেঙদনা লৈনবা মফম অমা~।>>
\m
\v 14 অদুদগী ইস্রায়েলগী তিল্লিবা মী পূম্নমক্না লেপখৎলিঙৈদা নিংথৌনা মমায় ওনশিল্লক্তুনা ইস্রায়েলগী তিল্লিবা মী পূম্নমকপু বোর পীবিখি~।
\v 15 অদুগা মহাক্না হায়খি, <<ইস্রায়েলগী ঈশ্বর যেহোবাবু থাগৎলু~। মহাক্না মচীন্না ঐগী ইপা দেবিদতা হায়খি অমসুং মহাক্কী মখূৎনা মদু থুংহনবিদুনা হায়রকই,
\v 16 <ঐনা ঐগী মী ইস্রায়েলবু ইজিপ্তগী পুথোক্লকখিবা নুমিৎ অদুদগী হৌনা ইস্রায়েলগী শলাই পূম্নমক্তগী সহর অমতবু ঐগী মিং মদুদা লৈনবা, য়ূম শাননবা ঐনা খনখিদে; অদুবু ঐনা দেবিদপু ঐগী মী ইস্রায়েলগী মথক্তা মপু ওইনবা খনখি~।>
\v 17 অদুগা ইস্রায়েলগী ঈশ্বর যেহোবাগী মিংগীদমক য়ূম অমা শানীংবগী ৱাখল ইপা দেবিদকী পূক্নীংদা লৈরম্মী~।
\v 18 অদুবু যেহোবানা ইপা দেবিদতা হায়খি, <নথম্মোইদা ঐগী মিংগীদমক য়ূম অমা শানীংবগী ৱাখল লৈ, নথম্মোইদা লৈরিবা অদু ফৈ~।
\v 19 অদুম ওইনমক নহাক্না য়ূম অদু শারোই, অদুবু নহাক্কী নচা নিপা, নহাক্কী হকচাংদগী থোক্লক্কদবা মহাক্না ঐগী মিংগীদমক য়ূম অদু শাগনি~।>
\v 20 যেহোবানা হায়খিবা মহাক্কী ৱা অদু মহাক্না পাঙথোকপিরে; যেহোবানা ৱাশকপিবা মতুং ইন্না ঐনা ইপা দেবিদকী মহুত্তা হৌগত্তুনা ইস্রায়েলগী ফম্বান্দা ফম্লি; অদুগা ঐনা ইস্রায়েলগী ঈশ্বর যেহোবাগী মিংগীদমক য়ূম অমা শাজরে~।
\v 21 অদুগা মহাক্না ঐখোয়গী ইপা ইপুশিংবু ইজিপ লৈবাক্তগী পুথোকপিরকপদা, মহাক্না মখোয়গা লেপ্নখিবা যেহোবাগী ৱালেপ্নবা য়াওবা উপু অদুগীদমক মফম অমা ঐনা মফম অদুদা থমজরে~।>>
\s1 সোলোমোন্না হায়জদুনা কত্থোকপা
\r ২ইতি 6:12-40
\p
\v 22 সোলোমোন্না ইস্রায়েলগী তিল্লিবা মীয়াম পূম্নমক্কী মমাঙদা, যেহোবাগী লাৎনপূংগী মমাঙদা লেপ্ত‌ুনা মহাক্কী মখূৎশিং স্বর্গলোমদা তিংথোকখি;
\v 23 অদুগা মহাক্না হায়খি, <<ইস্রায়েলগী ঈশ্বর যেহোবা, মথক স্বর্গদা নৎত্রগা মখা মালেমদা নহাক্কা মান্নবা ঈশ্বর লৈতে~। নহাক্কী মাঙদা থম্মোই অপূম্বা য়াওনা চৎলিবা ননাইশিংগী মফমদা নহাক্না ৱালেপ্নবা ঙাকপি অমসুং লেঙদ্রবা নুংশিবা উৎপি~।
\v 24 নহাক্না ঐগী ইপা, ননাই দেবিদতা ৱাশকপিখিবা অদু ঙাকপিরে; ঙসি ওইরিবগুম্না, নহাক্কী চীন্না হায়খিবা অদু নহাক্কী খূৎনা থুংহনবিরে~।
\v 25 মরম অদুনা হৌজিক ইস্রায়েলগী ঈশ্বর যেহোবা, নহাক্না ঐগী ইপা, ননাই দেবিদতা ৱাশকখিবা অদু ঙাকপিয়ু~। নহাক্না হায়, <নহাক্না ঐগী মাঙদা চৎখিবা অদুগুম্না নচাশিংনা ঐগী মাঙদা চৎননবা মখোয়গী লম্বী চেকশিঞ্জরবদি, ইস্রায়েলগী ফম্বান্দা ফম্নবা মী অমতা নহাক্কীদমক ঐগী মিৎয়েংদা ৱাৎলোই~।>
\v 26 হে ইস্রায়েলগী ঈশ্বর, ঐনা নঙোন্দা নোঞ্জরি, নহাক্না ঐগী ইপা, ননাই দেবিদতা হায়খিবা ৱা অদু চুমহনবিয়ু~।
\p
\v 27 <<অদুবু তশেংনমক ঈশ্বরনা মালেমদা লৈবিগদৌরিব্রা? য়েংউ, অতিয়া অমসুং অতিয়া নোংদোনগী অতিয়াদসু নহাক লৈবা চন্দে~। ঐনা শাখিবা য়ূম অসিদি কয়াদা পিকখ্রবা!
\v 28 অদুম ওইনমক, হে ঐগী ঈশ্বর যেহোবা, ননাইগী হায়জবা অমসুং মহাক্কী নোঞ্জবা তাবিদুনা ঙসি ননাইনা নহাক্কী মাঙদা কপচবা অমসুং হায়জবা অসি তাবিয়ু~।
\v 29 নহাক্না মফম অসিদা <ঐগী মিং লৈগনি> হায়খিবা মফম অসোমদা, হায়বদি য়ূম অসোমদা নহাক্কী মিৎ অহিং নুংথিল পাঙথোকপিয়ু~। ননাইনা মফম অসোমদা হায়জরক্কদবা অদু নহাক্না তাবিয়ু~।
\v 30 অদুগা ননাইনা অমসুং নহাক্কী মী ইস্রায়েলনা নোঞ্জবদা, মখোয়না মফম অসোমদা ওন্দুনা হায়জবদা নহাক্না তাবিয়ু; নহাক্কী লৈফম স্বর্গদগী তাবিয়ু~। নহাক্না তাবিদুনা কোকপিয়ু~।
\p
\v 31 <<কনাগুম্বা মী অমনা মহাক্কী য়ূম্লোন্নবগী মফমদা পাপ তৌরবদি অমসুং মহাকপু ৱাশকহল্লবদি, অদুগা মহাক্না য়ূম অসিদা লাক্তুনা নহাক্কী লাৎনপূং মমাঙদা ৱাশক্লবদি,
\v 32 স্বর্গদগী তাবিয়ু, থবক তৌবিয়ু অমসুং ননাইশিংবু ৱায়েনবিয়ু, ঈশ্বর নীংদবা মীবু মহাক্কী মথক্তা মরমচৎকী মহৈ পুরক্নবা লানহনবিয়ু অমসুং ধর্ম্মচেনবা মীবু মহাক্কী ধর্ম্মচেনবগী মতুং ইন্না মঙোন্দা পীবিনবা চুমহনবিয়ু~।
\p
\v 33 <<অদুগা নহাক্কী মী ইস্রায়েলনা নহাক্কী নফমদা পাপ তৌখিবা মরম্না মখোয়না য়েক্নবশিংগী মমাঙদা তুবদা, নঙোন্দা অমুক লৈশিল্লক্তুনা নহাক্কী মিং য়াজদুনা হায়জরবা অমসুং য়ূম অসিদা নঙোন্দা থৌজান নিজরবদা,
\v 34 স্বর্গদগী তাবিয়ু অমসুং নহাক্কী মী ইস্রায়েলগী পাপ কোকপিয়ু, অদুগা নহাক্না মখোয়গী মপা মপুশিংদা পীবিখিবা লৈবাক অদুদা মখোয়বু অমুক হন্না পুবিরকউ~।
\p
\v 35 <<মখোয়না নহাক্কী নফমদা পাপ তৌখিবা মরম্না অতিয়া নোংদোন থিংজিন্দুনা নোং চুদ্রবদা, করিগুম্বা মখোয়না মফম অসোমদা ওন্দুনা হায়জরবদি, নহাক্কী মিং য়াজরবদি অমসুং নহাক্না মখোয়বু অৱাবা পীবদা মখোয়না মখোয়গী পাপ্তগী মমায় ওল্লক্লবদি,
\v 36 স্বর্গদগী তাবিয়ু, নহাক্কী ননাইশিংগী অমসুং নহাক্কী মী ইস্রায়েলগী পাপ কোকপিয়ু~। মখোয়না চৎকদবা অফবা লম্বী অদু নহাক্না মখোয়দা তম্বিয়ু অমসুং নহাক্কী মীশিংদা ফংফম থোকপা ওইনা নহাক্না পীবিখিবা লৈবাক অদুদা নোং চুহনবিয়ু~।
\p
\v 37 <<করিগুম্বা লৈবাক অদুদা চাক তাঙলবদি, শিগনবা লায়না, কংশিনবা, কোকফাই, কৌজেং অচৌবশিং নৎত্রগা কৌজেং মচাশিং লৈরবদি, মখোয়গী য়েক্নবশিংনা মখোয়গী \f + \fr 8:37 \fk সহরশিং: \ft হিব্রুদা <<থোঙ্গানশিং~।>>\f*সহরশিংগী লৈবাক্তা মখোয়বু লাঙ্গোয় চল্লবদি, করিগুম্বা অশি অনা নৎত্রগা অনাবা লৈরবদি,
\v 38 কনাগুম্বা মী অমনা নৎত্রগা নহাক্কী মী, ইস্রায়েল পূম্নমক্না মাগী মাগী মপূক্নীংগী অৱাবা খঙদুনা য়ূম অসোমদা মখূৎশিং তিংথোক্তুনা হায়জরবদি অমসুং নোঞ্জরবদি,
\v 39 নহাক্কী লৈফম স্বর্গদগী তাবিয়ু, কোকপিয়ু অমসুং থবক তৌবিয়ু, অদুগা নহাক্না মী খুদিংগী পূক্নীং খঙবনিনা মী খুদিংনা মানা মানা তৌখিবগী মতুং ইন্না পীবিয়ু, মরমদি নহাক্না, হায়বদি নহাক্তনা মীওইবগী মচাশিংগী পূক্নীং খঙই,
\v 40 মসি নহাক্না ঐখোয়গী ইপা ইপুশিংদা পীবিখিবা লৈবাক অদুদা মখোয়না লৈরিবা মখৈ মখোয়না নহাকপু কিনবনি~।
\v 41 <<অদুগীসু মথক্তা মীরৈবাক মচা, নহাক্কী মী ইস্রায়েল নত্তবা, অদুবু নহাক্কী মিংগীদমক অথাপ্পা লৈবাক্তগী লাক্তুনা
\v 42 (মরমদি মখোয়না নহাক্কী অথোইবা মিং, নহাক্কী অকনবা খূৎ অমসুং নহাক্কী পাম্বোম তিংবগী মরমদা তাগনি) য়ূম অসোমদা ওন্দুনা হায়জবদা,
\v 43 নহাক্কী লৈফম স্বর্গদগী তাবিয়ু অমসুং মালেমগী মী পূম্নমক্না নহাক্কী মী ইস্রায়েলগুম্না নহাক্কী মিংবু খঙদুনা কিনবা, অদুগা ঐনা শাখ্রবা য়ূম অসি নহাক্কী মিং মতুং ইন্না কৌবনি হায়বা মখোয়না খঙনবা মীরৈবাক মচা অদুনা নঙোন্দা হায়জবা মরম পূম্নমক অদুগী মতুং ইন্না তৌবিয়ু~।
\p
\v 44 <<করিগুম্বা নহাক্না নহাক্কী মীশিংবু থাবা মফম অদুদা মখোয়না মখোয়গী য়েক্নবশিংগা লান শোক্নবা চৎপদা, নহাক্না খন্দোকপিখ্রবা সহর অসোমদা অমসুং নহাক্কী মিংগীদমক ঐনা শাজখ্রবা য়ূম অসোমদা ওন্দুনা যেহোবাদা হায়জরবদি,
\v 45 স্বর্গদগী মখোয়গী হায়জবা অমসুং নোঞ্জবা অদু তাবিয়ু অমসুং মখোয়গীদমক্তা লেপ্পীয়ু~।
\p
\v 46 <<করিগুম্বা মখোয়না নহাক্কী নফমদা পাপ তৌরবদি (মরমদি পাপ তৌদবা মী অমতা লৈতে), নহাক্না মখোয়বু শাউদুনা য়েক্নবশিংদা পীথোক্লবদি, মখোয়না মখোয়বু ফাদুনা অথাপ্পা নৎত্রগা অনকপা য়েক্নবগী লৈবাক্তা পুথোক্লবদি,
\v 47 মখোয়বু ফাদুনা পুখিবা লৈবাক অদুদা মখোয় মশানা খন্থরক্তুনা পূক্নীং হোংলবা অমসুং মখোয়বু ফাদুনা পুখিবা মখোয়গী লৈবাক অদুদা মখোয়না নঙোন্দা থৌজান নিজদুনা অসুম্না হায়রবদি, <ঐখোয়না পাপ তৌখ্রে, ঐখোয়না শেরান্ননা তৌখ্রে, ঐখোয়না ফত্তবা থবক তৌখ্রে;>
\v 48 অদুগা মখোয়বু ফাদুনা পুখিবা মখোয়গী য়েক্নবশিংগী লৈবাক্তা মখোয়না থম্মোই অপূম্বা অমসুং থৱায় অপূম্বা য়াওনা হল্লক্তুনা, নহাক্না মখোয়গী মপা মপুশিংদা পীবিখ্রবা মখোয়গী লৈবাক্লোমদা, নহাক্না খন্দোকখ্রবা সহরলোমদা অমসুং নহাক্কী মিংগীদমক ঐনা শাখ্রবা য়ূম্লোমদা ওন্দুনা নঙোন্দা হায়জরবদি,
\v 49 মখোয়গী হায়জবা অমসুং মখোয়গী নোঞ্জবা অদু নহাক্কী লৈফম স্বর্গদগী তাবিয়ু অমসুং মখোয়গীদমক্তা লেপ্পীয়ু,
\v 50 নহাক্কী মায়োক্তা পাপ তৌখিবা নহাক্কী মীশিংগী পাপ অমসুং নহাক্কী মায়োক্তা তৌখিবা মখোয়গী লঙজবা পূম্নমক কোকপিয়ু; অদুগা মখোয়বু ফাদুনা পুখিবশিংনা মখোয়বু চানবিননবা মখোয়গী মমাঙদা মখোয়বু চানবিবা পোকহনবিয়ু,
\v 51 মরমদি নহাক্না মখোয়বু ইজিপ্তগী অমসুং য়োৎকী লৈরঙ মনুংদগী পুথোকপিরকপা মখোয় অসিদি নহাক্কী মীশিংনি অমসুং নহাক্কী ফংফম থোকপনি,
\v 52 অদুনা ননাইগী নোঞ্জবদা অমসুং নহাক্কী মী ইস্রায়েলগী নোঞ্জবদা অমসুং মখোয়না নহাকপু কৌজবা মরম পূম্নমক্তা মখোয়গী ৱা তাবিনবা নহাক্কী মিৎ পাঙথোকপিয়ু~।
\v 53 মরমদি হে ইবুংঙো যেহোবা, নহাক্না ঐখোয়গী ইপা ইপুশিংবু ইজিপ্তগী পুথোকপিরকপদা, নহাক্না ননাই মৌশিগী মপান্না হায়খিবগী মতুং ইন্না মখোয়বু মালেমগী মী পূম্নমক্তগী নহাক্কী ফংফম থোকপা ওইনা খাইদোকপিখ্রে~।>>
\p
\v 54 অদুগা অসুম্না থোকখি, সোলোমোন্না যেহোবাদা হায়জবা অমসুং নোঞ্জবা পূম্নমক অসি লোইরবদা, মহাক্না যেহোবাগী লাৎনপূংগী মমাঙদা খুরু খুদক কূন্দুনা স্বর্গলোমদা মখূৎ তিংথোক্লম্বদগী হৌগৎখি~।
\v 55 অদুগা মহাক্না লেপখৎলগা খোঞ্জেন ৱাংনা ইস্রায়েলগী তিল্লিবা মী পূম্নমক্তা বোর পীদুনা হায়রকই,
\v 56 <<যেহোবাবু থাগৎলু, মহাক্না ৱাশকপিখিবা পূম্নমক্কী মতুং ইন্না মহাক্কী মী ইস্রায়েলদা ঈঙথবা পীবিরে~। মহাক্কী মনাই মৌশিগী মপান্না ৱাশকপিখিবা মহাক্কী অফবা ৱাশক পূম্নমক্কী ৱা অমতসু শোয়খিদ্রি~।
\v 57 ঐখোয়গী ঈশ্বর যেহোবানা ঐখোয়গী ইপা ইপুশিংবু লোয়নবিখিবগুম্না, ঐখোয়বু লোয়নবিসনু~। মহাক্না ঐখোয়বু থাদোকপিদসনু, ঐখোয়বু হুন্দোকপিদসনু~।
\v 58 মসি মহাক্কী লম্বী পূম্নমক্তা চৎননবা, মহাক্না ঐখোয়গী ইপা ইপুশিংদা পীবিখিবা মহাক্কী য়াথংশিং, মহাক্কী পথাপশিং অমসুং মহাক্কী ৱায়েনশিং ঙাক্ননবা মহাক্না ঐখোয়গী থম্মোই মঙোন্দা চিংশিন্নবনি~।
\v 59 অদুগা ঐনা যেহোবাগী মাঙদা নোঞ্জখিবা ঐগী ৱাশিং অদু অহিং নুংথিল নাইদনা ঐগী ঈশ্বর যেহোবাগী মনাক্তা লৈসনু~। মসিদি মতম পূম্নমক্তা চঙগদবগী মতুং ইন্না মহাক্না মনাইগী অমসুং মহাক্কী মী ইস্রায়েলগী ৱাখল তৌবিনবনি~।
\v 60 অদুগা যেহোবাদি ঈশ্বরনি অমসুং অতৈ কনাসু লৈতে হায়বা মালেমগী মী পূম্নমক্না খঙনবনি~।
\v 61 ঙসিগী নুমিত্তা ওইবগুম্না, মহাক্কী পথাপকী মতুং ইন্না চৎনবা অমসুং মহাক্কী য়াথংশিং ঙাক্নবা, নখোয়গী থম্মোই ঐখোয়গী ঈশ্বর যেহোবাগী মফমদা চুম্না লৈসনু~।>>
\s1 ঈরাৎচবা অমসুং হরাউজবা
\r ২ইতি 7:4-10
\p
\v 62 অদুগা নিংথৌ অমসুং মহাক্কা লোয়নবা ইস্রায়েল পূম্নমক্না যেহোবাগী মাঙদা ঈরাৎখি~।
\v 63 সোলোমোন্না ঈঙথবগী কৎনপোৎশিং কৎখি~। মহাক্না যেহোবাদা কৎচখিবা অদুদি শল্লাবা লীশীং কুন্নিথোই অমসুং য়াউ লাখ অমগা লীশীং কুন~। অসুম্না নিংথৌ অমসুং ইস্রায়েল মচা পূম্নমক্না যেহোবাগী য়ূম অদু কত্থোকচখি~।
\v 64 অদুগা নুমিৎ অদুমক্তদা নিংথৌনা যেহোবাগী মমাঙদা লৈবা শূমাঙ ময়ায় অদু শেংহনখি; মরমদি মহাক্না মফম অদুদা মৈ থাদোকপগী কৎনপোৎশিং, মহৈ মরোংগী কৎনপোৎশিং অমসুং ঈঙথবগী কৎনপোৎশিংগী মহাউ অদু কৎখি, মরমদি যেহোবাগী মাঙদা লৈবা পিথ্রাইগী লাৎনপূং অদু পিকমনবনা মৈ থাদোকপগী কৎনপোৎশিং, মহৈ মরোংগী কৎনপোৎশিং অমসুং ঈঙথবগী কৎনপোৎশিংগী মহাউ অদু কৎপা চল্লমদে~।
\v 65 অদুগা মতম অদুদা সোলোমোন অমসুং মহাক্কা লোয়নবা ইস্রায়েলগী মী পূম্নমক্না হমাৎকী চঙফমদগীনা ইজিপকী তুরেন ফাওবগী অচৌবা মীতিন অদুনা নুমিৎ তরেৎনি, অদুগা অমুক হন্না নুমিৎ তরেৎনি পূন্না নুমিৎ তরামরিনি ঐখোয়গী ঈশ্বর যেহোবাগী মাঙদা চাক খাঙখি~।
\v 66 নিপান্নিশুবা নুমিত্তা মহাক্না মীশিং অদু থাদোকখি; অদুগা মখোয়না নিংথৌবু থাগৎচখি, অদুগা মহাক্কী মনাই দেবিদ অমসুং মহাক্কী মী ইস্রায়েলগীদমক যেহোবানা তৌবিখিবা অফবা পূম্নমক অদুগীদমক মখোয়না হরাউনা অমসুং পূক্নীং নুঙাইনা মখোয়গী ফিয়ূমশিংদা চৎখি~।
\c 9
\s1 যেহোবানা সোলোমোন্দা উহনবিবা
\r ২ইতি 7:11-22
\p
\v 1 অদুগা অসুম্না থোকখি, সোলোমোন্না যেহোবাগী য়ূম অমসুং নিংথৌগী য়ূম শাবা অমসুং মহাক্না পাম্বা পূম্নমক তৌবা লোইরবদা,
\v 2 গিবিয়োন্দা যেহোবানা মঙোন্দা উহনবিখিবা অদুগুম্না, মহাক্না সোলোমোন্দা অনীরকশুবা ওইনা উহনবিখি~।
\v 3 অদুগা যেহোবানা মঙোন্দা হায়খি, <<নহাক্না ঐঙোন্দা হায়জবা অমসুং নোঞ্জবা অদু ঐ তারে; ঐগী মিং মতম পূম্নমক্তা লৈননবা নহাক্না শাখিবা য়ূম অসি ঐনা শেংহল্লবনি অমসুং মফম অদুদা ঐগী মিৎ অমসুং ঐগী থম্মোই মতম পূম্নমক্তা লৈগনি~।
\v 4 অদুগা নপা দেবিদনা চৎখিবগুম্না, নহাক্না থম্মোই তিংনা অমসুং পূকচেন তিংনা ঐগী মাঙদা চৎলবা, ঐনা নঙোন্দা পীখিবা য়াথং পূম্নমক অদুগী মতুং ইন্না তৌরবা, ঐগী পথাপ অমসুং ৱায়েন ঙাক্লবা,
\v 5 অদু ওইরবদি <ইস্রায়েলগী ফম্বান্দা ফম্নবা নহাক্কী মী অমতা ৱাৎলোই> হায়দুনা ঐনা নপা দেবিদতা ৱাশকখিবা অদুগুম্না, ঐনা নহাক্কী নিংথৌ লৈবাক্কী ফম্বান অদু ইস্রায়েলগী মথক্তা মতম পূম্নমক্তা মরা চেৎহনগনি~।
\v 6 অদুবু নখোয়না, হায়বদি নখোয় অমসুং নখোয়গী নচাশিংনা ঐগী ইতুং ইল্লম্বদগী লৈথোকখ্রবা, ঐনা নখোয়গী মাঙদা থমখ্রবা ঐগী য়াথংশিং অমসুং ৱায়েন পথাপশিং অদু ঙাক্তদুনা অতোপ্পা লাইশিংবু থৌগল তৌরবা অমসুং মখোয়বু খুরুম্লবা,
\v 7 অদু ওইরবদি ঐনা নখোয়দা পীবিখ্রবা লৈবাক অদুদগী ইস্রায়েলবু লৌথোক্কনি, অদুগা ঐগী মিংগীদমক ঐনা শেংহনখ্রবা য়ূম অসি ঐনা ঐগী মিৎয়েংদগী লংথোক্কনি~। অদুগা মী পূম্নমক্কী মরক্তা ইস্রায়েলদি পাউরৌ অমসুং নোক্নফম ওইগনি~।
\v 8 অদুগা য়ূম অসি ৱাং-চাউজরবসু, মনাক্তা চৎপা মী খুদিংনা ঙক্কনি অমসুং ইস ইস হায়গনি~। অদুগা মখোয়না হায়গনি, <যেহোবানা লৈবাক অসিদা অমসুং য়ূম অসিদা অসুম্না তৌবিখিবা করিগীনো?>
\v 9 অদুগা মীশিংনা খুমগনি, <মরমদি মখোয়গী মপা মপুশিংবু ইজিপ লৈবাক্তগী পুথোকপিরকপা মখোয়গী ঈশ্বর যেহোবাবু মখোয়না থাদোকখ্রে, অতোপ্পা লাইশিংবু চেৎনা কোন্দুনা মখোয়বু খুরুম্লে অমসুং মখোয়বু থৌগল তৌরে; মরম অদুনা যেহোবানা মখোয়গী মথক্তা অৱাবা পূম্নমক অসি পুরক্লে~।> >>
\p
\v 10 চহী কুন লোইরকপদা অসুম্না থোকখি, সোলোমোন্না য়ূম অনী, হায়বদি যেহোবাগী য়ূম অমসুং নিংথৌগী য়ূম শাবা লোইরবদা,
\v 11 তূরগী নিংথৌ হীরাম্না সোলোমোন্না পাম্বা পূম্নমক্কী মতুং ইন্না মঙোন্দা সিদর উশিং, দেবদারু উশিং অমসুং সনা পীখি~। নিংথৌ সোলোমোন্না হীরামদা গালীল লৈবাক্তা লৈবা সহর কুন পীখি~।
\p
\v 12 সোলোমোন্না মঙোন্দা পীখিবা সহরশিং অদু য়েংনবা হীরাম্না তূরদগী থোক্লকখি, অদুবু সহরশিং অদুনা মহাকপু পেনহল্লমদে~।
\v 13 অদুগা মহাক্না হায়খি, <<ঐগী ইচীন ইনাউ, নহাক্না ঐঙোন্দা পীখিবা সহরশিং অসি করিনো?>> অদুগা মহাক্না মখোয় অদুবু ঙসি ফাওবদা \f + \fr 9:13 \fk কাবূল: \ft অর্থদি <<করিসু কান্নদ্রবা~।>>\f*কাবূল লৈবাক হায়না কৌনরি~।
\v 14 অদুগা হীরাম্না নিংথৌদা সনা \f + \fr 9:14 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত চামগা কুন থাখি~।
\s1 সোলোমোনগী মিংচৎ
\r ২ইতি 8:3-18
\p
\v 15 নিংথৌ সোলোমোন্না যেহোবাগী য়ূম, মশামক্কী য়ূম, মিল্লো, যেরূশালেমগী চেকপল, হাসোর, মেগিদ্দো অমসুং গেজের শাননবা নমদুনা থবক শূহনবা মীনাই খোমগৎখি~।
\v 16 মরমদি ইজিপকী নিংথৌ ফেরাউনা চৎখত্তুনা গেজের লৌশিল্লগা মৈ থাখি, অদুগা সহর অদুগী মনুংদা লৈবা কেনানগী মীশিংবু হাত্তুনা মহাক্কী মচা নুপী, সোলোমোনগী নুপীদা অউনপোৎ ওইনা পীখি~।
\v 17 সোলোমোন্না গেজের অমসুং মখাদা লৈবা বেৎ-হোরোন শাখি,
\v 18 অদুগা \f + \fr 9:18 \fk লৈবাক: \ft যিহূদা লৈবাক~।\f*লৈবাক অদুগী লমহাঙদা লৈবা বালাৎ অমসুং তামার শাখি,
\v 19 অদুগা সোলোমোনগী পুকৈগী সহর পূম্নমক, মহাক্কী শগোল গাড়ীশিংগী সহরশিং অমসুং শগোল লান্মীশিংগী সহরশিং অমসুং সোলোমোন্না যেরূশালেমদা, লেবানোন্দা অমসুং মহাক্না পানবা লৈবাক পূম্নমক্তা শানীং শানীংবা পূম্নমক অদু শাখি~।
\v 20 অদুগা ইস্রায়েল মচা নত্তবা অমোরীগী মীশিং, হেৎকী মচাশিং, পেরিজী মচাশিং, হিব্বীগী মীশিং, যিবূস্তা লৈবা মীশিংগী লেমহৌবা মীশিং,
\v 21 ইস্রায়েল মচাশিংনা মখোয়বু পূম্মাঙ মাঙহনবা ঙমদবা, মখোয়গী মচাশিংনা মখোয়গী তুংদা লৈবাক অদুদা লৈহৌখি~। মখোয় অদুবু সোলোমোন্না মীনাই ওইহনখি, মদু ঙসি ফাওবদা অদুম্না তৌরি~।
\v 22 অদুবু সোলোমোন্না ইস্রায়েল মচাশিংবুদি মীনাই ওইহল্লমদে, মরমদি মখোয় লান্মীশিং, মহাক্কী মনাইশিং, মহাক্কী অঙম অথৌশিং, মহাক্কী লুচিংবশিং, মহাক্কী শগোল গাড়ী পান্নবশিং অমসুং মহাক্কী শগোল লান্মীশিং ওইরম্মী~।
\v 23 সোলোমোনগী থবক পান্নবা ফম্নাইবশিংগী মকোক ওইবশিং অদু চামঙা য়াঙ্খৈনি~। মখোয়না থবক শূবা মীশিংবু পান্নখি~।
\p
\v 24 অদুগা ফেরাউগী মচা নুপীনা দেবিদকী সহরদগী সোলোমোন্না মহাক্কীদমক শাবিখিবা মহাক্কী য়ূমদা লাকখি~। অদুদগী সোলোমোন্না মিল্লো শাখি~।
\p
\v 25 চহী অমগী মনুংদা অহুম্লক সোলোমোন্না যেহোবাগীদমক শাখ্রবা লাৎনপূং অদুদা মৈ থাদোকপগী কৎনপোৎশিং অমসুং ঈঙথবগী কৎনপোৎশিং কৎখি~। অদুগা মহাক্না যেহোবাগী মাঙদা লৈবা লাৎনপূংদা মেক্রুক থাখি~। অসুম্না মহাক্না য়ূম অদু শাবা লোইশিনখি~।
\p
\v 26 অদুগা নিংথৌ সোলোমোন্না ইদোম লৈবাক্তা, অঙাঙবা সমুদ্র মপান্দা, এলোৎ মনাক্তা লৈবা ইসিয়োন গেবেরদা হিজাউ ময়াম শাখি~।
\v 27 অদুগা হীরাম্না মহাক্কী মনাইশিং, সমুদ্রগী মরম খঙবা হীরোয়শিং অদু সোলোমোনগী মনাইশিংগা হিজাউশিংদা থাখি~।
\v 28 অদুগা মখোয়না ওফীরদা লাক্তুনা মফম অদুদগী সনা তালন্ত চামরিগা কুন লৌদুনা নিংথৌ সোলোমোন্দা পুরকখি~।
\c 10
\s1 শেবাগী মহারানী
\r ২ইতি 9:1-12
\p
\v 1 অদুগা শেবাগী মহারানীনা যেহোবাগী মিংগী মরীদা সোলোমোনগী অফবা মিংচৎ তাবদা, মহাক্না অরুবা ৱাহংশিংনা মহাকপু চাং য়েংবা লাকখি~।
\v 2 অদুগা মহাক্না যেরূশালেমদা মনাই ময়ামগা মনম নুংশিবা মরূ মরাং, সনা ময়াম অমসুং মমল য়াম্বা নূঙশিং পুবা উটশিং পুদুনা লাকখি~। অদুগা মহাক্না সোলোমোনগী মফমদা লাক্লগা মহাক্কী পূক্নীংদা লৈবা পূম্নমক অদু মঙোন্দা হায়খি~।
\v 3 সোলোমোন্না মহাক্কী ৱাহং পূম্নমক খুমখি; নিংথৌনা মঙোন্দা খুম্বা ঙমদবা অরুবা ৱা অমতা লৈরমদে~।
\v 4 অদুগা শেবাগী মহারানীনা সোলোমোনগী লৌশিং পূম্নমক অমসুং মহাক্না শাখিবা য়ূম,
\v 5 মহাক্কী চাফমদা লৈবা অচা অথক, মনাইশিংগী ফম্ফম, ফম্নাইবশিংবু থৌগল তৌবশিং, মখোয়গী মফি মরোন, মহাক্কী য়ু পীবশিং অমসুং মহাক্না যেহোবাগী য়ূমদা কাখৎখিবা মহাক্কী কাফম অদু উবদা মহাক্কী পূক্নীং শুমহৎখি~।
\v 6 অদুগা মহাক্না নিংথৌদা হায়খি, <<ঐনা ঐগী ইরৈবাক্তা নহাক্কী থবক অমসুং লৌশিংগী মরমদা তাখিবা পাউ অদু অচুম্বনি~।
\v 7 অদুম ওইনমক ঐনা লাক্তুনা ইমিৎনা উদ্রিবা ফাওবা ঐনা ৱাশিং অদু থাজরমদে; অদুগা য়েংবিয়ু, ঐঙোন্দা হায়খিবা অদু মসিগী তঙ্খায়সু য়ৌখিদে~। ঐনা তাখিবা অফবা মিংচৎ অদুদগী নহাক্কী লৌশিং অমসুং নহাক্কী নুঙাই য়াইফবনা হেল্লি~।
\v 8 নহাক্কী মীশিং অসি য়াইফবনি, নহাক্কী মাঙদা ইতৎতত্তনা লেপ্লিবা অমসুং নহাক্কী লৌশিং তারিবা ননাইশিং অসি য়াইফবনি~।
\v 9 নঙোন্দা পেনবিদুনা ইস্রায়েলগী ফম্বান্দা নহাকপু ফমহনবিবা নহাক্কী ঈশ্বর যেহোবাবু থাগৎপা ওইসনু~। মরমদি যেহোবানা ইস্রায়েলবু মতম পূম্নমক্কী ওইনা নুংশিবিরে, মরম অদুনা চুম্না ৱায়েন্নবা অমসুং অচুম্বা তৌনবা মহাক্না নহাকপু নিংথৌ ওইহনবিরে~।>>
\v 10 অদুগা মহাক্না নিংথৌগী মফমদা সনা তালন্ত চামগা কুন, য়াম্লবা মনম নুংশিবা মরূ মরাং অমসুং মমল য়াম্লবা নূঙশিং পীখি~। শেবাগী মহারানীনা নিংথৌ সোলোমোন্দা পীখিবা মরূ মরাং অদুমুক মরাং কায়বা অমুক থোকখিদে~।
\v 11 অদুগা ওফীরদগী সনা পুরকখিবা হীরামগী হিজাউ ময়াম্নসু ওফীরদগী চন্দন উশিং অমসুং মমল য়াম্বা নূঙশিং মরাং কায়না পুরকখি~।
\v 12 অদুগা নিংথৌনা চন্দন উশিং অদুনা যেহোবাগী য়ূমগীদমক অমসুং নিংথৌগী য়ূমগীদমক য়ূম্বীশিং, ঈশৈ শকপশিংগী বীনাশিং অমসুং পেনাশিংসু শাখি~। ঙসি ফাওবদা অদুগুম্বা চন্দনগী উশিং লাক্তে, উসু উদে~।
\v 13 নিংথৌ সোলোমোন্না শেবাগী মহারানীদা মহাক্না পাম্বা পূম্নমক, হায়বদি মহাক্না হায়বা হায়বা অদু পীখি~। অদুদা নত্তনা সোলোমোন্না মঙোন্দা নিংথৌগী ওইবা খূদোনসু পীখি~। অসুম্না মহাক অমসুং মহাক্কী মনাইশিংনা মরৈবাক্তা হন্দুনা চৎখি~।
\s1 সোলোমোনগী লন্থুম
\r ২ইতি 9:13-28
\p
\v 14 চহী অমদা সোলোমোন্দা কারকখিবা সনাগী অরূম্বদি তালন্ত চাতরুক্কা হুম্ফুতরুক ওইরম্মী,
\v 15 মসিতা নত্তনা ললোনবা মীশিংদগী, কোয়চৎ চৎপা ললোনবশিংদগী, অরাবকী নিংথৌ পূম্নমক্তগী অমসুং লৈবাক অদুগী লৈঙাক মপুশিংদগী ফংখি~।
\p
\v 16 অদুগা নিংথৌ সোলোমোন্না য়ৈথোক্লবা সনানা চুঙ চনী শারম্মী; চুঙ অমদা সনা শেকেল চাতরুক চঙখি~।
\v 17 অদুগা মহাক্না য়ৈথোক্লবা সনানা চুঙ চাহুম শারম্মী; চুঙ অমদা সনা \f + \fr 10:17 \fk মিনা: \ft গ্রাম 600 রোম্নি~।\f*মিনা অহুম চঙখি~। অদুগা নিংথৌনা মখোয় অদু লেবানোন উমংগী য়ূমদা থমখি~।
\p
\v 18 অদুগীসু মথক্তা নিংথৌনা শামু ময়াগী চাউরবা ফম্বান অমা শাদুনা য়াম্না ফবা সনানা য়োম্লম্মী~।
\v 19 অদুগা ফম্বান অদুগী কাখৎফম থাক তরুক লৈরম্মী; ফম্বান অদুগী মতোনগী মনীং থংবা অদু কোয়রপ কোয়রম্মী; অদুগা ফম্বান অদুগী নাকন অনীমক্তা খূৎ থম্ফম পাল্লম্মী, খূৎ থম্ফমশিংগী মনাক্তা নোংশা অনী লেপ্ত‌ুনা লৈরম্মী~।
\v 20 অদুগা নোংশা তরানিথোইনা কাখৎফম থাক তরুক্কী নাকন অমমমদা লেপ্ত‌ুনা লৈরম্মী; নিংথৌ লৈবাক অমতদসু মদুগা মান্ননা শাবা লৈরমদে~।
\p
\v 21 অদুগা নিংথৌ সোলোমোনগী থক্নবগী পাত্র পূম্নমক অদু সনাগীনি অমসুং লেবানোন উমংগী য়ূমগী পাত্র পূম্নমক অদু অশেংবা সনাগীনি~। লুপাগী অমতা য়াওরমদে, সোলোমোনগী মতমদা লুপা অসিদি করিসু নৎলমদে হায়না লৌনরম্মী~।
\v 22 সমুদ্রদা হীরামগী হিজাউ ময়ামগা লোয়ননা নিংথৌগী তার্শীশকী হিজাউ ময়াম লৈরম্মী~। চহী অহুমগী মনুংদা অমুক্তং তার্শীশকী হিজাউ ময়াম্না সনা, লুপা, শামু ময়া, য়োংজাউ অমসুং ৱাহোং লাবশিং পুরক্লম্মী~।
\v 23 অসুম্না নিংথৌ সোলোমোন্না লন্থুম অমসুং লৌশিংদা মালেমগী নিংথৌ পূম্নমক্তগী ইহেন হেল্লম্মী~।
\p
\v 24 ঈশ্বরনা সোলোমোনগী পূক্নীংদা পীবিখিবা লৌশিং অদু তাননবা মালেমগী মী পূম্নমক্না মহাক্কা উননবা হোৎনরম্মী~।
\v 25 অদুগা মখোয় মী খুদিংনা মাগী মাগী খূদোন, লুপাগী পাত্রশিং, সনাগী পাত্রশিং, ফিরোনশিং, লানগী খূৎলাইশিং, মনম নুংশিবা মরূ মরাং, শগোলশিং অমসুং \f + \fr 10:25 \fk খচর: \ft শাগোলগা লোলা তিন্নদুনা পোকপা লোলামুক চাউবা মপাঙ্গল কনবা শা অমা~।\f*খচরশিং চহী চহীগী অকক্ননা পুরক্লম্মী~।
\p
\v 26 সোলোমোন্না শগোল গাড়ীশিং অমসুং শগোল লান্মীশিং খোমজিনখি; অদুগা মহাক্কী শগোল গাড়ী লীশীং অমগা চামরি অমসুং শগোল লান্মী লীশীং তরানিথোই মহাক্না শগোল গাড়ীশিংগী সহরশিংদা অমসুং যেরূশালেমদা নিংথৌগী মনাক্তা থমখি~।
\v 27 অদুগা নিংথৌনা যেরূশালেমদা লুপাবু নূঙগুম্না অমসুং সিদরবু তম্পাক্তা হৌবা হৈবোং পাম্বীশিংগুম্না মরাং কায়হনখি~।
\p
\v 28 সোলোমোন্না শগোলশিং পুশিনহল্লকপা অদু ইজিপ অমসুং কিয়ূদগীনি; অদুগা নিংথৌগী ললোনবশিংনা কিয়ূদগী মমল পীদুনা পুরকপনি~।
\v 29 অদুগা ইজিপ্তগী পুশিল্লকপা শগোল গাড়ী অমগীদমক লুপাগী শেকেল চাতরুক অমসুং শগোল অমগীদমক চামগা য়াঙ্খৈনি~। অসুম্না হেৎকী মচাশিংগী নিংথৌ পূম্নমক্কীদমক অমসুং সিরিয়াগী নিংথৌ পূম্নমক্কীদমক মখোয়না অদুগুম্না পুরকখি~।
\c 11
\s1 সোলোমোন্না ঈশ্বর থাদোকপা
\p
\v 1 অদুবু নিংথৌ সোলোমোন্না ফেরাউগী মচা নুপী য়াওনা মীরৈবাক্কী নুপী ময়াম অমবু, হায়বদি মোৱাব মচাশিং, অম্মোন মচাশিং, ইদোম মচাশিং, সীদোন মচাশিং অমসুং হেৎকী মচাশিংগী নুপীশিংবু নুংশিরম্মী~।
\v 2 জাতিশিং অসিগী মরমদা যেহোবানা ইস্রায়েল মচাশিংদা হায়খি, <<নখোয়না মখোয়গা তিন্নরোইদবনি অমসুং মখোয়না নখোয়গা তিন্নরোইদবনি~। মরমদি শোয়দনা মখোয়না নখোয়গী থম্মোই মখোয়গী লাইশিংদা চিংশিনগনি~।>> সোলোমোন্না নুংশিদুনা মখোয়দা নপশিল্লম্মী~।
\v 3 মহাক্কী নুপী ওইনা নিংথৌশিংগী মচা নুপী চাতরেৎ অমসুং লোন্নবী নুপী চাহুম লৈরম্মী; অদুগা মহাক্কী নুপীশিংনা মহাক্কী থম্মোই চিংথোকখি~।
\v 4 অদুগা সোলোমোন্না অহন ওইরক্লবদা অসুম্না থোকখি, মহাক্কী নুপীশিংনা অতোপ্পা লাইশিংদা মহাক্কী থম্মোই চিংশিনখি; অদুগা মহাক্কী মপা দেবিদকী পূক্নীং মহাক্কী ঈশ্বর যেহোবাগী মফমদা চুম্লম্বা অদুগুম্না মহাক্কী পূক্নীং চুম্লমদে~।
\v 5 মরমদি সোলোমোন্না সীদোন মচাশিংগী \f + \fr 11:5 \fk আষ্টোরেৎ: \ft মমাঙঙৈগী ফিনিসিয়াগী লাইরেম্বী~।\f*আষ্টোরেৎ লাইরেম্বী অমসুং অম্মোন মচাশিংগী হঙ্গোইনিংঙাই মশক ওইরবা \f + \fr 11:5 \fk মিলকোম: \ft অম্মোন মচাশিং, ফিনিসিয়াগী লাই, <<মালকাম>> হায়নসু ই~।\f*মিলকোমগী তুং ইল্লম্মী~।
\v 6 অদুগা সোলোমোন্না যেহোবাগী মিৎয়েংদা ফত্তবা তৌরম্মী অমসুং মপা দেবিদনা ইনখিবগুম্না, মহাক্না যেহোবাগী তুং মপূঙ ফানা ইল্লমদে~।
\v 7 অদুদগী সোলোমোন্না যেরূশালেমগী নোংপোক্তা লৈবা চীংদা মোৱাব মচাশিংগী হঙ্গোইনিংঙাই মশক ওইরবা কেমোশ অমসুং অম্মোন মচাশিংগী হঙ্গোইনিংঙাই মশক ওইরবা \f + \fr 11:7 \fk মোলেক: \ft অম্মোন মচাশিং, ফিনিসিয়াগী লাই, <<মিলকোম>> নৎত্রগা <<মালকাম~।>>\f*মোলেক্কীদমক অৱাংবা মফম অমা শেমখি~।
\v 8 মহাক্না মহাক্কী মীরৈবাক্কী নুপীশিংগীদমকসু অদুম্না তৌরগা মখোয়না মখোয়গী লাইশিংদা মেক্রুক থাদুনা ঈরাৎচরম্মী~।
\p
\v 9 যেহোবানা সোলোমোনগী মথক্তা শাউরম্মী~। মরমদি মঙোন্দা অনীরক উহনবিখ্রবা ইস্রায়েলগী ঈশ্বর যেহোবাদগী মহাক্কী থম্মোই লৈথোক্লম্মী~।
\v 10 মহাক্না অতোপ্পা লাইশিংগী মতুং ইল্লোইদবনি হায়বা অসিগী মরমদা মঙোন্দা য়াথং পীখ্রবনি, অদুবু যেহোবানা পীখিবা য়াথং অদু মহাক্না ঙাকখিদে~।
\v 11 মরম অদুনা যেহোবানা সোলোমোন্দা হায়খি, <<নহাক্না মসি তৌবা মরম্না, অদুগা ঐনা নঙোন্দা পীখিবা য়াথং, ঐগী ৱালেপ্নবা অমসুং ৱায়েন পথাপশিং অদু ঙাকখিদবা মরম্না, ঐনা শোয়দনমক নঙোন্দগী নিংথৌ লৈবাক অদু শেগায়দুনা নহাক্কী ননাইদা পীগনি~।
\v 12 অদুম ওইনমক নপা দেবিদকী মরমগীদমক ঐনা নহাক্কী হাকতক্তা মদু তৌরোই; অদুবু ঐনা নচা নিপাগী খূত্তগী মদু শেত্তুনা লৌগনি~।
\v 13 অদুম ওইনমক ঐনা নহাক্কী নিংথৌ লৈবাক পূম্নমক শেত্তোক্লোই; অদুবু ঐগী ইনাই দেবিদকী মরমগীদমক অমসুং ঐনা খন্দোকখ্রবা যেরূশালেমগী মরমগীদমক নচা নিপাদা শলাই অমা পীবিগনি~।>>
\s1 ঈশ্বরনা সোলোমোনবু ৱারকপিবা
\p
\v 14 যেহোবানা ইদোম মচা হদাদপু সোলোমোনগী য়েক্নবা অমা ওইহনখি; মহাক অসি ইদোম নিংথৌগী ধারানি~।
\v 15 অদুগা অসুম্না থোকখি, দেবিদনা ইদোমদা লৈরিঙৈদা অমসুং লান্মীশিংগী লাঞ্জিং পুরেন যোৱাবনা ইদোমদা নিপা খুদিং হাৎখ্রবা মতুংদা, হাৎখ্রবশিং অদু ফুম্ননবা চৎখৎখিবদা
\v 16 (মরমদি যোৱাবনা ইদোমদা নিপা খুদিং হাৎত্রিবা ফাওবা মহাক্না মফম অদুদা থা তরুক ইস্রায়েল পূম্নমক্কা লৈরম্মী)
\v 17 হদাদনা মপাগী মনাই ইদোম মচা খরগা ইজিপ্তা চেনখি~। মতম অদুদা হদাদ অঙাং ওইরম্মী~।
\v 18 অদুগা মখোয়না মিদিয়ান্দগী হৌগত্তুনা পারান্দা লাকখি~। মখোয়না পারান্দগী মী পুদুনা ইজিপ্তা, ইজিপকী নিংথৌ ফেরাউগী মনাক্তা লাক্লে~। অদুগা ফেরাউনা মঙোন্দা য়ূম অমা, মহাক্কী চানবা অমসুং মঙোন্দা লম পীখি~।
\v 19 অসুম্না হদাদনা ফেরাউগী মিৎয়েংদা থৌজান য়াম্না ফংজখি, মরম অদুনা ফেরাউনা মহাক্কী নুপীগী মনাউ নুপী, মহারানী তাপেনেস্কী মনাউ নুপীবু মহাক্কী নুপী ওইনা পীখি~।
\v 20 তাপেনেস্কী মনাউ নুপীনা মচা নিপা গেনূবাৎ পোকখি~। তাপেনেস্না মহাকপু ফেরাউগী ময়ূমদা খোম খাইনখি~। অদুগা গেনূবাৎনা ফেরাউগী ইমুংদা ফেরাউগী মচা নিপাশিংগী মরক্তা লৈরম্মী~।
\v 21 দেবিদনা মহাক্কী মপা মপুশিংগা য়াহিপ তানখ্রে অমসুং লান্মীশিংগী লাঞ্জিং পুরেন যোৱাব শিখ্রে হায়বা হদাদনা ইজিপ্তা তাবদা, হদাদনা ফেরাউদা হায়খি, <<ঐনা ইরৈবাক্তা চৎনবা ঐবু থাদোকপিয়ু~।>>
\v 22 অদুদগী ফেরাউনা মঙোন্দা হায়খি, <<য়েংউ, নহাক্না নরৈবাক্তা চৎনবা থিরিবা অসি ঐগীদা নহাক্কী করি অৱাৎপা লৈরবগে?>> মহাক্না খুমখি, <<করিসু লৈজদে, অদুম ওইনমক, ঐবু চৎতা চৎহনবিয়ু~।>>
\p
\v 23 অদুগা ঈশ্বরনা এলয়াদাগী মচা নিপা রেজোনবু মহাক্কী য়েক্নবা ওইহনখি~। মহাক্না মবুংঙো, সোবাগী নিংথৌ হদদেজেরগী মনাক্তগী চেনখি~।
\v 24 দেবিদনা সোবাগী মীশিং হাৎলবা মতুংদা, রেজোন্না মনাক্তা মীশিংবু খোমজিন্দুনা কাঙবু অমগী মথক্তা লুচিংবা ওইখি~। অদুগা মখোয়না দমাস্কস্তা চত্তুনা লৈখি অমসুং মদুদা পানখি~।
\v 25 অদুগা হদাদনা তৌখিবা ফত্তবা অদুগী মথক্তা সোলোমোনগী পুন্সি চুপ্পদা রেজোন্না ইস্রায়েলগী য়েক্নবা ওইরম্মী~। অদুগা মহাক্না ইস্রায়েলবু হঙ্গোইখি অমসুং সিরিয়াগী মথক্তা পানখি~।
\s1 যেরোবাম্না লান হৌবা
\p
\v 26 অদুগা সেরেদাদা লৈবা ইফ্রায়িম মচা নেবাৎকী মচা নিপা সোলোমোনগী মনাই যেরোবাম্না নিংথৌগী মায়োক্তা মখূৎ থাঙ্গৎখি~। মহাক্কী মমাগী মমিংদি জেরূয়া কৌবী লুখ্রাবীনি~।
\v 27 অদুগা মহাক্না নিংথৌগী মায়োক্তা মখূৎ থাঙ্গৎখিবগী মরমদি অসিনি: সোলোমোন্না মিল্লো শাগত্তুনা মপা দেবিদকী সহরগী অকায়বা মফমশিং অদু শেমজিনখি~।
\v 28 যেরোবাম হায়বা নিপা অসি মপাঙ্গল মথৌনা ফবা নিপানি~। সোলোমোন্না মহাক অসি নোম্বা কনবা নহানি হায়বা উদুনা মহাকপু যোসেফকী ইমুংগী থবক পূম্নমক পান্নহল্লম্মী~।
\v 29 অদুগা যেরোবাম্না যেরূশালেমদগী চত্থোকখিবদা অসুম্না থোকখি, শীলোদা লৈবা ৱা তাকথোকপা অহিয়ানা লম্বীদা মহাকপু উন্নখি; মহাক্না অহনবা ফি অমা শেত্তুনা লৌবুক লমহাঙদা মখোয় অনীতা লৈরম্মী~।
\v 30 অদুগা অহিয়ানা মশাদা শেৎলম্বা অহনবা ফি অদু লৌদুনা মচেৎ তরানিথোইথোক্না শেগায়খি~।
\v 31 অদুগা মহাক্না যেরোবামদা হায়খি, <<নহাক্না মচেৎ তরা লৌ, মরমদি ইস্রায়েলগী ঈশ্বর যেহোবানা অসুম্না হায়, <য়েংউ, ঐনা নিংথৌ লৈবাক অসি সোলোমোনগী খূত্তগী শেত্তোক্কনি অমসুং নঙোন্দা শলাই তরা পীগনি,
\v 32 অদুবু ইনাই দেবিদকী মরমগীদমক অমসুং ইস্রায়েলগী শলাই পূম্নমক্তগী ঐনা খন্দোকখ্রবা সহর, যেরূশালেমগী মরমগীদমক মহাক্না শলাই অমা ফংগনি,
\v 33 মরমদি মখোয়না ঐবু থাদোকখ্রে, অদুগা সীদোন মচাশিংগী লাইরেম্বী \f + \fr 11:33 \fk আষ্টোরেৎ: \ft মমাঙঙৈগী ফিনিসিয়াগী লাইরেম্বী~।\f*আষ্টোরেৎ, মোৱাব মচাশিংগী লাই কেমোশ অমসুং অম্মোন মচাশিংগী লাই মিলকোম্বু খুরুমখ্রে, অদুগা মপা দেবিদনা তৌখিবগুম্না, ঐগী মিৎয়েংদা অচুম্বা তৌনবা অমসুং ঐগী ৱায়েন পথাপশিং অমসুং ঐগী ৱায়েনশিং ঙাক্নবা ঐগী লম্বীশিংদা চৎখিদে~।
\v 34 অদুম ওইনমক ঐনা নিংথৌ লৈবাক অপূম্বা অদু মখূত্তগী লৌথোক্লোই, অদুবু ঐগী য়াথংশিং অমসুং ঐগী ৱায়েন পথাপশিং ঙাকখিবা ঐনা খন্দোকখ্রবা ইনাই দেবিদকী মরম্না ঐনা মহাকপু মপুন্সি চুপ্পা লৈঙাকপা ওইনা থম্বিগনি~।
\v 35 অদুবু ঐনা মহাক্কী মচা নিপাগী খূত্তগী নিংথৌ লৈবাক লৌথোক্কনি~। অদুগা ঐনা মদু, হায়বদি শলাই তরা নঙোন্দা পীগনি~।
\v 36 ঐগী মিং লৈনবা ঐনা খন্দোকখ্রবা সহর, যেরূশালেমদা ঐগী ইনাই দেবিদকীদমক থাউমৈ অমা ঐগী মাঙদা মতম পূম্নমক্তা লৈনবা ঐনা মহাক্কী মচা নিপাদা শলাই অমা পীগনি~।
\v 37 অদুগা ঐনা নহাকপু খন্দোক্কনি অমসুং নথৱায়না পাম্বা পূম্নমক্কী মথক্তা নহাক্না পানগনি, অদুগা ইস্রায়েলগী মথক্তা নহাক্না নিংথৌ ওইগনি~।
\v 38 অদুগা অসুম্না ওইগনি নহাক্না ঐগী ইনাই দেবিদনা তৌখিবগুম্না, ঐনা নঙোন্দা পীবা য়াথং পূম্নমক অদু তারবদি, ঐগী ৱায়েন পথাপশিং অমসুং য়াথংশিং অদু ঙাক্নবা ঐগী লম্বীশিংদা চৎলবদি অমসুং ঐগী মিৎয়েংদা অচুম্বা অদু তৌরবদি, ঐনা নহাকপু লোয়নবিগনি~। অদুগা ঐনা দেবিদকীদমক শেমখিবগুম্না, নহাক্কীদমক অচেৎপা ইমুং অমা শেমগৎকনি অমসুং নঙোন্দা ইস্রায়েল পীগনি~।
\v 39 মরম অসিগীদমক ঐনা দেবিদকী ধারাবু অৱাবা পীগনি, অদুবু মতম পূম্নমক্কীদি নত্তে~।> >>
\v 40 মরম অদুনা সোলোমোন্না যেরোবাম্বু হাৎননবা থিরম্মী~। অদুদগী যেরোবাম্না হৌগত্তুনা ইজিপ্তা, ইজিপকী নিংথৌ শীশাক্কী মনাক্তা চেনখি অমসুং সোলোমোন্না শিদ্রিবা ফাওবা ইজিপ্তা লৈরম্মী~।
\s1 সোলোমোন শিবা
\r ২ইতি 9:29-31
\p
\v 41 অদুগা সোলোমোনগী অতোপ্পা থবকশিং, মহাক্না তৌখিবা পূম্নমক অমসুং মহাক্কী লৌশিং পূম্নমক অসি সোলোমোনগী থবক্কী মরমদা ইবা লাইরিক অদুদা ইদুনা লৈতব্রা?
\v 42 অদুগা সোলোমোন্না যেরূশালেমদা ইস্রায়েল পূম্নমক্কী মথক্তা নিংথৌ ওইনা পানখিবা অসি চহী নিফু ওইরম্মী~।
\v 43 সোলোমোন্না মপা মপুশিংগা য়াহিপ তানখি অমসুং মহাক্কী মপা দেবিদকী সহরদা ফুমখি~। অদুগা মহাক্কী মচা নিপা রেহোবোম্না মহাক্কী মহুত্তা পানখি~।
\c 12
\s1 রেহোবোমগী অপঙবা থবক
\r ২ইতি 10:1-11
\p
\v 1 অদুগা রেহোবোম্না শেকেমদা চৎখি, মরমদি ইস্রায়েল পূম্নমক্না মহাকপু নিংথৌ হাপ্নবা শেকেমদা লাক্লম্মী~।
\v 2 অসুম্না থোকখি, নেবাৎকী মচা নিপা যেরোবাম্না ইজিপ্তা লৈরিঙৈদা মদু তাখি, মরমদি যেরোবাম্না সোলোমোন নিংথৌগী মমাঙদগী চেনখি অমসুং মহাক্না ইজিপ্তা লৈরম্মী,
\v 3 অদুগা মখোয়না মী থাদুনা মহাকপু কৌহনখি~। অদুগা যেরোবাম অমসুং ইস্রায়েলগী মীয়াম পূম্নমক্না রেহোবোমগী মফমদা লাক্তুনা হায়রকই,
\v 4 <<নহাক্কী নপানা ঐখোয়গী পোৎপু শাথিনা লূমহনবিখি; মরম অদুনা নহাক্কী নপাগী শাথিবা থবক অমসুং মহাক্কী অরূম্বা পোৎপু মহাক্না ঐখোয়গী ইথক্তা থমখিবা অসি নহাক্না য়াংহনবিয়ু, অদুগা ঐখোয়না নহাকপু থৌগল তৌজগনি~।>>
\v 5 অদুগা মহাক্না মখোয়দা হায়খি, <<নুমিৎ হুম্নিদং চত্থোকখো, অদুগা ঐগী নাক্তা লাকউ~।>> অদুগা মীশিং অদুনা চত্থোকখি~।
\p
\v 6 অদুগা নিংথৌ রেহোবোম্না মহাক্কী মপা সোলোমোন্না লৈরিঙৈদা মহাক্কী মাঙদা লেপ্লম্বা অহনশিংগা ৱা তান্নদুনা হায়খি, <<ঐনা মীশিং অসিদা পাউখুম পীনবা নখোয়না ঐঙোন্দা করি পাউতাক পীগদগে?>>
\v 7 অদুগা মখোয়না মঙোন্দা হায়খি, <<ঙসি নহাক্না মীশিং অসিগী মনাই ওইরবা, মখোয়বু থৌগল তৌরবা, মখোয়দা পাউখুম পীরবা অমসুং মখোয়দা ফজবা ৱাহৈনা হায়রবা, অদু ওইরবদি মখোয়না মতম পূম্নমক্তা নহাক্কী ননাই ওইগনি~।>>
\v 8 অদুবু মহাক্না মঙোন্দা পাউতাক পীখিবা অহনশিং অদুগী পাউতাক অদু লৌখিদে~। অদুবু মহাক্কা হৌমিন্নরকপা অমসুং মহাক্কী মাঙদা লেপখিবা নহারোনশিংগা ৱা তান্নখি~।
\v 9 মহাক্না মখোয়দা হায়খি, << <নহাক্কী নপানা ঐখোয়গী থক্তা থমখিবা পোৎপু অসি য়াংহনবিয়ু> হায়না ঐঙোন্দা হায়রিবা মীশিং অসিদা ঐখোয়না পাউখুম পীনবা নখোয়না করি পাউতাক পীগদগে?>>
\v 10 মহাক্কা হৌমিন্নরকপা নহারোনশিং অদুনা মঙোন্দা হায়রকই, <<নহাক্না মীশিং অদুদা অসুম্না হায়গদবনি, মখোয়না নঙোন্দা হংদুনা হায়রকই, <নহাক্কী নপানা ঐখোয়গী পোৎপু লূমহনবিখি, অদুবু নহাক্না মসি ঐখোয়দা য়াংহনবিয়ু~।> মীশিং অদুদা নহাক্না অসুম্না হায়গদবনি, <ঐগী খূনাউবীনা ঐগী ইপাগী খ্বাঙদগী হেন্না থাগনি~।
\v 11 ঐগী ইপানা অরূম্বা পোৎপু নখোয়গী নথক্তা থোঙ্গৎপিরে, ঐনা নখোয়গী পোৎপুদা অমুক হাপচিনগনি; ঐগী ইপানা নখোয়বু শাজৈনা লাকখি, অদুবু ঐনা নখোয়বু বৃশ্চিকশিংগী মপান্না লাক্কনি~।> >>
\p
\v 12 অদুদগী নিংথৌনা <<হুম্নিশুবা নুমিত্তা ঐগী ইনাক্তা লাকউ>> হায়খিবগী মতুং ইন্না হুম্নিশুবা নুমিত্তা যেরোবাম অমসুং মী পূম্নমক্না রেহোবোমগী মফমদা লাকখি~।
\v 13 অদুগা নিংথৌনা মীশিংদা থীনা খুমখি অমসুং মঙোন্দা পাউতাক পীখিবা অহনশিংগী পাউতাক অদু মহাক্না লৌখিদে,
\v 14 অদুগা মহাক্না নহারোনশিং অদুগী পাউতাক মতুং ইন্না মখোয়দা হায়রকই, <<ঐগী ইপানা নখোয়গী পোৎপু লূমহনখি, অদুবু ঐনা নখোয়গী পোৎপুদা হাপচিনগনি; ঐগী ইপানা নখোয়বু শাজৈনা লাকখি, অদুবু ঐনা নখোয়বু বৃশ্চিকশিংগী মপান্না লাক্কনি~।>>
\v 15 নিংথৌনা মীশিং অদুগী ৱা তাবিখিদে; মরমদি শীলোদা লৈবা অহিয়াগী মপান্না নেবাৎকী মচা নিপা যেরোবামদা যেহোবানা হায়খিবা অদু মহাক্না পাঙথোক্নবা থৌদোক অদু যেহোবাদগী থোকখিবনি~।
\s1 নিংথৌ লৈবাক খাইদোক্নবা
\r ২ইতি 10:12-19; 11:1-4
\p
\v 16 অসুম্না নিংথৌনা মখোয়গী ৱা তাবিদ্রে হায়বা ইস্রায়েল পূম্নমক্না উরবদা, মীশিং অদুনা নিংথৌদা পাউখুম পীরকই,
\q1 <<দেবিদতা ঐখোয়গী শরূক করি লৈবগে?
\q1 যেশীগী মচা নিপাদা ঐখোয়গী ফংফম থোকপা লৈতে~।
\q1 হে ইস্রায়েল, নখোয়গী ফিয়ূমশিংদা চৎলু!
\q1 দেবিদ, হৌজিক নহাক নশামক্কী ইমুং অদু য়েংজৌ~।>>
\p অসুম্না ইস্রায়েলনা মখোয়গী ফিয়ূমশিংদা চৎখি~।
\v 17 অদুবু যিহূদাগী সহরশিংদা লৈবা ইস্রায়েল মচাশিংগী ওইনদি রেহোবোম্না মখোয়গী মথক্তা নিংথৌ ওইনা পানখি~।
\v 18 অদুদগী নিংথৌনা নমদুনা থবক শূহনবা মীনাইশিংগী মথক্তা লৈবা অদোরাম্বু থাখি~। অদুগা ইস্রায়েল পূম্নমক্না মঙোন্দা নূঙনা থাবদা মহাক শিখি~। মরম অদুনা রেহোবোম নিংথৌনা যেরূশালেমদা চেন্নবা মহাক্কী শগোল গাড়ীদা থুনা কাখৎখি~।
\v 19 মরম অদুনা ঙসি ফাওবদা ইস্রায়েলনা দেবিদকী ইমুংগী মথক্তা লান হৌদুনা লৈ~।
\v 20 অদুগা যেরোবাম অমুক হল্লক্লে হায়বা ইস্রায়েল পূম্নমক্না তাবদা অসুম্না থোকখি, মখোয়না মী থাদুনা মহাকপু মীয়াম পূম্নমক্কী মনাক্তা কৌখি অমসুং মহাকপু ইস্রায়েল পূম্নমক্কী মথক্তা নিংথৌ ওইনা হাপখি~। যিহূদাগী শলাই নত্তনা কনা অমতনা দেবিদকী ইমুংগী তুং ইনখিদে~।
\p
\v 21 অদুগা রেহোবোম্না যেরূশালেমদা থুংলবদা, ইস্রায়েলগী ইমুংগী মথক্তা লান্দাদুনা নিংথৌ লৈবাক অদু সোলোমোনগী মচা নিপা রেহোবোমদা অমুক হঞ্জিন্নবা মহাক্না বেনজামিনগী শলাই য়াওনা যিহূদাগী ইমুং পূম্নমক্তগী খন্দোক্লবা নিপা লান্মী লাখ অমগা লীশীং মরিফু পূনশিনখি~।
\v 22 অদুবু ঈশ্বরগী মী শেমায়াদা ঈশ্বরগী ৱা লাক্তুনা হায়রকই,
\v 23 <<সোলোমোনগী মচা নিপা, যিহূদাগী নিংথৌ রেহোবোমদা, যিহূদা অমসুং বেনজামিনগী ইমুং পূম্নমক্তা অমসুং লৈহৌরবা মীশিং অদুদা হায়য়ু,
\v 24 <যেহোবানা অসুম্না হায়, <<নখোয় চৎকনু অমসুং নখোয়গী নচিন ননাউ ইস্রায়েল মচাশিংগা লান শোক্নগনু~। মী খুদিংনা মাগী মাগী য়ূমদা হল্লু, মরমদি থোক্লিবা অসি ঐঙোন্দগীনি~।>> > >> মরম অদুনা মখোয়না যেহোবাগী ৱা পূক্নীং চঙনা তাখি, অদুগা যেহোবাগী ৱা মতুং ইন্না হন্না চৎখি~।
\s1 যেরোবাম্না শন্নাউ লাৎহনবা
\p
\v 25 অদুদগী যেরোবাম্না ইফ্রায়িমগী চীংগী লমদা শেকেম শারগা মদুদা লৈরম্মী, অদুগা মদুদগী থোকখিদুনা পেনূয়েল শাগৎখি~।
\v 26 যেরোবাম্না মথম্মোইদা হায়খি, <<হৌজিক নিংথৌ লৈবাক অসি দেবিদকী ইমুংদা হঞ্জিল্লগনি;
\v 27 মীশিং অসিনা যেরূশালেমদা লৈবা যেহোবাগী য়ূমদা ঈরাৎচনবা কাখৎলবদি, মীশিং অসিগী থম্মোই মখোয়গী মবুংঙো, হায়বদি যিহূদাগী নিংথৌ রেহোবোমদা ওনশিনখ্রগনি, অদুগা মখোয়না ঐবু হাত্তুনা যিহূদাগী নিংথৌ রেহোবোমদা অমুক হন্না চৎকনি~।>>
\v 28 মরম অদুনা নিংথৌনা ৱা তান্নদুনা সনাগী শন্নাউ অনী শারগা মীশিংদা হায়খি, <<যেরূশালেমদা কাখৎপা অসি নখোয়গীদমক ৱামনগনি~। হে ইস্রায়েল, য়েংউ, নখোয়বু ইজিপ লৈবাক্তগী পুথোকপিরকপা নখোয়গী লাইশিং~।>>
\v 29 অদুগা মহাক্না অমবু বেথেলদা অমসুং অতোপ্পা অমনা দান্দা থমখি~।
\v 30 মসিনা পাপ ওইরকখি, মরমদি মীশিং অসিনা অমা অদুগী মমাঙদা খুরুম্নবা দান ফাওবা চৎখি~।
\v 31 অদুগা মহাক্না অৱাংবা মফমশিংদা \f + \fr 12:31 \fk য়ূম: \ft হায়বসি লাইশঙ~।\f*য়ূমশিং শাখি অমসুং লেবীগী মচা নিপাশিং নত্তবা মীচমশিংদগী পুরোহিৎশিং ওইহনখি~।
\v 32 যেরোবাম্না নিপানশুবা থাগী তরামঙাশুবা নুমিত্তা, যিহূদাদা তৌরিবা চাকখাঙবগা মান্ননা চাকখাঙবা অমা লিংখৎখি, অদুগা লাৎনপূংদা ঈরাৎচবশিং কৎখি~। অদুগুম্না মহাক্না বেথেলদসু তৌখি, মহাক্না শাখিবা শন্নাউশিং অদুদা ঈরাৎখি~। অদুগা মহাক্না শেমখিবা অৱাংবা মফমশিংগী পুরোহিৎশিং অদু মহাক্না বেথেলদা থমখি~।
\v 33 অসুম্না নিপানশুবা থাগী তরামঙাশুবা নুমিত্তা, হায়বদি মশাগী নীংবা মতুং ইন্না মপূক্নীংদা লেপখিবা থা অদুদা মহাক্না বেথেলদা শাখিবা লাৎনপূং অদুদা কৎখি অমসুং ইস্রায়েল মচাশিংগী মফমদা চাকখাঙবা অমা লিংখৎখি~। অদুগা মহাক্না লাৎনপূংদা কত্তুনা মেক্রুক থাখি~।
\c 13
\s1 ৱা তাকথোকপা মী অমগী ৱা
\p
\v 1 য়েংউ, ঈশ্বরগী মী অমনা যেহোবাগী ৱা মতুং ইন্না যিহূদাদগী বেথেলদা লাকখি~। অদুগা যেরোবাম্না মেক্রুক থাননবা লাৎনপূংগী মনাক্তা লেপ্লম্মী~।
\v 2 অদুগা মী অদুনা যেহোবাগী ৱা মতুং ইন্না লাৎনপূংগী মায়োক্তা লাউদুনা হায়খি, <<হে লাৎনপূং, লাৎনপূং, যেহোবানা অসুম্না হায়, <য়েংউ, দেবিদকী ইমুংদা মমিং যোশিয়া কৌবা অঙাং অমা পোক্কনি~। অদুগা নথক্তা মেক্রুক থাবা অৱাংবা মফমশিংগী পুরোহিৎশিং অদুবু মহাক্না নথক্তা ঈরাৎকনি অমসুং নথক্তা মীশিংগী শরূশিং মৈ থাগনি~।> >>
\v 3 অদুগা মহাক্না নুমিৎ অদুমক্তদা খূদম অমা পীদুনা হায়রকই, <<যেহোবানা হায়খিবা খূদম অদু অসিনি: য়েংউ, লাৎনপূং অদু কায়দুনা মদুগী মথক্তা লৈবা উৎ অদু হৈদোক্কনি~।>>
\v 4 অদুগা অসুম্না থোকখি, ঈশ্বরগী মী অদুনা বেথেলদা লৈবা লাৎনপূং অদুগী মায়োক্তা লাউখিবা অদু নিংথৌ যেরোবাম্না তাবদা মহাক্না লাৎনপূং অদুদগী মখূৎ তিংথোক্তুনা হায়রকই, <<মহাকপু ফাও~।>> মদুদা মহাক্কী মায়োক্তা তিংথোকখিবা মখূৎ অদু কংশিনখ্রে~। মরম অদুনা মহাক্না মদু অমুক হন্না কোনশিনবা ঙমখিদে~।
\v 5 ঈশ্বরগী মী অদুনা যেহোবাগী ৱাগী মপান্না পীখিবা খূদম অদুগী মতুং ইন্না লাৎনপূং অদুসু কায়দুনা লাৎনপূং অদুদগী উৎ অদুসু হৈদোকখ্রে~।
\v 6 অদুগা নিংথৌনা ঈশ্বরগী মী অদুদা হায়খি, <<ঐগী খূৎ অমুক হন্না ফননবা নহাক্কী ঈশ্বর যেহোবাগী মফমদা নোঞ্জবিয়ু অমসুং ঐগীদমক হায়জবিয়ু~।>> অদুগা ঈশ্বরগী মী অদুনা যেহোবাদা নিজখি~। অদুগা নিংথৌগী খূৎ অমুক হন্না ফদুনা হান্নগীগুম্না ওইখি~।
\v 7 নিংথৌনা ঈশ্বরগী মী অদুদা হায়খি, <<ঐগা লোয়ননা য়ূমদা লাকপিয়ু অমসুং পোত্থাবিয়ু, অদুগা ঐনা নঙোন্দা খূদোন অমা পীজগে~।>>
\v 8 ঈশ্বরগী মী অদুনা নিংথৌদা হায়খি, <<করিগুম্বা নহাক্না নয়ূম তঙ্খায় অমা ঐঙোন্দা পীরবসু ঐনা নহাক্কা চৎলোই~। অদুগা ঐনা মফম অসিদা তলসু চারোই, ঈশিংসু থক্লোই~।
\v 9 মরমদি যেহোবাগী ৱানা ঐঙোন্দা অসুম্না য়াথং পীখিদুনা হায়, <তলসু চাগনু, ঈশিংসু থক্কনু, অদুগা নহাক্না লাকখিবা লম্বী অদুদা অমুক হনগনু~।> >>
\v 10 মরম অদুনা মহাক্না অতোপ্পা লম্বী অমদা চত্তুনা মহাক্না বেথেলদা লাকপা লম্বী অদুদা হনখিদে~।
\s1 ঈশ্বরগী হায়বা ইন্দবা মী
\p
\v 11 বেথেলদা অহন ওইরবা ৱা তাকথোকপা মী অমা লৈরম্মী~। মহাক্কী মচা নিপাশিংনা লাক্তুনা ঈশ্বরগী মী অদুনা নুমিৎ অদুদা বেথেলদা তৌখিবা থবক পূম্নমক মঙোন্দা তমখি; অদুগা ঈশ্বরগী মী অদুনা নিংথৌদা হায়খিবা ৱা অদুসু মখোয়না মখোয়গী মপাদা তমখি~।
\v 12 মখোয়গী মপানা মখোয়দা হায়খি, <<মহাক করম্বা লম্বীদা চৎখিবগে?>> মরমদি যিহূদাদগী লাকখিবা ঈশ্বরগী মী অদুনা করম্বা লম্বীদা চৎখিবগে হায়বসি মহাক্কী মচা নিপাশিংনা উখি~।
\v 13 অদুগা মহাক্না মচা নিপাশিংদা হায়খি, <<ঐগীদমক লোলা অদুদা শাবন হাপকৎলু~।>> অদুগা মখোয়না লোলা অদুদা মহাক্কীদমক শাবন হাপকৎখি; অদুগা মহাক্না মদুদা তোংদুনা চৎখি~।
\v 14 অদুগা ঈশ্বরগী মী অদুগী খোঙ্গূন লীদুনা লাকপদা, মহাক্না ঊয়ুঙ পাম্বী অমগী মখাদা ফমদুনা লৈবা ফংলে~। মদুদা মহাক্না মঙোন্দা হায়খি, <<নহাক অসি যিহূদাদগী লাকখিবা ঈশ্বরগী মী অদুরা?>> মহাক্না খুমখি, <<ঐনি~।>>
\v 15 অদুদগী মহাক্না মঙোন্দা হায়খি, <<ঐগা লোয়ননা য়ূমদা লাকপিদুনা তল চাবিয়ু~।>>
\v 16 মদুদা মহাক্না মঙোন্দা হায়খি, <<ঐ নহাক্কা লোয়ননা হনসু হল্লোই, নহাক্কা লোয়ননা চৎসু চৎলোই~। অদুগা মফম অসিদা ঐনা নহাক্কা লোয়ননা তলসু চারোই ঈশিংসু থক্লোই~।
\v 17 মরমদি যেহোবাগী ৱানা ঐঙোন্দা হায়খি, <নহাক্না মফম অদুদা তলসু চারোইদবনি, ঈশিংসু থক্লোইদবনি~। নহাক্না লাকপা লম্বী অদুদসু হল্লোইদবনি~।> >>
\v 18 মহাক্না মঙোন্দা হায়খি, <<ঐসু নহাক্কুম্বা ৱা তাকথোকপা মী অমনি, স্বর্গদূত অমনা ঐঙোন্দা যেহোবাগী ৱা হায়খি, <মহাক্না তল চাদুনা ঈশিং থক্নবা মহাকপু নয়ূমদা নহাক্কা লোয়ননা অমুক হন্না পুরকউ~।> >> অদুবু মহাক্না মঙোন্দা মীনমখি~।
\v 19 মরম অদুনা মহাক্না মহাক্কা লোয়ননা অমুক হন্দুনা চৎখি, অদুগা মহাক্কী ময়ূমদা তল চাদুনা ঈশিং থকখি~।
\s1 ঈশ্বরগী মী অদু শিবা
\p
\v 20 অদুগা অসুম্না থোকখি, মখোয়না চাফমদা ফম্লিঙৈদা মহাকপু হলহন্দুনা পুরকখিবা ৱা তাকথোকপা মী অদুদা যেহোবাগী ৱা লাকখি~।
\v 21 অদুদগী মহাক্না যিহূদাদগী লাকখিবা ঈশ্বরগী মী অদুদা লাউদুনা হায়খি, <<যেহোবানা অসুম্না হায়, <নহাক্না যেহোবাগী ৱা ইন্দ্রে অমসুং নহাক্কী ঈশ্বর যেহোবানা নঙোন্দা পীখিবা য়াথং অদু ঙাক্ত্রে,
\v 22 যেহোবানা নঙোন্দা হায়খি, <<তল চাগনু অমসুং ঈশিং থক্কনু>> হায়বা মফম অসিদা নহাক্না হল্লক্তুনা তল চারে অমসুং ঈশিং থক্লে~। মরম অদুনা নহাক্কী অশিবা হকচাং অদু নপা নপুশিংগী মোংফমদা য়ৌররোই~।> >>
\p
\v 23 অদুগা অসুম্না থোকখি, মহাক্না তল চারবা অমসুং থক্লবা তুংদা, মহাক্না মহাক্কীদমক, হায়বদি মহাক্না হলহন্দুনা পুরকখিবা ৱা তাকথোকপা মী অদুগীদমক লোলাদা শাবন হাপকৎখি~।
\v 24 মহাক্না চৎখ্রবদা নোংশা অমনা মহাকপু লম্বীদা থেংনদুনা মহাকপু হাৎখি~। অদুগা মহাক্কী অশিবা হকচাং অদু লম্বীদা তাদুনা লৈরম্মী, অদুগা লোলা অদুনা মদুগী মনাক্তা লেপ্লম্মী, নোংশা অদুসু অশিবা হকচাং অদুগী মনাক্তা লেপ্ত‌ুনা লৈরম্মী~।
\v 25 অদুগা য়েংউ, মীশিংনা মফম অদু লান্থোকপদা লম্বীদা তাদুনা লৈবা অশিবা মী অমসুং অশিবা মী অদুগী মনাক্তা লেপ্ত‌ুনা লৈরিবা নোংশা অদু উখি~। মখোয়না অহন ওইরবা ৱা তাকথোকপা মী অদুনা লৈরিবা সহর অদুদা লাক্তুনা মদু তমখি~।
\v 26 মদুদা মহাকপু লম্বীদগী হলহন্দুনা পুরকখিবা ৱা তাকথোকপা মী অদুনা মদু তাবদা মহাক্না হায়খি, <<যেহোবাগী ৱা ইন্দবা মী অদু মহাক অসিনি~। মরম অদুনা যেহোবানা মঙোন্দা হায়খিবা ৱা অদুগী মতুং ইন্না মহাকপু নোংশা অদুদা পীথোকখি, অদুগা নোংশা অদুনা মহাকপু শেগায়দুনা হাৎখি~।>>
\v 27 মহাক্না মচা নিপাশিংদা হায়খি, <<ঐগীদমক লোলাদা শাবন হাপকৎলু~।>> মখোয়না লোলাদা শাবন হাপকৎখি~।
\v 28 মহাক্না চৎখিবদা লম্বীদা তারিবা অশিবা হকচাং, অশিবা মী অদুগী মনাক্তা লেপ্লিবা লোলা অমসুং নোংশা অদু ফংখি~। নোংশা অদুনা অশিবা হকচাং অদু চারমদ্রি অমসুং লোলা অদুসু শেগায়রমদ্রি~।
\v 29 ৱা তাকথোকপা মী অদুনা ঈশ্বরগী মী অদুগী অশিবা হকচাং অদু লৌখত্তুনা লোলাদা হাপকৎলগা অমুক পুরক্লম্মী~। অদুগা অহন ওইরবা ৱা তাকথোকপা মী অদুনা তেংথা নাওইনবা অমসুং মহাকপু ফুম্নবা সহরদা লাক্লম্মী~।
\v 30 অদুগা মহাক্না মশাগী মোংফমদা মহাক্কী অশিবা হকচাং অদু ফুম্লে; অদুগা মখোয়না মহাক্কীদমক তেংথাদুনা হায়রকই, <<অৱাবনিদা, ঐগী ইনাউ!>>
\v 31 অদুগা অসুম্না থোকখি, মহাক্না মহাকপু ফুম্লবা মতুংদা মচা নিপাশিংদা হায়রকই, <<ঐনা শিরবদা ঈশ্বরগী মী অদুবু ফুমখিবা মোংফম অসিদা ঐবু ফুম্মু; ঐগী শরূশিং মহাক্কী শরূশিংগী মনাক্তা থম্মু~।
\v 32 মরমদি বেথেলদা লৈবা লাৎনপূংগী মায়োক্তা অমসুং সমরিয়া সহরশিংদা লৈবা অৱাংবা মফমশিংগী লাইশঙ পূম্নমক্কী মায়োক্তা মহাক্না যেহোবাগী ৱা মতুং ইন্না লাউদুনা হায়খিবা অদু শোয়দনমক্কী থোক্কনি~।>>
\p
\v 33 থৌদোক অসিগী মতুংদা যেরোবাম্না মহাক্কী ফত্তবা লম্বীদগী হল্লকখিদে, অদুবু অমুক হন্না মীচমশিংদগী অৱাংবা মফমশিংগী পুরোহিৎশিং ওইহনখি~। মহাক্না অপাম অপাম্বা মী অদু অৱাংবা মফমশিংগী পুরোহিৎশিং ওইনবা খন্দোকখি~।
\v 34 অদুগা যেরোবামগী ইমুংবু মুথৎনবা অমসুং মালেমগী লৈমায়থক্তগী মাঙহন্নবা থবক অসিনা যেরোবামগী ইমুংদা পাপ ওইরকখি~।
\c 14
\s1 যেরোবামগী মচা নিপা শিবা
\p
\v 1 মতম অদুদা যেরোবামগী মচা নিপা অবিজা নারম্মী~।
\v 2 অদুগা যেরোবাম্না মহাক্কী নুপীদা হায়খি, <<হৌগৎলু, নহাক যেরোবামগী নুপীনি হায়বা খঙদনবা নশক লোত্তুনা শীলোদা চৎলু~। য়েংউ, ঐনা মীশিং অসিগী মথক্তা নিংথৌ ওইগনি হায়দুনা ঐঙোন্দা হায়খিবা ৱা তাকথোকপা অহিয়া মফম অদুদা লৈ~।
\v 3 নহাক্না তল তরা, তন্দুমশিং অমসুং খোইহি চফূ অমা পুদুনা মঙোন্দা চৎলু; অঙাং অসিদা করি থোক্কনি হায়বা মহাক্না নঙোন্দা হায়গনি~।>>
\v 4 যেরোবামগী নুপীনা মদুমক তৌখি; মহাক্না হৌগৎলগা শীলোদা চত্তুনা অহিয়াগী য়ূমদা লাকখি~। অদুবু অহিয়াদি অহন ওইরকপনা মহাক্কী মমিৎ মমশিনখিদুনা উবা ঙম্লমদে~।
\p
\v 5 অদুগা যেহোবানা অহিয়াদা হায়খি, <<য়েংউ, যেরোবামগী নুপীনা মচা নিপাগী মরমদা ৱা হংবা নঙোন্দা লাকই, মরমদি মহাক নারে~। অসুম্না নহাক্না মঙোন্দা হায়গদবনি; মরমদি অসুম্না ওইগনি, মহাক্না চঙলকপদা, মহাক্না অতোপ্পা নুপী অমা ওইনা শাশিন্নগনি~।>>
\v 6 অদুগা অসুম্না থোকখি, মহাক্না থোঙদা চঙলকপদা অহিয়ানা মহাক্কী খোঙগী শউম তাদুনা হায়খি, <<যেরোবামগী নুপী, নহাক চঙলকউ~। নহাক্না অতোপ্পা নুপী শাশিন্নরিবা করিগীনো? মরমদি ঐ অসি ফত্তবা পাউগা নঙোন্দা থারকপনি~।
\v 7 চৎলু, যেরোবামদা হায়য়ু, <ইস্রায়েলগী ঈশ্বর যেহোবানা অসুম্না হায়, <<ঐনা মীশিংগী মরক্তগী নহাকপু থাঙ্গত্তুনা ঐগী মী ইস্রায়েলগী মথক্তা নহাকপু লৈঙাকপা ওইহনখি,
\v 8 অদুগা নিংথৌ লৈবাক অদু দেবিদকী ইমুংদগী লৌথোক্তুনা নঙোন্দা পীখি; অদুম ওইনমক ঐগী য়াথংশিং ঙাকখিবা অমসুং ঐগী মিৎয়েংদা চুম্বা অদুতা তৌননবা মহাক্কী থম্মোই অপূম্বনা ঐগী তুং ইনখিবা ঐগী ইনাই দেবিদনা তৌখিবগুম্না নহাক্না তৌখিদে;
\v 9 অদুবু নঙোন্দগী হান্না লৈরম্বা মীশিংদগী হেন্না ফত্তবা নহাক্না তৌখি, মরমদি নহাক্না চত্তুনা ঐবু শাউনবা কাইহৌদুনা নহাক্কীদমক অতোপ্পা লাইশিং অমসুং অহৈবা মূর্ত্তিশিং শাখি, অদুগা ঐবু নহাক্কী তুংদা লংথোকখি~।
\v 10 মরম অদুনা য়েংউ, ঐনা যেরোবামগী ইমুংদা অৱাবা পুরক্তুনা নিপা খুদিং, ইস্রায়েলদা মীনাই ওইরবসু মনীং তম্বা ওইরবসু, যেরোবামদগী মাঙ তাকহনগনি~। অদুগা নিপা অমনা অমাংবা অদু লোইদ্রিবা ফাওবা শেংদোকপগুম, যেরোবামগী ইমুংসু শেংনা শিত্তোক্কনি~।
\v 11 যেরোবামগী ইমুংদগী সহরদা শিবা মহাক অদু হূইশিংনা চাগনি, অদুগা লৌবুক লমহাঙদা শিবা মহাক অদু অতিয়াগী উচেকশিংনা চাগনি, মরমদি যেহোবানা মদু হায়খ্রে~।>> >
\v 12 মরম অদুনা নহাক হৌগৎলু, নয়ূমদা চৎলু~। অদুগা নহাক্না সহরদা নখোঙ হেক থাংজিনবগা অঙাং অদু শিগনি~।
\v 13 অদুগা ইস্রায়েল পূম্নমক্না মহাক্কীদমক তেংথা নাওইদুনা মহাকপু ফুমগনি, মরমদি যেরোবামগী ইমুংদগী মহাক মথন্তা মোংফমদা য়ৌগনি~। মরমদি যেরোবামগী ইমুংদা ইস্রায়েলগী ঈশ্বর যেহোবাগী মিৎয়েংদা মঙোন্দা অফবা খরা ফংলম্মী~।
\v 14 অদুগীসু মথক্তা যেহোবানা ইস্রায়েলগী মথক্তা নিংথৌ অমা থোকহনগনি~। মহাক্না যেরোবামগী ইমুংবু নুমিৎ অদুদা মাঙহনগনি~। কৈদৌঙৈনো? হৌজিকমক~।
\v 15 মরমদি ঈশিংদা শীংউৎ নোম্বগুম্না যেহোবানা ইস্রায়েলবু য়ৈদুনা নোমহনগনি~। অদুগা মহাক্না ইস্রায়েলবু মখোয়গী মপা মপুশিংদা পীবিখিবা অফবা লৈবাক অসিদগী মরু ফুক্তৎকনি অমসুং মখোয়বু ইউফ্রেটিস তুরেনগী ৱাংমদা চাইথোক্কনি, মরমদি মখোয়না \f + \fr 14:15 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তিশিং শাদুনা যেহোবাবু শাউনবা কাইহৌখি~।
\v 16 যেরোবামগী পাপশিং, হায়বদি মহাক্না তৌখিবা পাপ অমসুং মহাক্না ইস্রায়েলবু তৌহনখিবা পাপ অদুগী মরম্না যেহোবানা ইস্রায়েলবু থাদোক্কনি~।>>
\p
\v 17 অদুদগী যেরোবামগী নুপীনা হৌগত্তুনা চৎখ্রগা তির্সাদা লাক্লে~। মহাক্না থোঙজিন য়ৌরকপদা অঙাং অদু শিরে~।
\v 18 অদুগা যেহোবানা মহাক্কী মনাই ৱা তাকথোকপা অহিয়াগী মপান্না হায়খিবা মহাক্কী ৱাগী মতুং ইন্না মখোয়না মহাকপু ফুমখি অমসুং ইস্রায়েল পূম্নমক্না মহাক্কীদমক তেংথা নাওইখি~।
\s1 যেরোবাম শিবা
\p
\v 19 অদুগা যেরোবামগী অতোপ্পা থবকশিং, মহাক্না করম্না লান শোক্নখিবা অমসুং করম্না পানখিবা পূম্নমক অদু য়েংউ, ইস্রায়েলগী নিংথৌশিংগী ইতিহাস লাইরিক্তা ইদুনা লৈ~।
\v 20 যেরোবাম্না পানখিবা মতম অসি চহী কুন্নিথোইনি~। অদুগা মহাক্না মপা মপুশিংগা য়াহিপ তানখি~। অদুগা মহাক্কী মচা নিপা নাদাবনা মহাক্কী মহুত্তা পানখি~।
\s1 রেহোবোমগী অরানবা; ঈশ্বরগী ৱায়েন
\r ২ইতি 12:1-16
\p
\v 21 অদুগা সোলোমোনগী মচা নিপা রেহোবোম্না যিহূদাদা পাল্লম্মী~। রেহোবোম্না পানবা হৌবদা মহাক চহী নিফুমাথোই শুরম্মী~। যেহোবানা মহাক্কী মিং থম্নবা ইস্রায়েলগী শলাই পূম্নমক্তগী খন্দোকখ্রবা সহর, যেরূশালেমদা মহাক্না চহী তরাতরেৎ পানখি~। অদুগা মহাক্কী মমাগী মমিংদি অম্মোন নিঙোন নামা কৌই~।
\v 22 অদুগা যিহূদানা যেহোবাগী মিৎয়েংদা ফত্তবা তৌখি, মখোয়গী মপা মপুশিংনা তৌখিবা পূম্নমক অদুদগী হেন্না মখোয়না পাপ তৌবনা মহাকপু খম্বন্নবা কাইহৌখি~।
\v 23 মখোয়না অৱাংবা চীং খুদিংগী মথক্তা অমসুং মনা পূঙবা উপাল খুদিংগী মখাদা মখোয় মশাগীদমক অৱাংবা মফমশিং, নূঙগী য়ূম্বীশিং অমসুং \f + \fr 14:23 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তিশিং শাখি~।
\v 24 অদুগা লৈবাক অদুদা শারমচৎ চৎপশিংসু লৈরম্মী~। অদুগা যেহোবানা ইস্রায়েল মচাশিংগী মাঙদগী তান্থোকখ্রবা জাতিশিংনা তৌখিবা তুক্কচবা পূম্নমক্কী মতুং ইন্না মখোয়না তৌখি~।
\p
\v 25 অদুগা অসুম্না থোকখি, রেহোবোম নিংথৌনা পানবা মঙাশুবা চহীদা ইজিপকী নিংথৌ শীশাক্না যেরূশালেমগী মায়োক্তা লাকখি~।
\v 26 মহাক্না যেহোবাগী য়ূমগী লন্থুম অমসুং নিংথৌগী য়ূমগী লন্থুম পুদুনা চৎখি; মহাক্না পূম্নমক পুদুনা চৎখি~। অদুগা সোলোমোন্না শারম্বা সনাগী চুঙ পূম্নমক মহাক্না পুদুনা চৎখি~।
\v 27 অদুগা নিংথৌ রেহোবোম্না মদুগী মহুত্তা পিথ্রাইগী চুঙশিং শারগা নিংথৌগী য়ূমগী \f + \fr 14:27 \fk থোঙঙাকপা: \ft হিব্রুদা <<চেল্লিবা মী~।>>\f*থোঙঙাকপশিংগী মকোকশিংগী খূত্তা শিন্নখি~।
\v 28 অদুগা অসুম্না ওইখি, নিংথৌনা যেহোবাগী য়ূমদা চঙবা খুদিংদা, থোঙঙাকপা অদুনা মদু পুখি, অদুগা থোঙঙাকপগী কাদা মদু অমুক হন্না পুশিনখি~।
\p
\v 29 রেহোবোমগী অতোপ্পা থবকশিং অমসুং মহাক্না তৌখিবা পূম্নমক অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 30 রেহোবোম অমসুং যেরোবামগী মরক্তা মতম পূম্নমক্তা লান শোক্নদুনা লৈরম্মী~।
\v 31 অদুগা রেহোবোম্না মপা মপুশিংগা য়াহিপ তানখি অমসুং মপা মপুশিংগা দেবিদকী সহরদা মহাকপু ফুমখি~। অদুগা মহাক্কী মমাগী মমিংদি অম্মোন নিঙোন নামা কৌই, অদুগা মহাক্কী মচা নিপা অবিজাম্না মহাক্কী মহুত্তা পানখি~।
\c 15
\s1 অবিজাম্না যিহূদাদা পানবা
\r ২ইতি 13:1-2; 13:22-14:1
\p
\v 1 নেবাৎকী মচা নিপা যেরোবাম নিংথৌনা পানবা তরানিপানশুবা চহীদা অবিজাম্না যিহূদাগী মথক্তা নিংথৌ ওইখি~।
\v 2 মহাক্না যেরূশালেমদা চহী অহুম পানখি~। মহাক্কী মমাগী মমিংদি মাকা কৌই, অবীশালোমগী মচা নুপীনি~।
\v 3 অদুগা মহাক্কী মমাঙদা মপানা তৌখিবা পাপ পূম্নমক্কী লম্বীদা মহাক্না চৎখি~। মহাক্কী মপা দেবিদকী থম্মোই চুম্লম্বগুম্না, মহাক্কী ঈশ্বর যেহোবাগী মফমদা মহাক্কী থম্মোই চুম্লমদে~।
\v 4 অদুম ওইনমক দেবিদকী মরমগীদমক, মহাক্কী তুংদা মচা নিপাবু থাঙ্গৎনবা অমসুং যেরূশালেম মরা চেৎনা লৈনবা মহাক্কী ঈশ্বর যেহোবানা যেরূশালেমদা মহাক্কী থাউমৈ অমা পীবিরে;
\v 5 মরমদি দেবিদনা যেহোবাগী মিৎয়েংদা অচুম্বা অদু তৌখি, হেৎকী মচা ঊরিয়াগী থৌদোক অদু নত্তনা মপুন্সি চুপ্পা মহাক্না মঙোন্দা পীখিবা য়াথং অদুদগী মহাক্না লৈথোকখিদে~।
\v 6 অদুগা রেহোবোমগী পুন্সি চুপ্পদা যেরোবামগা লান শোক্নখি~।
\v 7 অবিজামগী অতোপ্পা থবকশিং অমসুং মহাক্না তৌখিবা পূম্নমক যিহূদাগী নিংথৌশিংগী ইতিহাস লাইরিক্তা ইদুনা লৈতব্রা? অদুগা অবিজাম অমসুং যেরোবামগী মরক্তা লান শোক্নখি~।
\v 8 অবিজাম্না মহাক্কী মপা মপুশিংগা য়াহিপ তানখি, অদুগা মখোয়না মহাকপু দেবিদকী সহরদা ফুমখি~। অদুগা মহাক্কী মচা নিপা অসানা মহাক্কী মহুত্তা পানখি~।
\s1 অসানা যিহূদাদা পানবা
\r ২ইতি 14:1-5; 15:1-19
\p
\v 9 অদুগা ইস্রায়েলগী নিংথৌ যেরোবাম্না পানবা কুনশুবা চহীদা, অসানা যিহূদাগী মথক্তা পানখি~।
\v 10 মহাক্না যেরূশালেমদা চহী নিফুমাথোই পানখি~। মহাক্কী মমাগী মমিংদি মাকা কৌই, অবীশালোমগী মচা নুপীনি~।
\v 11 অদুগা অসানা মপা দেবিদনা তৌখিবগুম্না, যেহোবাগী মিৎয়েংদা অচুম্বা অদু তৌখি~।
\v 12 অদুগা মহাক্না লৈবাক অদুদগী শারমচৎ চৎপশিংবু তান্থোক্তুনা মহাক্কী মপা মপুশিংনা শারম্বা লাই মূর্ত্তি পূম্নমক লৌথোকখি~।
\v 13 অদুগা মহাক্কী মমা মাকাবুসু মহারানী ওইবদগী লৌথোকখি, মরমদি মহাক্না \f + \fr 15:13 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগীদমক তুক্কচবা মূর্ত্তি অমা শাখি~। অদুগা অসানা মহাক্কী মূর্ত্তি অদু থুগাইরগা কিদ্রোন খোং মপান্দা মৈ থাদোকখি~।
\v 14 অদুবু অৱাংবা মফমশিং অদুদি লৌথোক্লমদে~। অদুম ওইনমক অসাগী মপুন্সি চুপ্পা মহাক্কী থম্মোই যেহোবাগী মফমদা চুমখি~।
\v 15 অদুগা মহাক্না মপানা কত্থোক্লম্বা পোৎশিং অমসুং মহাক মশামক্না কত্থোকখ্রবা পোৎশিং, সনা, লুপা অমসুং পাত্রশিং অদু যেহোবাগী য়ূমদা পুশিল্লকখি~।
\p
\v 16 অদুগা অসা অমসুং ইস্রায়েলগী নিংথৌ বাশাগী মরক্তা মখোয়গী মপুন্সি চুপ্পা লান শোক্নখি~।
\v 17 যিহূদাগী নিংথৌ অসাগী মফমদা কনাসু চত্থোক চৎশিন তৌদনবা ইস্রায়েলগী নিংথৌ বাশানা যিহূদাগী মায়োক্তা চৎখিদুনা রামা শাগৎখি~।
\v 18 অদুদগী অসানা যেহোবাগী য়ূমগী লনগৈদা লৈহৌবা সনা অমসুং লুপা পূম্নমক অমসুং নিংথৌগী য়ূমগী লনশিং লৌদুনা মনাইশিংগী মখূত্তা শিন্নখি~। নিংথৌ অসানা পোৎশিং অদু হেজয়োনগী মচা নিপা তাব্রিম্মোনগী মচা নিপা দমাস্কস্তা লৈবা সিরিয়াগী নিংথৌ বেন হদাদতা থাদুনা হায়রকই,
\v 19 <<ঐগী ইপাগা নহাক্কী নপাগা ৱালেপ্নবা অমা লৈখিবগুম্না, ঐগা নহাক্কসু ৱালেপ্নসি~। য়েংউ, ঐনা নহাক্কী নফমদা সনা অমসুং লুপাগী খূদোন থাখিবনি~। ইস্রায়েলগী নিংথৌ বাশানা ঐঙোন্দগী চত্থোকখিনবা নহাক্না চত্তুনা মহাক্কা ৱালেপ্নবা অদু থুগাইবিয়ু~।>>
\v 20 মরম অদুনা বেন হদাদনা নিংথৌ অসাগী ৱা অদু পূক্নীং চঙনা তাবিখি, অদুগা মহাক্কী লৈরম্বা লান্মী তেঙ্গোলশিংগী লুচিংবশিংবু ইস্রায়েলগী সহরশিংগী মথক্তা থাদুনা ঈয়োন, দান, অবেল-বেৎ-মাকা অমসুং কিন্নেরোৎ পূম্নমকপু নপ্তালীগী লৈবাক অপূম্বা য়াওনা মায়থীবা পীখি~।
\v 21 অদুগা অসুম্না থোকখি, বাশানা মদু তাবদা, মহাক্না রামা শাবা তোক্তুনা তির্সাদা লৈখি~।
\v 22 অদুদগী নিংথৌ অসানা যিহূদা শীন্থুংনা লাউথোকখি, কনা অমতা চিত্থরমদে~। বাশানা শাবদা শিজিন্নরম্বা রামাগী নূঙশিং অমসুং মদুগী উশিং অদু মখোয়না লৌথোকখি; নিংথৌ অসানা মদুনা বেনজামিনগী গেবা অমসুং মিস্পা শেমগৎখি~।
\v 23 অদুগা অসাগী অতোপ্পা থবকশিং, মহাক্কী মপাঙ্গল মথৌনা পূম্নমক, মহাক্না তৌখিবা পূম্নমক অমসুং মহাক্না শেমগৎখিবা সহরশিং অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা? অদুবু মহাক্না অহন ওইরক্লবদা, মখোঙদা লায়না পকখি~।
\v 24 অদুদগী অসানা মপা মপুশিংগা য়াহিপ তানখি অমসুং মহাক্কী মপা দেবিদকী সহরদা মহাক্কী মপা মপুশিংগা ফুমখি~। অদুগা মহাক্কী মচা নিপা যেহোশাফাৎনা মহাক্কী মহুত্তা নিংথৌ ওইখি~।
\s1 নাদাবনা ইস্রায়েলদা পানবা
\p
\v 25 যিহূদাগী নিংথৌ অসানা পানবা অনীশুবা চহীদা যেরোবামগী মচা নিপা নাদাবনা ইস্রায়েলগী মথক্তা নিংথৌ ওইনা পানবা হৌখি, অদুগা মহাক্না ইস্রায়েলদা চহী অনী পানখি~।
\v 26 অদুগা মহাক্না যেহোবাগী মিৎয়েংদা ফত্তবা তৌদুনা মপাগী লম্বীদা অমসুং মপানা ইস্রায়েলবু পাপ তৌহনখিবা পাপ অদুগী লম্বীদা চৎখি~।
\p
\v 27 অদুগা ইসাখারগী ইমুং, অহিয়াগী মচা নিপা বাশানা মহাক্কী মথক্তা লৌতুনখি~। অদুগা বাশানা পলেষ্টী মীশিংগী গিব্বেথোন্দা মহাকপু হাৎখি, মরমদি নাদাব অমসুং ইস্রায়েল অপূম্বনা গিব্বেথোন লাঙ্গোয় চনখি~।
\v 28 যিহূদাগী নিংথৌ অসানা পানবা অহুমশুবা চহীদা বাশানা নাদাবপু হাত্তুনা মহাক্কী মহুত্তা পানখি~।
\v 29 অদুগা অসুম্না থোকখি, বাশানা পানবা হৌবদা, মহাক্না যেরোবামগী ইমুং পূম্নমক হাৎখি~। অদুগা যেহোবানা মহাক্কী মনাই শীলোদা লৈবা অহিয়াদা হায়খিবা ৱা অদুগী মতুং ইন্না মহাক্না মখোয়বু মাঙহন্দ্রিবা ফাওবা মহাক্কী ইমুংগী মী অমতা হিংনা থমখিদে~।
\v 30 মরমদি যেরোবাম্না পাপ তৌখিবা মহাক্কী পাপশিং অদুগী মরম্না মহাক্না ইস্রায়েলবু পাপ তৌহনখি~। মহাক্কী কাইহৌবা থবক অদুনা মহাক্না ইস্রায়েলগী ঈশ্বর যেহোবাবু শাউনবা কাইহৌখি~।
\p
\v 31 নাদাবকী অতোপ্পা থবকশিং অমসুং মহাক্না তৌখিবা পূম্নমক অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 32 অদুগা অসা অমসুং ইস্রায়েলগী নিংথৌ বাশাগী মরক্তা মখোয়গী পুন্সি চুপ্পা লান শোক্নখি~।
\s1 বাশানা ইস্রায়েলদা পানবা
\p
\v 33 যিহূদাগী নিংথৌ অসানা পানবা অহুমশুবা চহীদা অহিয়াগী মচা নিপা বাশানা তির্সাদা ইস্রায়েল পূম্নমক্কী মথক্তা, চহী কুনমরি নিংথৌ ওইনা পানখি~।
\v 34 মহাক্না যেহোবাগী মিৎয়েংদা ফত্তবা তৌখি~। মহাক্না যেরোবামগী লম্বীদা অমসুং ইস্রায়েলবু পাপ তৌহনখিবা মহাক্কী পাপ অদুগী লম্বীদা মহাক্না চৎখি~।
\c 16
\s1 বাশা শিবা
\p
\v 1 অদুদগী যেহোবাগী ৱা হনানীগী মচা নিপা যেহূদা লাক্তুনা বাশাগী মথক্তা হায়রকই,
\v 2 <<ঐনা নহাকপু ঊফুন্দগী থাঙ্গত্তুনা ঐগী মী ইস্রায়েলগী মথক্তা লৈঙাকপা ওইহনখি, অদুগা নহাক্না যেরোবামগী লম্বীদা চত্তুনা ঐগী মী ইস্রায়েলবু পাপ তৌহনখি, মখোয়গী পাপ্না ঐবু শাউনবা কাইহৌখি~।
\v 3 য়েংউ, ঐনা বাশাগী মচা মশূ অমসুং মহাক্কী ইমুংগী মচা মশূ লৌথোক্কনি~। ঐনা নহাক্কী ইমুংবু নেবাৎকী মচা নিপা যেরোবামগী ইমুংগা মান্নহনগনি~।
\v 4 বাশাগী ইমুংদগী সহরদা শিবা মহাক অদু হূইশিংনা চাগনি, অদুগা মহাক্কী ইমুংদগী লৌবুক লমহাঙদা শিবা মহাক অদু অতিয়াগী উচেকশিংনা চাগনি~।>>
\v 5 বাশাগী অতোপ্পা থবকশিং, মহাক্না তৌখিবা, মহাক্কী মপাঙ্গল মথৌনা অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 6 অসুম্না বাশা মহাক্কী মপা মপুশিংগা য়াহিপ তানখি অমসুং তির্সাদা ফুমখি~। অদুগা মহাক্কী মচা নিপা এলানা মহাক্কী মহুত্তা নিংথৌ ওইখি~।
\v 7 অদুগা হনানীগী মচা নিপা ৱা তাকথোকপা যেহূগী মপান্নসু বাশা অমসুং মহাক্কী ইমুংগী মায়োক্তা যেহোবাগী ৱা লাকখি, মরমদি মহাক্কী মখূৎকী থবক্না মহাকপু শাউনবা কাইহৌদুনা মহাক্না যেহোবাগী মিৎয়েংদা তৌখিবা ফত্তবা পূম্নমক অসি যেরোবামগী ইমুংগা মান্নখি; মরমদি মহাক্না মহাকপু হাৎখি~।
\s1 এলানা ইস্রায়েলদা পানবা
\p
\v 8 যিহূদাগী নিংথৌ অসানা পানবা কুন্তরুকশুবা চহীদা বাশাগী মচা নিপা এলানা ইস্রায়েলগী মথক্তা নিংথৌ ওইদুনা তির্সাদা চহী অনী পানখি~।
\v 9 মহাক্কী শগোল গাড়ীশিংগী তঙ্খায় অমগী লাঞ্জিংবা, মহাক্কী মনাই জিম্রিনা মহাক্কী মায়োক্তা শরৌ শীনখি~। মতম অদুদা এলাদি তির্সাদা মহাক্কী য়ূম পান্নবা মী আর্জাগী য়ূমদা য়ু থক্তুনা ঙাওদুনা লৈরম্মী~।
\v 10 যিহূদাগী নিংথৌ অসানা পানবা কুন্তরেৎশুবা চহীদা জিম্রিনা চঙখিদুনা মঙোন্দা খূৎ থাদুনা হাৎখি~। অদুগা মহাক্না মহাক্কী মহুত্তা পানখি~।
\p
\v 11 অদুগা অসুম্না থোকখি, মহাক্না পানবা হৌবদা, হায়বদি মহাক্না ফম্বান্দা হেক ফম্বগা, মহাক্না বাশাগী ইমুং পূম্নমক হাৎখি; মহাক্না মহাক্কী নক্নবা মরী মতা নৎত্রগা মহাক্কী মরূপ মপাংশিংগী মরক্তা নিপা অমতা খাকখিদে~।
\v 12 অসুম্না যেহোবানা ৱা তাকথোকপা যেহূগী মপান্না বাশাগী মায়োক্তা হায়খিবা মহাক্কী ৱা মতুং ইন্না জিম্রিনা বাশাগী ইমুং পূম্নমক মাঙহনখি~।
\v 13 মরমদি বাশাগী পাপ পূম্নমক অমসুং মহাক্কী মচা নিপা এলাগী পাপশিং, হায়বদি মখোয়না তৌখিবা পাপ অমসুং মখোয়না ইস্রায়েলবু তৌহনখিবা পাপ, অমদি মখোয়না লাই মূর্ত্তি লাৎপগী থবকশিংনা ইস্রায়েলগী ঈশ্বর যেহোবাবু শাউনবা কাইহৌখি~।
\v 14 এলাগী অতোপ্পা থবকশিং অমসুং মহাক্না তৌখিবা পূম্নমক ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\s1 জিম্রিনা ইস্রায়েলদা পানবা
\p
\v 15 যিহূদাগী নিংথৌ অসানা পানবা কুন্তরেৎশুবা চহীদা জিম্রিনা তির্সাদা নুমিৎ তরেৎনি পানখি~। অদুগা মীশিংনা পলেষ্টী মীশিংগী গিব্বেথোনগী মায়োক্তা লানশঙ শাখি~।
\v 16 অদুগা <<জিম্রিনা শরৌ শীন্দুনা নিংথৌ হাৎখ্রে>> হায়বা লানশঙদা লৈরম্বা মীশিংনা তারে~। মরম অদুনা ইস্রায়েল পূম্নমক্না লান্মী তেঙ্গোলগী লাঞ্জিং পুরেন ওম্রিবু ইস্রায়েলগী মথক্তা নিংথৌ ওইনা হাপখি~।
\v 17 ওম্রি অমসুং মহাক্কা লোয়নরম্বা ইস্রায়েল পূম্নমক্না গিব্বেথোন্দগী চৎখি অমসুং মখোয়না তির্সা লাঙ্গোয় চনখি~।
\v 18 অদুগা অসুম্না থোকখি, সহর অদু লৌশিনখ্রে হায়বা জিম্রিনা উবদা, মহাক্না নিংথৌগী য়ূমগী লানবন্দা চঙদুনা মশাগা কোন্ননা নিংথৌগী য়ূম অদু মৈ থাদোকখি অমসুং শিখি~।
\v 19 মরমদি যেহোবাগী মিৎয়েংদা ফত্তবা তৌদুনা মহাক্না পাপ তৌখি, যেরোবামগী লম্বীদা চত্তুনা মহাক্না তৌখিবা পাপ্না, মহাক্না ইস্রায়েলবু পাপ তৌহনখি~।
\v 20 জিম্রিগী অতোপ্পা থবকশিং অমসুং মহাক্না লৌতুনখিবা পূম্নমক অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\p
\v 21 অদুদগী ইস্রায়েলগী মীশিং অসি কাঙবু অনীথোক্না খাইদোক্নখি: মীশিংগী তঙ্খায় অমনা গীনাৎকী মচা নিপা তিবনীবু নিংথৌ হাপ্নবা মহাক্কী মতুং ইনখি~। অদুগা তঙ্খায় অমনা ওম্রিগী মতুং ইনখি,
\v 22 অদুবু ওম্রিগী মতুং ইনখিবা মীশিংনা গীনাৎকী মচা নিপা তিবনীগী মতুং ইনখিবা মীশিংবু খুদুম চনখি~। মরম অদুনা তিবনী শিরে, অদুগা ওম্রিনা পানখি~।
\s1 ওম্রিনা ইস্রায়েলদা পানবা
\p
\v 23 যিহূদাগী নিংথৌ অসানা পানবা কুন্থ্রামাথোইশুবা চহীদা ওম্রিনা ইস্রায়েলগী মথক্তা নিংথৌ ওইনা পানবা হৌখি~। মহাক্না চহী তরানিথোই পানখি~। মহাক্না চহী তরুক তির্সাদা পানখি~।
\v 24 অদুগা মহাক্না লুপা \f + \fr 16:24 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত অনীনা শেমেরদগী সমরিয়া চীং লৈদুনা মদুগী মথক্তা সহর অমা শেমগৎখি~। মহাক্না শেমগৎখিবা সহর অদুগী মমিং চীং অদুগী মপু শেমেরগী মিং লৌদুনা সমরিয়া থোনখি~।
\p
\v 25 অদুবু ওম্রিনা যেহোবাগী মিৎয়েংদা ফত্তবা তৌদুনা মমাঙদা লৈরম্বা পূম্নমক্তগী হেন্না মহাক্না ফত্তবা তৌখি~।
\v 26 মরমদি মহাক্না নেবাৎকী মচা নিপা যেরোবামগী লম্বী পূম্নমক্তা অমসুং মহাক্না ইস্রায়েলবু পাপ তৌহনখিবা পাপ অদুগী লম্বীদা চৎখি, অদুগা মখোয়না লাই মূর্ত্তি লাৎপগী থবকশিংনা ইস্রায়েলগী ঈশ্বর যেহোবাবু শাউনবা কাইহৌখি~।
\v 27 ওম্রিনা তৌখিবা মহাক্কী অতোপ্পা থবকশিং অমসুং মহাক্না উৎখিবা মপাঙ্গল মথৌনা অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 28 অসুম্না ওম্রিনা মহাক্কী মপা মপুশিংগা য়াহিপ তানখি অমসুং সমরিয়াদা ফুমখি~। অদুদগী মহাক্কী মচা নিপা আহাবনা মহাক্কী মহুত্তা পানখি~।
\s1 আহাবনা ইস্রায়েলদা পানবা
\p
\v 29 যিহূদাগী নিংথৌ অসানা পানবা কুন্থ্রানিপানশুবা চহীদা ওম্রিগী মচা নিপা আহাবনা ইস্রায়েলগী মথক্তা নিংথৌ ওইনা পানবা হৌখি~। অদুগা ওম্রিগী মচা নিপা আহাবনা সমরিয়াদা ইস্রায়েলগী মথক্তা চহী কুন্নিথোই পানখি~।
\v 30 অদুগা ওম্রিগী মচা নিপা আহাবনা মহাক্কী মমাঙদা লৈরম্বা পূম্নমক্তগী হেন্না যেহোবাগী মিৎয়েংদা ফত্তবা তৌখি~।
\v 31 অদুগা অসুম্না থোকখি, নেবাৎকী মচা নিপা যেরোবামগী পাপশিংদা চৎপা অসি মহাক্না ইরায় লায়না খনখি, অদুগা মহাক্না সীদোন মচাশিংগী নিংথৌ ইথবায়েলগী মচা নুপী যেজেবেলবু মহাক্কী নুপী ওইনা লৌখি, অদুগা মহাক্না চত্তুনা \f + \fr 16:31 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালবু থৌগল তৌখি অমসুং খুরুমজখি~।
\v 32 অদুগা মহাক্না সমরিয়াদা শাখিবা বালগী শঙ অদুদা মহাক্না বালগীদমক লাৎনপূং অমা শাখি~।
\v 33 অদুগা আহাবনা \f + \fr 16:33 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তি অমা শাখি~। মহাক্কী মমাঙদা লৈরম্বা ইস্রায়েলগী নিংথৌ পূম্নমক্তগী হেন্না আহাবনা ইস্রায়েলগী ঈশ্বর যেহোবাবু শাউনবা কাইহৌখি~।
\p
\v 34 মহাক্কী হাকতক্তা বেথেল মচা হীয়েলনা যেরীকো শেমগৎখি~। নূনগী মচা নিপা যোশূৱাগী মপান্না যেহোবানা হায়খিবা মহাক্কী ৱা মতুং ইন্না মহাক্না য়ূম্ফম থোঙ্গৎপদা মচা নিপা অহন অবীরাম অমসুং মদুগী থোঙজাউশিং শাগৎপদা মচা নিপা অতোম্বা সেগূব শিখি~।
\c 17
\s1 এলিজানা ঈকং থোক্কনি হায়বা
\p
\v 1 অদুগা গিলিয়দকী তিশবীদা লৈবা এলিজানা আহাবতা হায়খি, <<ঐনা থৌগল তৌজরিবা ইস্রায়েলগী ঈশ্বর যেহোবানা হিংলিবগুম্না, ঐগী ৱাগী মপান্না নত্তনা চহীশিং অসিদা লীক্লা নৎত্রগা নোং তারোই~।>>
\v 2 যেহোবাগী ৱা অসি মঙোন্দা লাক্তুনা হায়রকই,
\v 3 <<নহাক মফম অসিদগী চত্থোক্তুনা নোংপোক্লোমদা চৎলগা যোর্দান তুরেনগী নোংপোক্তা লৈবা করীৎ ঈশিং খোং মনাক্তা লোৎলু~।
\v 4 অদুগা অসুম্না ওইগনি, নহাক্না ঈশিং খোং অদুগী ঈশিং থক্কনি, অদুগা মফম অদুদা নহাকপু পীজনবা, ঐনা অচৌবা ক্বাকশিংদা য়াথং পীখ্রে~।>>
\v 5 অসুম্না মহাক্না চৎখিদুনা যেহোবাগী ৱাগী মতুং ইন্না তৌখি, মরমদি মহাক্না যোর্দান তুরেনগী নোংপোক্তা লৈবা করীৎ ঈশিং খোং মনাক্তা লৈখি~।
\v 6 অদুগা অচৌবা ক্বাকশিংনা মঙোন্দা অয়ুক্তা তল অমসুং শা, অদুগা নুমিদাংৱাইরমদা তল অমসুং শা পুরকখি; অদুগা মহাক্না ঈশিং খোংদগী ঈশিং থকখি~।
\v 7 অদুগা অসুম্না থোকখি, মতম খরগী মতুংদা ঈশিং খোং অদু কংখি, মরমদি লৈবাক অদুদা নোং তারমদে~।
\s1 এলিজানা লুখ্রাবী অমগী মচা ফহনবা
\p
\v 8 অদুগা যেহোবাগী ৱা মঙোন্দা লাক্তুনা হায়রকই,
\v 9 <<হৌগৎলু, নহাক সীদোন্দা লৈবা সারেফাত্তা চত্তুনা মফম অদুদা লৈয়ু~। য়েংউ, ঐনা মফম অদুদা লুখ্রাবী অমদা নহাকপু পীজ পীথক্নবা য়াথং পীখ্রবনি~।>>
\v 10 অসুম্না মহাক্না হৌগত্তুনা সারেফাত্তা চৎখি~। অদুগা মহাক্না সহর অদুগী থোঙজাউ য়ৌরকপদা য়েংউ, লুখ্রাবী অদুনা মফম অদুদা শীং খুল্লম্মী~। অদুগা মহাক্না নুপী অদু কৌদুনা হায়খি, <<ঐনা থক্ননবা পাত্র অমদা ঈশিং খজিক্তং পুবিরকউ~।>>
\v 11 অদুগা মহাক্না মদু লৌরুনবা চৎলিঙৈদা, মহাক্না মহাকপু কৌদুনা হায়খি, <<ঐগীদমক তল মচেৎ অমা নখূত্তা পুবিরকউ~।>>
\v 12 অদুগা মহাক্না হায়খি, <<নহাক্কী ঈশ্বর যেহোবানা হিংলিবগুম্না, ঐগী তল লৈজদে, অদুবু খরুংদা য়াম খূবাম অমা অমসুং চফূদা থাউ খজিক্তং লৈ; অদুগা য়েংউ, ঐখোয়না মদু চারগা শিনবা ঐনা চত্তুনা ঐগী অমসুং ঐগী ইচা নিপাগীদমক মসি থোংনবা ঐনা শীং খরা খুল্লি~।>>
\v 13 এলিজানা মঙোন্দা হায়খি, <<কিগনু~। চৎলু, নহাক্না হায়বগুম্না তৌরু, অদুবু হান্না ঐগীদমক মদুদগী তল মচা অমা হৌদুনা ঐঙোন্দা পুরকউ; অদুগী মতুংদা নহাক্কীদমক অমসুং নচা নিপাগীদমক হৌ~।
\v 14 মরমদি ইস্রায়েলগী ঈশ্বর যেহোবানা অসুম্না হায়, <যেহোবানা মালেমদা নোং চুহন্দ্রিবা নুমিৎ অদু ফাওবা খরুংগী য়াম অদুসু লোইবা নাইরোই, চফূগী থাউ অদুসু ৱাৎপা লৈরোই~।> >>
\v 15 অদুগা মহাক্না চত্তুনা এলিজানা হায়বা অদুগী মতুং ইন্না তৌখি; অদুগা লুখ্রাবী, মহাক অমসুং লুখ্রাবীগী ইমুংনা নুমিৎ কয়ামরুম চানখি~।
\v 16 যেহোবানা এলিজাগী মপান্না হায়খিবা মহাক্কী ৱা মতুং ইন্না খরুংগী য়াম অদু লোইবা নাইরমদে, চফূগী থাউ অদুসু ৱাৎপা লৈরমদে~।
\p
\v 17 থৌদোকশিং অসিগী মতুংদা অসুম্না থোকখি, য়ূম্বু নুপী অদুগী মচা নিপা অদু নারে~। অদুগা মহাক্কী অনাবা অদু কনমনখিবনা মঙোন্দা নুংশা স্বর হোল্লমদ্রে~।
\v 18 অদুগা মহাক্না এলিজাদা হায়খি, <<হে ঈশ্বরগী মী, ঐনা নঙোন্দা করি তৌগদগে? ঐগী অয়োল অরান নীংশিংহন্নবা অমসুং ঐগী ইচা নিপাবু হাৎনবা নহাক্না ঐগী ইনাক্তা লাক্লিব্রা?>>
\v 19 অদুগা মহাক্না মঙোন্দা হায়খি, <<নহাক্কী নচা নিপা অদু ঐঙোন্দা পীয়ু~।>> মহাক্না মহাক্কী মথাদগী অঙাং অদু লৌরগা, মহাক্না লৈরম্বা মথক থংবা কাদা মহাকপু পুখত্তুনা অঙাং অদু মহাক মশাগী ফমুংদা থম্লে~।
\v 20 অদুগা মহাক্না যেহোবাবু কৌদুনা হায়জখি, <<হে ঐগী ঈশ্বর যেহোবা, ঐবু লম্লানবা ওইনা থুংহনবিরিবা লুখ্রাবী অসিগী মচা নিপাবু হাত্তুনা মহাক্কী মথক্তা অৱাবা অসি পুরক্লিব্রা?>>
\v 21 মহাক মশামক অঙাং অদুগী মথক্তা অহুম্লক হন্না উপ্রাক্না হিপথরগা যেহোবাদা কৌজদুনা হায়খি, <<হে ঐগী ঈশ্বর যেহোবা, ঐনা নঙোন্দা হায়জরি, অঙাং অসিগী থৱায় অসি মঙোন্দা অমুক হঞ্জিনহনবিয়ু~।>>
\v 22 মদুদা যেহোবানা এলিজাগী ৱা তাবিখি; অঙাং অদুগী থৱায় অদু মঙোন্দা অমুক হঞ্জিল্লকখি অমসুং মহাক হিঙ্গৎখি~।
\v 23 এলিজানা অঙাং অদু লৌখৎলগা মথক থংবা কাদগী পুথরকখি অমসুং ইমুংদা পুশিল্লগা মহাকপু মমাদা শিন্নখি~। এলিজানা হায়খি, <<য়েংউ, নচা নিপা হিংলে~।>>
\p
\v 24 নুপী অদুনা এলিজাদা হায়খি, <<নহাক অসি ঈশ্বরগী মীনি অমসুং নহাক্কী নচীন্দা লৈবা যেহোবাগী ৱা অদু অচুম্বনি হায়বা হৌজিক ঐনা মসিদগী খঙলে~।>>
\c 18
\s1 এলিজা অমসুং ওবাদেয়া
\p
\v 1 নুমিৎ কয়া মরুমগী মতুংদা অসুম্না থোক্লরে, অহুমশুবা চহীদা যেহোবাগী ৱা এলিজাদা লাক্তুনা হায়রকই, <<চৎলু, নহাক নশাবু আহাবতা উহল্লু, অদুগা ঐনা মালেমদা নোং চুহনবিগনি~।>>
\v 2 অদুগা এলিজানা মশাবু আহাবতা উহন্নবা চৎখি; মতম অদুদা সমরিয়াদা শাথিনা চাক্তাঙখি~।
\v 3 অদুগা আহাবনা মহাক্কী য়ূম য়েংশিনবা ওবাদেয়াবু কৌখি~। ওবাদেয়ানা যেহোবাবু য়াম্না কিজখি~।
\v 4 মরমদি অসুম্না থোকখি, যেজেবেলনা যেহোবাগী ৱা তাকথোকপা মীশিংবু হাৎপদা, ওবাদেয়ানা ৱা তাকথোকপা মী চামা পুদুনা মখোয়বু য়াঙ্খৈ য়াঙ্খৈ ওইনা শুরুংদা লোৎহনখি, মখোয়বু তল অমসুং ঈশিং পীজ পীথকখি~।
\v 5 অদুগা আহাবনা ওবাদেয়াদা হায়খি, <<লৈবাক অসিদা লৈবা ঈশিংগী ঈফুৎ পূম্নমক্তা অমসুং ঈশিং খোং পূম্নমক্তা চৎলু; ঐখোয়গী শা অমতা মাঙদনবা ঐখোয়না শগোলশিং অমসুং খচরশিংবু হিংহন্নবা শজিক ফংবসু য়াই~।>>
\v 6 মরম অদুনা মখোয়না লৈবাক শীন্থুংনা চৎননবা মখোয় অনীগী মরক্তা লৈবাক অদু য়েন্থোক্নরে; আহাব মশামক্না লম্বী অমদা চৎখ্রে অমসুং ওবাদেয়া মশামক্না অতোপ্পা লম্বী অমদা চৎখ্রে~।
\p
\v 7 ওবাদেয়ানা লম্বীদা অসুম চৎলিঙৈদা, য়েংউ, এলিজানা মহাক্কা ওক্নখি; মহাক্না এলিজাবু খঙদুনা মমায় উপ্রাক্না উপ্ত‌ুনা হায়খি, <<নহাক ঐগী ইবুংঙো এলিজারা?>>
\v 8 মহাক্না মঙোন্দা খুমখি, <<ঐনি~। চৎলু, নবুংঙোদা হায়রু, <য়েংউ, এলিজা মফম অসিদা লৈ~।> >>
\v 9 মদুদা মহাক্না হায়খি, <<ঐবু হাৎননবা নহাক্না ননাইবু আহাবকী খূত্তা পীথোক্লিবা অসিবু ঐনা করি পাপ তৌখ্রবগে?
\v 10 নহাক্কী ঈশ্বর যেহোবানা হিংলিবগুম্না, ঐগী ইবুংঙোনা নহাকপু থিননবা থাখিদবা জাতি অমসুং নিংথৌ লৈবাক অমতা লৈতে; অদুগা মখোয়না <মহাক লৈতে> হায়বদা, মহাক্না নিংথৌ লৈবাক নৎত্রগা জাতি অদুনা নহাকপু ফংদ্রে হায়দুনা ৱাশকহনখি~।
\v 11 অদুগা হৌজিক নহাক্না হায়, <চৎলু, নবুংঙোদা হায়রু, <<য়েংউ, এলিজা মফম অসিদা লৈ~।>> >
\v 12 অদুগা অসুম্না থোক্কনি, ঐনা নঙোন্দগী হেক চত্থোকখিবগা ঐনা খঙদবা মফমদা যেহোবাগী থৱায়না নহাকপু পুখিগনি; অদুনা ঐনা চত্তুনা আহাবতা হায়রুরগা মহাক্না নহাকপু ফংদ্রবদা, মহাক্না ঐবু হাৎকনি~। অদুবু নহাক্কী ননাই ঐনা নহা ওইরিঙৈদগী যেহোবাবু কিজরকই~।
\v 13 যেজেবেলনা যেহোবাগী ৱা তাকথোকপা মীশিংবু হাৎখিবদা, ঐনা যেহোবাগী ৱা তাকথোকপা মী চামবু করম্না ঐনা য়াঙ্খৈ য়াঙ্খৈ ওইনা শুরুংদা লোৎহনখিবা অমসুং ঐনা মখোয়বু তল অমসুং ঈশিং পীজ পীথকখিবা, ঐনা তৌখিবা অদু ঐগী ইবুংঙোদা তমখিদব্রা?
\v 14 অদুগা হৌজিক নহাক্না হায়রি, <চৎলু, নবুংঙোদা হায়রু, <<য়েংউ, এলিজা মফম অসিদা লৈ~।>> > অদুগা মহাক্না ঐবু হাৎকনি~।>>
\v 15 অদুগা এলিজানা হায়খি, <<ঐনা থৌগল তৌজরিবা লান্মী তেঙ্গোলশিংগী যেহোবানা হিংলিবগুম্না, ঙসি ঐনা শোয়দনা ইশামকপু মঙোন্দা উৎকনি~।>>
\v 16 অসুম্না ওবাদেয়ানা আহাবপু উনবা চৎখি অমসুং মঙোন্দা তমখি~। অদুগা আহাবনা এলিজাগা উনবা চৎখি~।
\s1 এলিজানা আহাবকা শিংনবা
\p
\v 17 অদুগা অসুম্না থোকখি, আহাবনা এলিজাবু উবদা, আহাবনা মঙোন্দা হায়খি, <<ইস্রায়েলবু অৱাবা পীরিবা মহাক অদু নহাক্লা?>>
\v 18 মহাক্না খুমখি, <<ঐনা ইস্রায়েলবু ৱাহনখিবা নত্তে, অদুবু নহাক অমসুং নহাক্কী নপাগী ইমুং মনুংননি, মরমদি নখোয়না যেহোবাগী য়াথংশিং থাদোক্তুনা বাল লাইশিংগী তুং ইনখি~।
\v 19 মরম অদুনা হৌজিক মী থাদুনা ইস্রায়েল অপূম্বা, যেজেবেলগী চাফমদা চাখিবা \f + \fr 18:19 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালগী ৱা তাকথোকপা মী চামরিগা য়াঙ্খৈ অমসুং \f + \fr 18:19 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী ৱা তাকথোকপা মী চামরি কার্মেল চীংদা ঐগী ইনাক্তা পূনশিনহল্লু~।>>
\v 20 অসুম্না আহাবনা মী থাদুনা ইস্রায়েল মচা পূম্নমক অমসুং ৱা তাকথোকপা মীশিং পূন্না কার্মেল চীংদা পূনশিনখি~।
\v 21 অদুগা এলিজানা মী পূম্নমক্কী মনাক্তা লাক্তুনা হায়খি, <<নখোয়না কয়া কুইনা ৱাখল অনীগী মরক্তা পূক্নীং লেপ্তদুনা লৈখিগদগে? যেহোবানা ঈশ্বর ওইরবদি, মহাক্কী মতুং ইল্লু; অদুবু করিগুম্বা বালনা ঈশ্বর ওইরবদি, মহাক্কী মতুং ইল্লু~।>> মদুদা মীশিং অদুনা ৱা অমতা খুমখিদে~।
\v 22 অদুদগী এলিজানা মীশিংদা হায়খি, <<ঐ, ঐ ইথন্তা যেহোবাগী ৱা তাকথোকপা মী ওইনা লৈহৌরে; অদুবু বালগী ৱা তাকথোকপা মীশিংদি নিপা চামরিগা য়াঙ্খৈ লৈ~।
\v 23 মরম অদুনা মখোয়না ঐখোয়দা শল্লাবা অনী পীসনু; মখোয়না মখোয়গীদমক শল্লাবা অমা খন্দুনা মদু মচেৎ মচেৎ ককথত্তুনা শীংগী মথক্তা থমসনু, অদুবু মদুগী মখাদা মৈ থাদসনু; অদুগা ঐনা অতোপ্পা শল্লাবা অদু শেমদুনা শীং মথক্তা থমগনি, অদুবু মদুগী মখাদা মৈ থারোই~।
\v 24 অদুগা নখোয়না নখোয়গী লাইশিংগী মমিংদা কৌজৌ, অদুগা ঐনা যেহোবাগী মিংদা কৌজগনি; ঈশ্বরনা মৈ থাবিরক্তুনা পাউখুম পীবিবা মহাক অদুনা ঈশ্বর ওইসনু~।>> মদুদা মী পূম্নমক অদুনা খুমদুনা হায়খি, <<হায়রিবসি অফবনি~।>>
\v 25 এলিজানা বালগী ৱা তাকথোকপা মীশিংদা হায়খি, <<নখোয়গীদমক শল্লাবা অমা খল্লু অমসুং হান্না শেমদোকউ, মরমদি নখোয়গী মী য়াম্মী; অদুগা নখোয়গী লাইশিংগী মিংদা কৌ, অদুবু মদুগী মখাদা মৈ থাগনু~।>>
\v 26 অদুগা মখোয়দা পীখিবা শল্লাবা অদু মখোয়না লৌদুনা শেমদোক্লগা মখোয়না অয়ুক্তগীনা নুমিৎ য়ুংবা ফাওবা বালগী মিংদা কৌদুনা হায়রকই, <<হে বাল, ঐখোয়না কৌজবা তাবিয়ু~।>> অদুবু খোঞ্জেন অমতা লাকখিদে; পাউখুম অমতসু পীরকখিদে~। অদুগা মখোয়না শেমখ্রবা লাৎনপূং অদুগী অকোয়বদা মখোয়না \f + \fr 18:26 \fk চোং ফনখি: \ft মখোয়গী লাইবু পেনহন্নবা জগোই শাদুনা চোং ফনবা~।\f*চোং ফনখি~।
\v 27 নুমিৎ য়ুংলকপা অদুৱাইদা অসুম্না থোকখি, এলিজানা মখোয়দা করেম্নদুনা হায়খি, <<কন্না কৌ~। মরমদি মহাক লাইনি; মহাক ৱাখল তৌরি, নৎত্রগা মহাক থবক চিল্লি, নৎত্রগা মহাক কোয়থোক্লম্বা য়াই, নৎত্রগা মহাক তূম্লম্বসু য়াই, অদুনা হৌদোক্কদবনি~।>>
\v 28 অদুগা মখোয়না কন্না কৌখি, মখোয়গী হৌনবী মতুং ইন্না থাঙ অমসুং তানা মখোয়দগী ঈ কাপথোক্ত্রিবা ফাওবা মশাবু ককথৎখি অমসুং থিনগায়খি~।
\v 29 অদুগা অসুম্না থোকখি, নুমিৎ য়ুংবগী মতুংদা মখোয়না য়াচঙবগী ঈরাৎপোৎ কৎপা মতম ফাওবা অঙাওবনা ঙাঙবগুম ঙাঙলম্মী~। অদুবু খোঞ্জেন অমতা লাকখিদে, পাউখুম অমতসু পীরকখিদে, কনা অমতনসু থৌশাবিদ্রে~।
\v 30 অদুগা এলিজানা মী পূম্নমক্তা হায়খি, <<ঐগী ইনাক্তা লাকউ~।>> মদুদা মী পূম্নমক্না মহাক্কী মনাক্তা লাকখি~। অদুগা মহাক্না যেহোবাগী কায়খ্রবা লাৎনপূং অদু শেমজিনখি~।
\v 31 <<নহাক্কী মিং ইস্রায়েল কৌগনি>> হায়না যেহোবাগী ৱা লাকখিবা যাকোবকী মচা নিপাশিংগী শলাইগী মশীং মতুং ইন্না, এলিজানা নূঙ তরানিথোই লৌখি~।
\v 32 অদুগা নূঙশিং অদুনা মহাক্না যেহোবাগী মিংদা লাৎনপূং অমা শাখি; অদুগা মহাক্না লাৎনপূং অদুগী অকোয়বদা মরূ \f + \fr 18:32 \fk সেআ: \ft লটর 7.3~।\f*সেআ অনী চনবা য়াম্না চাউবা খোং অমা তৌখি~।
\v 33 অদুগা মহাক্না শীং অদু মথং মথং থম্লে অমসুং শল্লাবা অদু মতুপ মতুপ কক্তুনা শীং মথক্তা থম্লগা হায়খি, <<খরুং মরি অদু ঈশিং থনহল্লু~। অদুগা মৈ থাদোকপগী কৎনপোৎ অদুদা অমসুং শীং অদুদা ঈশিং হৈয়ু~।>>
\v 34 অদুগা মহাক্না হায়খি, <<অনীরক হন্না তৌ~।>> অদুগা মখোয়না অনীরক হন্না তৌরে~। অদুগা মহাক্না হায়খি, <<অহুম্লক হন্না তৌ~।>> অদুগা মখোয়না অহুম্লক হন্না তৌরে~।
\v 35 ঈশিং অদু লাৎনপূংগী অকোয়বদা চেন্থরে; অদুগা মহাক্না খোং অদুসু ঈশিংনা থনহল্লে~।
\v 36 অদুগা অসুম্না থোকখি, য়াচঙবগী ঈরাত্তুনা কৎনবগী মতমদা ৱা তাকথোকপা এলিজানা নকশিল্লক্তুনা হায়খি, <<অব্রাহাম, ইসাক অমসুং ইস্রায়েলগী ঈশ্বর যেহোবা, ইস্রায়েলদা নহাক ঈশ্বরনি, ঐ নহাক্কী ননাইনি অমসুং নহাক্কী ৱা মতুং ইন্না ঐনা পূম্নমক অসি তৌবনি হায়বা ঙসি খঙহনবিয়ু~।
\v 37 মীশিং অসিনা নহাক্তি যেহোবা ঈশ্বরনি অমসুং নহাক্না মখোয়গী পূক্নীং অমুক ওনহল্লকপনি হায়বা খঙজনবা ঐগী ৱা তাবিয়ু, হে যেহোবা, ঐগী ৱা তাবিয়ু~।>>
\v 38 অদুগা যেহোবাগী মৈ তারক্তুনা মৈ থাদোকপগী কৎনপোৎ, শীং, নূঙশিং অমসুং ঊফুল অদু চাকথোকখি~। অদুগা খোংদা লৈবা ঈশিং অদু চুপশিনখি~।
\v 39 অদুগা মী পূম্নমক্না মদু উবদা, মখোয়না মমায় উপ্রাক্না উপ্ত‌ুনা হায়জখি, <<যেহোবা, মহাক্তি ঈশ্বরনি! যেহোবা, মহাক্তি ঈশ্বরনি!>>
\v 40 মদুদা এলিজানা মখোয়দা হায়খি, <<\f + \fr 18:40 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালগী ৱা তাকথোকপা মীশিংবু ফাও; মখোয় অমতা নান্থোকহনগনু~।>> অদুগা মখোয়না মখোয়বু ফারে; অদুগা এলিজানা মখোয়বু কীশোন ঈশিং খোং মনাক্তা পুরক্লগা মফম অদুদা মখোয়বু হাৎখি~।
\s1 এলিজানা নোংগীদমক হায়জবা
\p
\v 41 এলিজানা আহাবতা হায়খি, <<নহাক হৌগৎলু, চারো অমসুং থক্লো; মরমদি নোং কন্না চুবগী মখোন তারি~।>>
\v 42 মরম অদুনা আহাবনা চানবা অমসুং থক্নবা কাখৎখি~। এলিজানা কার্মেল চীংদোন্দা কাখৎখি অমসুং মহাক্না লৈপাক্তা তুথদুনা খুকউ অনীগী কারক্তা মমায় থম্লে~।
\v 43 অদুগা মহাক্কী মনাইদা হায়খি, <<হৌজিক মথক্লোমদা কাখৎলু, সমুদ্রলোমদা য়েংউ~।>> অদুগা মহাক্না কাখৎখিদুনা য়েংলগা হায়খি, <<করিসু লৈতে~।>> অদুগা মহাক্না হায়খি, <<তরেৎলক চৎলু~।>>
\v 44 অদুগা অসুম্না থোকখি, তরেৎলকশুবদা মহাক্না হায়খি, <<য়েংউ, মীওইবগী মখূৎ মান্না সমুদ্রদগী নোং মপৈ মচা অমা কাখৎলক্লি~।>> অদুগা মহাক্না হায়খি, <<কাখত্তুনা আহাবতা হায়রু, <নহাক্কী শগোল গাড়ী থৌরাঙ তৌ অমসুং নোংনা নহাকপু পলহন্দনবা নহাক কূমথদুনা চৎলু~।> >>
\v 45 তাল্লক অদুমক্তদা অসুম্না থোকখি, অতিয়াদা নোং নুংশিৎনা মমশিল্লে অমসুং নোং য়াম্না চুরে~। আহাবনা শগোল গাড়ী থৌদুনা যিজ্রিয়েলদা চৎখি~।
\v 46 অদুগা যেহোবাগী খূৎ এলিজাগী মথক্তা লৈরম্মী~। অদুগা মহাক্না মখ্বাঙ লাকশিল্লগা আহাবকী মমাঙদা যিজ্রিয়েলগী চঙফমদা চেনখি~।
\c 19
\s1 এলিজানা চেনবা
\p
\v 1 অদুগা এলিজানা তৌখিবা পূম্নমক অমসুং মহাক্না ৱা তাকথোকপা মীশিংবু থাঙশাংনা হাৎখিবা অদু আহাবনা যেজেবেলদা তমখি~।
\v 2 অদুদগী যেজেবেলনা এলিজাদা পাউ পুবা মী থাদুনা হায়রকই, <<হয়েং অসিগুম্বা মতমদা করিগুম্বা ঐনা নহাক্কী পুন্সিবু মখোয়গী মরক্তগী অমগী পুন্সিগুম্না ওইহন্দ্রবদি, লাইশিংনা ঐঙোন্দা অদুম্না অমসুং অদুদগী হেন্না তৌসনু~।>>
\v 3 অদুগা এলিজানা মদু উবদা, মহাক্না হৌগত্তুনা মথৱায় হিংনবা চেনখি~। অদুগা মহাক্না যিহূদাগী লম বের-শেবাদা লাক্তুনা মফম অদুদা মহাক্কী মনাই থনম্লে~।
\p
\v 4 অদুবু মহাক মশামক্না লমহাঙদা নোংমগী লম্বী চত্তুনা জুনিপর পাম্বী অমগী মখাদা ফমদুনা লৈরম্মী~। অদুগা মহাক শিজরগে হায়দুনা মহাক্না মশাগীদমক নোঞ্জখি অমসুং হায়খি, <<ঐ পেল্লে! হে যেহোবা, হৌজিক ঐগী থৱায় লৌবিরো, মরমদি ঐনা ঐগী ইপা ইপুশিংদগী হেন্না ফবা নত্তে~।>>
\v 5 মহাক্না জুনিপর পাম্বী অদুগী মখাদা হিপ্ত‌ুনা লৈরিঙৈদা, য়েংউ, স্বর্গদূত অমনা মহাকপু শোক্তুনা মঙোন্দা হায়খি, <<হৌগত্তুনা চাও~।>>
\v 6 মহাক্না য়েংখি অমসুং য়েংউ, মহাক্কী মকোক ময়াদা অশাবা নূঙদা য়াইরবা তল অমা অমসুং ঈশিং চফূ অমা লৈরম্মী~। মহাক্না মদু চারে অমসুং থক্লে, অদুগা অমুক হন্না হিপথরে~।
\v 7 যেহোবাগী দূত অদুনা অনীরক হন্না লাক্লগা মহাকপু শোক্তুনা হায়খি, <<হৌগত্তুনা চাও, মরমদি নহাক্কীদমক খোঙচৎ অসি য়াম্না শাংই~।>>
\v 8 মহাক্না হৌগত্তুনা চারে অমসুং থক্লে; অদুগা চাবদগী ফংবা পাঙ্গন্না অহিং নিফুনি অমসুং নুংথিল নিফুনি চুপ্না ঈশ্বরগী চীং হোরেব তান্না চৎলম্মী~।
\p
\v 9 অদুগা মহাক্না মফম অদুদা লৈবা শুরুং অমদা লাক্তুনা লৈরম্মী; অদুগা য়েংউ, যেহোবাগী ৱা মঙোন্দা লাকখি, অদুগা মহাক্না মঙোন্দা হায়খি, <<এলিজা, নহাক মফম অসিদা করি তৌরিবগে?>>
\v 10 মদুদা এলিজানা হায়খি, <<লান্মী তেঙ্গোলশিংগী ঈশ্বর যেহোবাগীদমক ঐ থৱায় য়াওনা থবক তৌজরক্লি; মরমদি ইস্রায়েল মচাশিংনা নহাক্কী ৱালেপ্নবা অদু থাদোক্তুনা নহাক্কী লাৎনপূংশিং থুগাইখ্রে অমসুং নহাক্কী ৱা তাকথোকপা মীশিং থাঙশাংনা হাৎখ্রে~। ঐ, ঐ ইথন্তমক লৈহৌরে; মখোয়না ঐগী থৱায় লৌনবা থিরি~।>>
\v 11 যেহোবানা মঙোন্দা হায়খি, <<চত্তুনা চীংথক্তা যেহোবাগী মাঙদা লেপ্পু~।>> য়েংউ, যেহোবানা লান্থোকপিখি, শাথিবা অমসুং অকনবা নোং নুংশিৎ অমনা চীং অদু থুগাইখি অমসুং যেহোবাগী মাঙদা নূঙজাউশিং অদু মচেৎ মচেৎ থুগাইখি, অদুবু যেহোবাদি নুংশিৎ অদুদা য়াওরমদে; নুংশিৎ অদুগী মতুংদা য়ুহারাবা, অদুবু যেহোবাদি য়ুহারাবা অদুদা য়াওরমদে~।
\v 12 য়ুহারাবা অদুগী মতুংদা মৈ, অদুবু মৈ অদুগী মনুংদা যেহোবাদি য়াওরমদে; অদুগা মৈ অদুগী মতুংদা অতপ্পা অপিকপা খোঞ্জেন অমা থোক্লকখি~।
\v 13 অদুগা এলিজানা মদু তাবদা অসুম্না থোকখি, মহাক্না মহাক্কী মফিনা মমায় কূপশিল্লগা চত্থোক্তুনা শুরুংগী চঙফমদা লেপখি~। অদুগা য়েংউ, খোঞ্জেন অমনা মঙোন্দা লাক্তুনা হায়খি, <<এলিজা, নহাক মফম অসিদা করি তৌরিবগে?>>
\v 14 অদুগা মহাক্না হায়খি, <<লান্মী তেঙ্গোলশিংগী ঈশ্বর যেহোবাগীদমক ঐ থৱায় য়াওনা থবক তৌজরক্লি; মরমদি ইস্রায়েল মচাশিংনা নহাক্কী ৱালেপ্নবা থাদোক্তুনা নহাক্কী লাৎনপূংশিং থুগাইখ্রে অমসুং নহাক্কী ৱা তাকথোকপা মীশিং থাঙশাংনা হাৎখ্রে~। ঐ, ঐ ইথন্তমক লৈহৌরে; অদুগা মখোয়না ঐগী থৱায় লৌনবা থিরি~।>>
\v 15 যেহোবানা মঙোন্দা হায়খি, <<চৎলু, দমাস্কসকী লমহাঙগী লম্বীদা হল্লু; নহাক্না মফম অদুদা থুংলগা হজায়েলবু সিরিয়াগী মথক্তা নিংথৌ ওইনা অভিষেক তৌ~।
\v 16 অদুগা নহাক্না নিমশীগী মচা নিপা যেহূবু ইস্রায়েলগী মথক্তা নিংথৌ ওইনা অভিষেক তৌগদবনি~। অদুগা নহাক্না অবেল মহোলাগী শাফাৎকী মচা নিপা এলীশাবু নহাক্কী নহুত্তা ৱা তাকথোকপা মী ওইনা অভিষেক তৌগদবনি~।
\v 17 অদুগা অসুম্না থোক্কনি, হজায়েলগী থাঙশাংদগী নান্থোকপা মহাক অদু যেহূনা হাৎকনি; অদুগা যেহূগী থাঙশাংদগী নান্থোকপা মহাক অদু এলীশানা হাৎকনি~।
\v 18 অদুম ওইনমক \f + \fr 19:18 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালদা খুরু খুদক কূনখিদ্রিবা অমসুং মখোয়গী মচীন্না মহাকপু চুপখিদ্রিবা মী লীশীং তরেৎ খাক্তুনা ঐনা ইস্রায়েলদা থম্লে~।>>
\s1 এলীশাবু কৌবা
\p
\v 19 মরম অদুনা মহাক্না মফম অদুদগী চত্থোকখ্রে অমসুং মহাক্না মহাক্কী মমাঙদা শল্লাবা পাবোৎ তরানিথোইনা লৌ খোইরিবা শাফাৎকী মচা নিপা এলীশাগা থেংনখি~। অদুগা এলিজানা মহাক্কী মনাক্তা মফি অদু মঙোন্দা লংশিনখি~।
\v 20 অদুদগী মহাক্না শল্লাবশিং অদু হুন্দোক্তুনা এলিজাগী তুংদা চেল্লক্তুনা হায়খি, <<ঐনা ঐগী ইপা ইমাবু চুপ্পগা নহাক্কী নতুং ইঞ্জরগে~।>> অদুগা মহাক্না মঙোন্দা হায়খি, <<অমুক হন্না চৎলু, মরমদি ঐনা নঙোন্দা করি তৌখ্রবগে?>>
\v 21 অদুগা মহাক্না মঙোন্দগী হল্লক্তুনা শল্লাবা পাবোৎ অমা লৌরগা হাৎলে, অদুগা লৌ খোইবগী মপোৎ মচৈ অদুনা শাশিং অদু থোংলগা মীশিংদা পীখি অমসুং মখোয়না চাখি~। অদুদগী মহাক্না হৌগত্তুনা এলিজাগী মতুং ইন্দুনা মহাকপু থৌগল তৌজখি~।
\c 20
\s1 আহাবনা সিরিয়া মচাশিংগা লান্থেংনবা
\p
\v 1 অদুগা সিরিয়াগী নিংথৌ বেন হদাদনা মহাক্কী লান্মী পূম্নমক পূনশিনখি; মহাক্কা লোয়ননা নিংথৌ কুন্থ্রানিথোই, শগোলশিং অমসুং শগোল গাড়ীশিং লৈরম্মী~। মহাক্না চৎখিদুনা সমরিয়াবু লাঙ্গোয় চন্দুনা মদুগী মথক্তা লান্দাখি~।
\v 2 অদুগা মহাক্না সহর অদুদা, ইস্রায়েলগী নিংথৌ আহাবতা পাউ পুবা মীশিং থাদুনা মঙোন্দা হায়খি, <<বেন হদাদনা অসুম্না হায়,
\v 3 <নহাক্কী সনা অমসুং লুপা ঐগীনি; নহাক্কী খ্বাইদগী ফজবা নুপীশিং অমসুং নচাশিং ঐগীনি~।> >>
\v 4 অদুগা ইস্রায়েলগী নিংথৌনা খুমখি, <<ঐগী ইনিংথৌ ইবুংঙো, নহাক্না হায়বগী মতুং ইন্না ঐ অমসুং ঐগী লৈজবা পূম্নমক নহাক্কীনি~।>>
\v 5 অদুগা পাউ পুবা মীশিং অদুনা অমুক লাক্তুনা হায়খি, <<বেন হদাদনা অসুম্না হায়রকই, <ঐনা নহাক্কী নফমদা মী থাদুনা হায়, <<নহাক্না নহাক্কী সনা অমসুং লুপা, নহাক্কী নুপীশিং অমসুং নচাশিং ঐঙোন্দা পীগদবনি;>>
\v 6 অদুম ওইনমক হয়েং অসিগুম্বা মতমদা, ঐনা ঐগী ইনাইশিং নঙোন্দা থারক্কনি, অদুগা মখোয়না নহাক্কী য়ূমগী অমসুং ননাইশিংগী য়ূমশিংগী মনুংদা থিরগনি~। অদুগা অসুম্না ওইগনি, নহাক্কী মিৎয়েংদা ফজবা মখৈ মখোয়না মখূৎনা পায়দুনা পুথোক্কনি~।> >>
\v 7 অদুদগী ইস্রায়েলগী নিংথৌনা লৈবাক অদুগী অহল্লমন পূম্নমক কৌদুনা হায়খি, <<য়েংবিয়ু, ৱাখল তৌবিয়ু, মী অসিনা কয়াদা ফত্তবা তৌনবা থিরিবা, মরমদি ঐগী নুপীশিং, ইচাশিং, ঐগী সনা অমসুং লুপা লৌনবা, মহাক্না ঐগী ইফমদা পাউ পুবা মী থারকখি; অদুগা ঐনা মঙোন্দা য়াদবা তৌখিদে~।>>
\v 8 অদুগা অহল্লমন পূম্নমক্না অমসুং মী পূম্নমক্না মঙোন্দা হায়খি, <<মহাক্কী ৱা তাগনু, য়াবসু তৌগনু~।>>
\v 9 মরম অদুনা মহাক্না বেন-হদাদকী পাউ পুবা মীশিংদা হায়খি, <<ঐগী ইবুংঙো নিংথৌদা হায়রু, <নহাক্না অহানবদা হায়রকপা ৱা অদু ঐনা তৌজগনি, অদুবু অসিমদি ঐনা তৌবা ঙমজরোই~।> >> অদুদগী পাউ পুবা মীশিং অদুনা চৎখিদুনা মঙোন্দা অমুক হন্না ৱা অদু তমখি~।
\v 10 অদুগা বেন হদাদনা মঙোন্দা মী থাদুনা হায়খি, <<সমরিয়াগী ঊফুন্না ঐগী তুং ইল্লিবা মী পূম্নমক্কী খূবাম থনহল্লবদি, লাইশিংনা ঐঙোন্দা অদুম্না অমসুং মদুদগী হেন্না তৌসনু~।>>
\v 11 মদুদা ইস্রায়েলগী নিংথৌনা পাউখুম পীখি, <<মঙোন্দা হায়য়ু, <লানফিজেৎ শেৎলিবা মহাক অদুনা মদু লৌথোক্লিবা মহাক্কুম চাউথোক্তসনু~।> >>
\v 12 অদুগা অসুম্না থোকখি, বেন হদাদনা, মহাক অমসুং নিংথৌশিংনা ফিশঙশিংদা য়ু থক্লিঙৈদা পাউ অসি তাদুনা মহাক্না মনাইশিংদা হায়খি, <<থৌরাঙ তৌদুনা লৈয়ু~।>> মরম অদুনা মখোয়না সহর অদুদা লান্দানবা থৌরাঙ তৌখি~।
\p
\v 13 অদুদা য়েংউ, ৱা তাকথোকপা মী অমনা ইস্রায়েলগী নিংথৌ আহাবকী মফমদা লাক্তুনা হায়রকই, <<যেহোবানা অসুম্না হায়, <নহাক য়ামখ্রবা মীয়াম অসি উরব্রা? য়েংউ, ঙসি ঐনা মখোয় অসি নহাক্কী খূত্তা পীথোক্লগনি অমসুং ঐদি যেহোবানি হায়বা নহাক্না খঙগনি~।> >>
\v 14 অদুগা আহাবনা হায়খি, <<কনাননো?>> মহাক্না হায়খি, <<যেহোবানা অসুম্না হায়, <লৈবাকশিং অদুগী লৈঙাকপশিংগী নহা ওইরিবশিংননি~।> >> অদুদগী মহাক্না হায়খি, <<কনানা লান অদুগী য়াথং পীগনি?>> মহাক্না খুমখি, <<নহাক্না~।>>
\v 15 অদুদগী মহাক্না লৈবাকশিং অদুগী লৈঙাকপশিংগী নহা ওইরিবশিং অদুগী মশীং থীখি~। মখোয় অদুদি চনীগা কুন্থ্রানিথোইনি; মখোয়গী মতুংদা মহাক্না মী পূম্নমক্কী, হায়বদি ইস্রায়েল মচাশিংগী মশীং থীবদা লীশীং তরেৎনি~।
\v 16 মখোয়না নুমিৎ য়ুংবদা চত্থোকখি~। অদুবু বেন হদাদ, মহাক অমসুং নিংথৌশিং অমসুং মহাকপু মতেং পাংবিখিবা নিংথৌ কুন্থ্রানিথোইনা ফিশঙশিংদা য়ু থক্তুনা ঙাওখি~।
\v 17 অদুগা লৈবাকশিং অদুগী লৈঙাকপশিংগী নহা ওইবশিংনা অহানবদা থোকখি~। বেন হদাদনা মী থাখি, অদুগা মখোয়না তমদুনা মঙোন্দা হায়রকই, <<সমরিয়াদগী মীশিং থোক্লক্লে~।>>
\v 18 মহাক্না হায়খি, <<মখোয়না ঈঙথনবগীদমক থোক্লকপা ওইরবসু মখোয়বু হিংনা ফাও; অদুগা মখোয়না লানগীদমক থোক্লকপা ওইরবসু মখোয়বু হিংনা ফাও~।>>
\v 19 লৈবাকশিং অদুগী লৈঙাকপশিংগী নহা ওইরিবশিং অমসুং মখোয়গী মতুং ইল্লিবা লান্মীশিংনা সহরদগী থোক্লকখি~।
\v 20 অদুগা মখোয় খুদিংনা মাগী মাগী লাম্বা অদু হাৎখি অমসুং সিরিয়া মচাশিংনা চেনবদা ইস্রায়েলনা মখোয়বু তান্নখি; সিরিয়াগী নিংথৌ বেন হদাদনা শগোল অমদা তোংদুনা শগোল লান্মীশিংগা লোয়ননা নান্থোকখি~।
\v 21 অদুগা ইস্রায়েলগী নিংথৌনা চত্থোকখি, অদুগা শগোলশিং অমসুং শগোল গাড়ীশিংগী মথক্তা খূৎ থাদুনা সিরিয়া মচাশিংবু মশীং লাকঙমদনা হাৎখি~।
\s1 বেন হদাদ ফাবা
\p
\v 22 ৱা তাকথোকপা মী অদুনা ইস্রায়েলগী নিংথৌদা লাক্তুনা মঙোন্দা হায়খি, <<চৎলু, নশাবু কনখৎহল্লু; নহাক্না তৌগদবা অদু ৱাখল তৌদুনা খঙউ অমসুং য়েংউ, মরমদি লাক্কদবা চহীদা সিরিয়াগী নিংথৌনা নহাক্কী মায়োক্তা লাক্কনি~।>>
\v 23 সিরিয়াগী নিংথৌগী মনাইশিংনা মঙোন্দা হায়খি, <<মখোয়গী লাইশিংদি চীংশিংগী লাইশিংনি~। মরম অদুনা মখোয়না ঐখোয়দগী হেন্না কল্লি; অদুবু ঐখোয়না মখোয়গী মায়োক্তা তম্পাক্তা লান শোক্নসি, শোয়দনমক ঐখোয়না মখোয়দগী হেন্না কনগনি~।
\v 24 অদুগা অসুম্না তৌ, নিংথৌশিংবু মাগী মাগী মফমদগী লৌথোক্লগা মখোয়গী মফমদা লাঞ্জিংবশিংবু হাপ্পু~।
\v 25 নহাক্কী \f + \fr 20:25 \fk মাঙবা: \ft হিব্রুদা <<তারবা~।>>\f*মাঙখিবা লান্মী অদুগী মশীংগা মান্ননা লান্মী, শগোলগীদমক শগোল অমসুং শগোল গাড়ীগীদমক শগোল গাড়ী খোমজিল্লু~। ঐখোয়না তম্পাক্তা মখোয়গী মায়োক্তা লান শোক্নগনি, শোয়দনা ঐখোয়না মখোয়দগী হেন্না কনগনি~।>> অদুগা মহাক্না মখোয়গী ৱা তাদুনা অদুম্না তৌখি~।
\v 26 অদুগা অসুম্না থোকখি, ওল্লকপা চহীদা বেন হদাদনা সিরিয়া মচাশিংবু খোমজিন্দুনা ইস্রায়েলগী মায়োক্তা লান শোক্ননবা অফেক্তা চৎখি~।
\v 27 ইস্রায়েল মচাশিংসু পূনশিল্লে, চান-থক্নবা শেম শারে অমসুং মখোয়গী মায়োক্তা চৎখৎখ্রে~। অদুগা ইস্রায়েল মচাশিংনা মখোয়গী মমাঙদা হামেংগী অপিকপা শঙ্গু মচা অনীগুম লানশঙ শাখি; অদুবু সিরিয়া মচাশিংনা লৈবাক অদু থনখি~।
\p
\v 28 অদুগা মফম অদুদা ঈশ্বরগী মী অমা লাক্তুনা ইস্রায়েলগী নিংথৌদা হায়খি, <<যেহোবানা অসুম্না হায়, <সিরিয়া মচাশিংনা <<যেহোবাদি চীংশিংগী ঈশ্বরনি, অদুবু মহাক্তি তম্পাকশিংগী ঈশ্বর নত্তে>> হায়বগী মরম্না ঐনা অচৌবা মীয়াম পূম্নমক অসি নহাক্কী খূত্তা পীথোক্কনি, অদুগা ঐদি যেহোবানি হায়বা নখোয়না খঙগনি~।> >>
\v 29 মখোয়না নুমিৎ তরেৎনি অমগা অমগা মায়োক্ননা লানশঙদা লৈনখি~। অদুগা অসুম্না ওইখি, তরেৎনিশুবা নুমিত্তা লান থেংনখি; অদুগা ইস্রায়েল মচাশিংনা নোংমদা সিরিয়া মচাশিংগী খোঙমী লাখ অমা হাৎখি~।
\v 30 অদুবু লৈহৌবশিং অদুনা অফেক্তা সহর অদুদা চেনশিনখি; অদুগা লৈহৌবা মী লীশীং কুন্তরেৎকী মথক্তা চেকপল অমনা ননশিনখি~। অদুগা বেন হদাদ চেন্দুনা সহর অদুদা, মনুং থংবা কা অমদা চঙখি~।
\s1 আহাবকা বেন হদাদকা ৱালেপ্নবা
\p
\v 31 অদুগা মহাক্কী মনাইশিংনা মঙোন্দা হায়খি, <<হৌজিক য়েংবিয়ু, ইস্রায়েলগী ইমুংগী নিংথৌশিংদি চানবিহৈবা নিংথৌশিংনি হায়বা ঐখোয়না তাজরে~। অদুনা খ্বাঙদা বোরা ফি শেত্তুনা অমসুং ঐখোয়গী কোক্তা থৌরী য়েত্তুনা ইস্রায়েলগী নিংথৌগী মফমদা ঐখোয়বু চৎহনবিয়ু; মদুদা মহাক্না নহাক্কী থৱায় কনবিবা য়াই~।>>
\v 32 অসুম্না মখোয়না মখোয়গী মখ্বাঙদা বোরা ফি লাকশিল্লে অমসুং মকোক্তা থৌরী য়েৎশিল্লগা ইস্রায়েলগী নিংথৌগী মফমদা লাক্তুনা হায়খি, <<ননাই বেন হদাদনা হায়জরি, <ঐবু হিংহনবিয়ু~।> >> অদুগা মহাক্না হায়খি, <<মহাক হৌজিকসু হিংলিব্রা? মহাক ঐগী ইচীন ইনাউনি~।>>
\v 33 মীশিং অদুনা অফবা খূদম অমা কূপ্না য়েংলম্মী, অদুগা মখোয়না খূদক্তা মহাক্কী ৱা অদুদা ফাদুনা হায়খি, <<নহাক্কী নচিন ননাউ, বেন হদাদ~।>> অদুদগী মহাক্না হায়খি, <<নখোয়না চত্তুনা মহাকপু পুরকউ~।>> অদুদগী বেন হদাদনা মহাক্কী মনাক্তা লাকখি, অদুগা আহাবনা মহাকপু মহাক্কী শগোল গাড়ীদা কাখৎহনখি~।
\v 34 বেন হদাদনা মঙোন্দা হায়খি, <<ঐগী ইপানা নহাক্কী নপাদগী লৌখিবা সহরশিং অদু ঐনা হঞ্জিনগনি, ঐগী ইপানা সমরিয়াদা লম্বী শেমখিবা অদুগুম্না, নহাক্না নহাক্কীদমক দমাস্কস্তা লম্বীশিং শেম্মু~।>> অদুদগী আহাবনা হায়খি, <<ৱালেপ্নবা অসিগা ঐনা নহাকপু থাদোক্কনি~।>> অদুনা মহাক্না মহাক্কা ৱালেপ্নরগা মহাকপু থাদোকখি~।
\p
\v 35 অদুগা ৱা তাকথোকপা মীশিংগী মচা নিপাশিংদগী মী অমনা যেহোবাগী ৱা মতুং ইন্না মহাক্কী মরূপ্তা হায়খি, <<ঐঙোন্দা খূৎ থাবিয়ু~।>> অদুগা মী অদুনা মঙোন্দা খূৎ থাউ য়াখিদে~।
\v 36 অদুদগী মহাক্না মঙোন্দা হায়খি, <<নহাক্না যেহোবাগী ৱা ইন্দবা মরম্না, য়েংউ, নহাক্না মফম অসিদগী হেক চত্থোকখিবগা নোংশা অমনা নহাকপু হাৎলগনি~।>> মহাক্না মফম অদুদগী হেক চত্থোকখিবগা নোংশা অমনা মহাকপু ফংদুনা মহাকপু হাৎখি~।
\v 37 অদুদগী মহাক্না অতোপ্পা মী অমা ফংদুনা হায়খি, <<ঐঙোন্দা খূৎ থাবিয়ু~।>> অদুগা মী অদুনা মঙোন্দা খূৎ থাবদা মহাক শোকখি~।
\v 38 মরম অদুনা ৱা তাকথোকপা মী অদুনা চৎখিদুনা শক লোত্তুনা মমায়দা উৎ তৈশিল্লগা লম্বীদা নিংথৌ ঙাইদুনা লৈখি~।
\v 39 অদুগা নিংথৌনা লান্থোকখিবদা, মহাক্না কপ্ত‌ুনা হায়জখি, <<ননাইনা লানফমদা চৎচখি অমসুং য়েংবিয়ু, মী অমনা ওনশিল্লক্তুনা ঐঙোন্দা মী অমা পুরক্লগা হায়খি, <মী অসি চেকশিন্না থম্মু; করিগুম্বা মহাক নান্থোকখ্রবদি, মহাক্কী পুন্সিগীদমক নহাক্কী পুন্সি পীগদবনি, নৎত্রগা নহাক্না লুপা \f + \fr 20:39 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত অমা পীগদবনি~।>
\v 40 ননাইনা অমা অমদা থবক চিল্লিঙৈদা মহাক নান্থোকখ্রে~।>> অদুগা ইস্রায়েলগী নিংথৌনা মঙোন্দা হায়খি, <<নহাক্কী ৱায়েন অদুগুম্না ওইগনি; নশামক্না মদু লেপচখ্রবনি~।>>
\v 41 মহাক্না তহা তহানা মমায়দগী উৎ অদু তৈথোক্লে~। অদুগা মহাক ৱা তাকথোকপা মীশিংগী মরক্তা অমনি হায়বা ইস্রায়েলগী নিংথৌনা খঙলক্লে~।
\v 42 মী অদুনা মঙোন্দা হায়খি, <<যেহোবানা অসুম্না হায়খি, <তুম্না মাঙহন্নবা ঐনা খন্দোকখ্রবা মী অমবু নখূত্তগী নান্থোকহনখ্রবনিনা, মহাক্কী পুন্সিগীদমক নহাক্কী পুন্সি অমসুং মহাক্কী মীশিংগীদমক নহাক্কী মীশিং পীগদবনি~।> >>
\v 43 মদুদা ইস্রায়েলগী নিংথৌনা শাউদুনা অমসুং পূক্নীং খানা ময়ূমদা চৎখি, অদুগা সমরিয়াদা লাকখি~।
\c 21
\s1 আহাবনা নাবোৎকী ইংখোল মীহৌবা
\p
\v 1 অদুগা থৌদোকশিং অসিগী মতুংদা অসুম্না থোকখি, যিজ্রিয়েলদা লৈবা নাবোৎকী অঙ্গুর ইংখোল অমা যিজ্রিয়েলদা, সমরিয়াগী নিংথৌ আহাবকী কোনুং মনাক্তা লৈরম্মী~।
\v 2 অদুগা আহাবনা নাবোত্তা হায়রকই, <<ঐগী মনা মশীংগী ইংখোল ওইনবা নহাক্কী অঙ্গুর ইংখোল অসি ঐঙোন্দা পীয়ু, মরমদি মসি ঐগী য়ূমগা নক্নরে, অদুগা ঐনা মসিদগী হেন্না ফবা অঙ্গুর ইংখোল অমা পীগে, নৎত্রগনা নহাক্না ফৈ হায়না নীংলবদি, মসিগী মতিক চাবা মমল শেন ওইনা ঐনা নঙোন্দা পীগনি~।>>
\v 3 অদুবু নাবোৎনা আহাবতা হায়খি, <<ঐগী ইপা ইপুশিংগী ফংফম থোকপা অসি নঙোন্দা পীবা যেহোবানা য়াবিদসনু~।>>
\v 4 অদুগা যিজ্রিয়েলদা লৈবা নাবোৎনা হায়খিবা ৱা অদুগী মরম্না আহাব শূকথনা অমসুং নুঙাইতনা ময়ূমদা লাকখি; মরমদি মহাক্না হায়খি, <<ঐনা ঐগী ইপা ইপুশিংগী ফংফম থোকপা অসি নঙোন্দা পীরোই~।>> অদুদগী মহাক্না মহাক্কী ফমুংদা হিপ্ত‌ুনা লৈরগা মমায় লৈথোক্তুনা করি অমতা চারমদে~।
\p
\v 5 মহাক্কী নুপী যেজেবেলনা মহাক্কী নাক্তা লাক্তুনা মঙোন্দা হায়খি, <<নহাক্না করি অমতা চাদদুনা নপূক্নীং অসুক্কী মতিক ৱারিবা করিগীনো?>>
\v 6 মহাক্না মঙোন্দা হায়খি, <<মরমদি ঐনা যিজ্রিয়েলদা লৈবা নাবোৎকা ঙাঙনদুনা মঙোন্দা হায়খি, <নহাক্কী অঙ্গুর ইংখোল অদু মমল লৌদুনা ঐঙোন্দা পীরো; নৎত্রগা নহাক্না ফৈ হায়না নীংলবদি, ঐনা মদুগীদমক অতোপ্পা অঙ্গুর ইংখোল অমা পীগে;> মদুদা মহাক্না হায়খি, <ঐনা নঙোন্দা ঐগী অঙ্গুর ইংখোল পীরোই~।> >>
\v 7 মহাক্কী নুপী যেজেবেলনা মঙোন্দা হায়খি, <<নহাক্না ইস্রায়েলগী নিংথৌ লৈবাক ঙাক্লিবা নৎত্রা? হৌগত্তুনা তল চারো অমসুং নপূক্নীং নুঙাইরো; ঐনা যিজ্রিয়েলদা লৈবা নাবোৎকী অঙ্গুর ইংখোল অদু নঙোন্দা পীগনি~।>>
\v 8 মরম অদুনা মহাক্না আহাবকী মিংদা চিঠি ইদুনা মহাক্কী চূম নম্লগা চিঠিশিং অদু নাবোৎকা লৈমিন্নবা মহাক্কী সহরগী অহল্লমন অমসুং লুচিংবশিংদা থাখ্রে~।
\v 9 অদুগা মহাক্না চিঠিশিং অদুদা অসুম্না ইরম্মী,
\b
\mi <<চরা হেন্নবা লাউথোকউ,
\b
\mi নাবোৎপু মীশিংগী মমাঙদা \f + \fr 21:9 \fk অৱাংবদা: \ft হিব্রুদা <<মকোক্তা~।>>\f*অৱাংবদা ফমহল্লু;
\v 10 অদুগা মহাক্কী মায়োক্তা সাক্ষী পীননবা কান্নদ্রবা মী অনীবু মহাক্কী মমাঙদা ফমহন্দুনা সাক্ষী পীদুনা হায়হল্লু, <নহাক্না ঈশ্বর অমসুং নিংথৌবু থীনা ঙাঙখ্রে~।> অদুগা মহাকপু মপান্দা পুথোক্লগা নূঙনা থাদুনা মহাকপু হাৎলু~।>>
\b
\m
\v 11 অদুগা সহর অদুগী মীশিং, হায়বদি অহল্লমনশিং, সহর অদুদা লৈবা লুচিংবশিংনা যেজেবেলনা মখোয়দা থারকখিবগী মতুং ইন্না অমসুং মহাক্না মখোয়দা থাখিবা চিঠিশিং অদুদা ইবগী মতুং ইন্না তৌখি~।
\v 12 মখোয়না চরা হেন্নবা লাউথোকখি, অদুগা নাবোৎপু মীশিংগী মমাঙদা অৱাংবা মফম অমদা ফমহনখি~।
\v 13 অদুগা মফম অদুদা কান্নদ্রবা মী অনী লাক্তুনা মহাক্কী মমাঙদা ফমহনখি; অদুগা কান্নদ্রবা মীশিং অদুনা মহাক্কী, হায়বদি নাবোৎকী মায়োক্তা, মীশিংগী মমাঙদা সাক্ষী পীদুনা হায়রকই, <<নাবোৎনা ঈশ্বর অমসুং নিংথৌবু থীনা ঙাঙখি~।>> অদুদগী মখোয়না মহাকপু সহরগী মপান্দা পুথোক্লগা মহাকপু নূঙনা থাখি, মদুদা মহাক শিখি~।
\v 14 অদুদগী মখোয়না যেজেবেলদা মী থাদুনা হায়রকই, <<নাবোৎ নূঙনা থাবদা শিরে~।>>
\p
\v 15 অদুগা অসুম্না থোকখি, নাবোৎপু নূঙনা থাবদা শিরে হায়বা যেজেবেলনা তাবদা, মহাক্না আহাবতা হায়খি, <<হৌগৎলো, নঙোন্দা মমল লৌদুনা পীয়ু য়াদবা যিজ্রিয়েলদা লৈবা নাবোৎকী অঙ্গুর ইংখোল অদু লৌশিল্লো; মরমদি নাবোৎ হিংদ্রে, শিরে~।>>
\v 16 অদুগা অসুম্না থোকখি, নাবোৎ শিরে হায়বা আহাবনা তাবদা, মহাক্না যিজ্রিয়েলদা লৈবা নাবোৎকী অঙ্গুর ইংখোল অদু লৌশিন্নবা হৌগত্তুনা কূমথখি~।
\s1 আহাবপু মরান শীবা
\p
\v 17 অদুদগী যেহোবাগী ৱা তিশবীদা লৈবা এলিজাদা লাক্তুনা হায়রকই,
\v 18 <<হৌগৎলু, সমরিয়াদা লৈবা ইস্রায়েলগী নিংথৌ আহাবকা উনবা চৎলু~। য়েংউ, মহাক্না নাবোৎকী অঙ্গুর ইংখোন্দা লৈ, মহাক্না মদু লৌশিন্নবা কূমথখ্রবনি~।
\v 19 অদুগা নহাক্না মঙোন্দা হায়য়ু, <যেহোবানা অসুম্না হায়, <<নহাক্না মী হাৎলব্রা অমসুং মহাক্কী ইংখোলসু লৌশিল্লব্রা?>> > নহাক্না মঙোন্দা অসুম্না হায়য়ু, <যেহোবানা অসুম্না হায়, <<হূইশিংনা নাবোৎকী ঈ লেকখিবা মফম অদুদা হূইশিংনা নহাক্কী ঈ, নহাকমক্কী ঈ লেক্কনি~।>> > >>
\v 20 অদুগা আহাবনা এলিজাদা হায়খি, <<হে ঐগী য়েক্নবা, নহাক্না ঐবু ফংলব্রা?>> মদুদা মহাক্না খুমখি, <<ঐনা নহাকপু ফংলে, মরমদি নহাক্না যেহোবাগী মিৎয়েংদা ফত্তবা তৌননবা নশাবু য়োন্থোক্লে~।
\v 21 <য়েংউ, ঐনা নহাক্কী নথক্তা ফত্তবা পুরক্কনি অমসুং নহাকপু মাঙহনগনি~। অদুগা ইস্রায়েলদা লৈবা আহাবকী নিপা খুদিং, মীনাই ওইরবসু মনীং তম্বা ওইরবসু মাঙ তাকহনগনি~।
\v 22 অদুগা নহাক্না ঐবু শাউনবা কাইহৌখিবা অমসুং ইস্রায়েলবু পাপ তৌহনখিবগী মরম্না, ঐনা নহাক্কী ইমুংবু নেবাৎকী মচা নিপা যেরোবামগী ইমুংগা অমসুং অহিয়াগী মচা নিপা বাশাগী ইমুংগা মান্নহনগনি~।>
\v 23 অদুগা যেজেবেলগী মরমদসু যেহোবানা হায়রকই, <যিজ্রিয়েলগী চেকপল মনাক্তা হূইশিংনা যেজেবেলবু চাগনি~।>
\v 24 আহাবকী ইমুংদগী সহরদা শিবা মহাক অদু হূইশিংনা চাগনি, অদুগা লৌবুক লমহাঙদা শিবা মহাক অদু অতিয়াগী উচেকশিংনা চাগনি~।>>
\p
\v 25 অদুগা যেহোবাগী মিৎয়েংদা ফত্তবা তৌনবা মশামকপু য়োন্থোকখিবা আহাবকুম্বা কনা অমতা লৈরমদে, মরমদি মহাক্কী নুপী যেজেবেলনা মহাকপু ঈনশিনখি~।
\v 26 যেহোবানা ইস্রায়েল মচাশিংগী মমাঙদগী তান্থোকখ্রবা অমোরী মচাশিংনা তৌখিবা থবক পূম্নমক্কী মতুং ইন্না আহাবনা লাই মূর্ত্তিশিংগী তুং ইন্দুনা য়াম্না তুক্কচবা থবক তৌখি~।
\v 27 অদুগা অসুম্না থোকখি, আহাবনা ৱাশিং অদু তারবদা, মহাক্না মফি মরোন শেগায়দুনা মশাদা বোরা ফি শেৎচিনখি, চরা হেনখি, বোরা ফিদা হিপখি অমসুং থম্মোই শোক্না কোয়চৎ চৎখি~।
\v 28 অদুগা যেহোবাগী ৱা তিশবীদা লৈবা এলিজাদা লাক্তুনা হায়রকই,
\v 29 <<আহাব মশামক্না ঐগী মাঙদা করম্না নোল্লুকচখিবা নহাক উরব্রা? মহাক মশামক্না ঐগী মাঙদা নোল্লুকচখিবা মরম্না, ঐনা মহাক্কী হাকতক্তা অৱাবা পুরক্লরোই~। অদুবু ঐনা মহাক্কী মচা নিপাগী হাকতক্তা মহাক্কী ইমুংদা অৱাবা অদু পুরক্কনি~।>>
\c 22
\s1 যেহোশাফাৎনা আহাব পাংবা
\p
\v 1 চহী অহুম সিরিয়া অমসুং ইস্রায়েলগী মরক্তা লান শোক্নদুনা লৈরম্মী~।
\v 2 অদুগা অসুম্না থোকখি, অহুমশুবা চহীদা যিহূদাগী নিংথৌ যেহোশাফাৎনা ইস্রায়েলগী নিংথৌবু উননবা কূমথরকখি~।
\v 3 অদুগা ইস্রায়েলগী নিংথৌনা মনাইশিংদা হায়খি, <<রামোৎ-গিলিয়দ ঐখোয়গীনি হায়বা নখোয় খঙদব্রা? অদুবু ঐখোয়না মদু সিরিয়াগী নিংথৌগী মখূত্তগী লৌদদুনা তূমিন্না লৈরি~।>>
\v 4 মহাক্না যেহোশাফাত্তা হায়খি, <<নহাক্না ঐগা রামোৎ-গিলিয়দতা লান শোক্নবা চৎকদ্রা?>> অদুগা যেহোশাফাৎনা ইস্রায়েলগী নিংথৌদা হায়খি, <<ঐসু নহাক্কুম্বনি, ঐগী মীশিংসু নহাক্কী মীশিংনি, ঐগী শগোলশিংসু নহাক্কী শগোলশিংনি~।>>
\s1 আহাবকী মীনম্বা ৱা তাকথোকপশিং
\r ২ইতি 18:4-5, 9-11
\p
\v 5 অদুগা যেহোশাফাৎনা ইস্রায়েলগী নিংথৌদা হায়খি, <<ঐনা নঙোন্দা নোঞ্জরি, ঙসি যেহোবাগী ৱা হংবিয়ু~।>>
\v 6 অদুদগী ইস্রায়েলগী নিংথৌনা ৱা তাকথোকপা মী চাউরাক্না চামরি পূনশিন্দুনা মখোয়দা হায়খি, <<ঐনা রামোৎ গিলিয়দকী মায়োক্তা লান শোক্নবা চৎসিরা, নৎত্রগা ঐ তোকসিরা?>> অদুগা মখোয়না হায়খি, <<কাখৎলু, মরমদি ইবুংঙোনা মদু নিংথৌগী খূত্তা পীথোকপিগনি~।>>
\v 7 অদুগা যেহোশাফাৎনা হায়খি, <<মখোয় অসি নত্তনা ঐখোয়না ৱা হংজবা য়াবা যেহোবাগী ৱা তাকথোকপা মী অমতা মফম অসিদা লৈতব্রা?>>
\v 8 অদুগা ইস্রায়েলগী নিংথৌনা যেহোশাফাত্তা হায়খি, <<মহাক্কী মপান্না ঐখোয়না যেহোবাগী ৱা হংবা য়াবা যিম্লাগী মচা নিপা মীকায়া কৌবা নিপা অমা লৈ, অদুবু ঐনা মহাকপু য়েংথি; মরমদি মহাক্না ঐগী মরমদা ফত্তবা নত্তনা অফবা অমতা হায়দে~।>> যেহোশাফাৎনা হায়খি, <<নিংথৌনা অসুম্না হায়বিগনু~।>>
\v 9 অদুদগী ইস্রায়েলগী নিংথৌনা ফম্নাইবা অমা কৌদুনা হায়খি, <<যিম্লাগী মচা নিপা মীকায়াবু থুনা পুরকউ~।>>
\v 10 অদুগা ইস্রায়েলগী নিংথৌ অমসুং যিহূদাগী নিংথৌ যেহোশাফাৎনা মাগী মাগী ফিজোন থোন্দুনা সমরিয়াগী থোঙজাউ চঙফমগী মহৈ মরোং য়ৈথফমদা মাগী মাগী ফম্বান্দা ফম্লম্মী; অদুগা ৱা তাকথোকপা মী পূম্নমক্না মখোয়গী মমাঙদা ৱা তাকথোক্লম্মী~।
\v 11 কেনানাগী মচা নিপা যেদেকিয়ানা মশাগীদমক য়োৎকী মচীশিং শাখি; অদুগা মহাক্না হায়খি, <<যেহোবানা অসুম্না হায়, <নহাক্না সিরিয়া মচাশিংবু মাঙহন্দ্রিবা ফাওবা নহাক্না মখোয়বু মসিনা থিনগাইগদবনি~।> >>
\v 12 ৱা তাকথোকপা মী পূম্নমক্না অসুম্না ৱা তাকথোক্তুনা হায়রকই, <<রামোৎ-গিলিয়দতা কাখৎলু অমসুং মায় পাকপা ওইবিয়ু, মরমদি যেহোবানা মদু নিংথৌগী খূত্তা পীথোকপিগনি~।>>
\v 13 অদুগা মীকায়াবু কৌনবা চৎখিবা পাউ পুবা মী অদুনা মঙোন্দা হায়রকই, <<য়েংউ, ৱা তাকথোকপা মীশিং অদুনা অমতা ওইনা নিংথৌগী মফমদা অফবা হায়রি~। নহাক্কী ৱা অদু মখোয় অমগী ৱাগুম্না ওইবিয়ু অমসুং অফবা হায়বিয়ু~।>>
\v 14 অদুগা মীকায়ানা হায়খি, <<যেহোবানা হিংলিবগুম্না, যেহোবানা ঐঙোন্দা হায়বা অদু ঐনা হায়গনি~।>>
\p
\v 15 মরম অদুনা মহাক্না নিংথৌগী মনাক্তা লাক্লবদা, নিংথৌনা মঙোন্দা হায়খি, <<মীকায়া, ঐখোয়না রামোৎ গিলিয়দকী মায়োক্তা লান শোক্নবা চৎসিরা, নৎত্রগা তোকসিরা?>> মহাক্না মঙোন্দা খুম্লকই, <<চৎলু, মায় পাকপা ওইবিয়ু, মরমদি যেহোবানা মদু নিংথৌগী খূত্তা পীথোকপিগনি~।>>
\v 16 নিংথৌনা মঙোন্দা হায়খি, <<নহাক্না যেহোবাগী মিংদা অচুম্বা নত্তনা করি অমতা হায়দনবা ঐনা নহাকপু কয়ারক ৱাশকহনগদগে?>>
\v 17 অদুগা মহাক্না হায়খি, <<য়াউশেনবা লৈতবা য়াউশিংগুম্না, ইস্রায়েল পূম্নমক অসি চীংশিংদা ইচাই চাইথোক্না লৈবা ঐনা উরে~। অদুগা যেহোবানা হায়খি, <মখোয় অসিগী মপু লৈত্রে~। মখোয় মী খুদিংনা মাগী মাগী য়ূমদা ঈঙথনা হনসনু~।> >>
\v 18 অদুগা ইস্রায়েলগী নিংথৌনা যেহোশাফাত্তা হায়খি, <<মহাক্না ঐগী মরমদা ফত্তবা নত্তনা অফবা অমতা হায়রোই হায়না ঐনা নঙোন্দা হায়খিদ্রা?>>
\v 19 মীকায়ানা হায়খি, <<মরম অদুনা নহাক্না যেহোবাগী ৱা তাও~। যেহোবানা মহাক্কী ফম্বান থক্তা ফম্বা অমসুং স্বর্গগী লান্মী তেঙ্গোল পূম্নমক্না মহাক্কী য়েৎ অমসুং ওইদা লেপ্ত‌ুনা লৈবা ঐনা উরে~।
\v 20 যেহোবানা হায়খি, <আহাবনা রামোৎ-গিলিয়দতা কাখত্তুনা তুননবা কনানা মহাকপু থেমগদগে? মদুদা অমনা অমা হায় অমসুং অতোপ্পা অমনা অমা হায়রম্মী~।
\v 21 অদুদগী থৱায় অমনা থোক্লক্তুনা যেহোবাগী মাঙদা লেপ্ত‌ুনা হায়খি, <ঐনা মহাকপু থেমগনি~।>
\v 22 যেহোবানা মঙোন্দা হায়খি, <করম্ননো?> মহাক্না হায়খি, <ঐনা চত্থোক্তুনা মহাক্কী ৱা তাকথোকপা মী পূম্নমক্কী মচীন্দা ঐনা মীনম্বা থৱায় ওইগনি~।> অদুগা মহাক্না হায়খি, <নহাক্না মহাকপু থেমগনি অমসুং নহাক্নসু ঙমগনি; চত্থোক্তুনা অদুম্না তৌরুচো~।>
\v 23 মরম অদুনা য়েংউ, যেহোবানা নহাক্কী ৱা তাকথোকপা মী পূম্নমক্কী মচীন্দা মীনম্বা থৱায় পীবিখ্রে অমসুং যেহোবানা নহাক্কী মরমদা ফত্তবা হায়খ্রে~।>>
\v 24 অদুবু কেনানাগী মচা নিপা যেদেকিয়ানা চঙশিন্দুনা মীকায়াগী খজাইদা থাদুনা হায়খি, <<যেহোবাগী থৱায়না নঙোন্দা হায়ননবা ঐঙোন্দগী কদোমদা চৎখিবগে?>>
\v 25 অদুগা মীকায়ানা হায়খি, <<য়েংউ, নহাক্না মনুং থংবা কাদা লোৎনবা চঙবদা নহাক্না উগনি~।>>
\v 26 ইস্রায়েলগী নিংথৌনা হায়খি, <<মীকায়াবু পুদুনা অমুক হন্না সহরগী লৈঙাক মপু অমোন অমসুং নিংথৌগী মচা নিপা যোয়াশকী মনাক্তা চৎলু,
\v 27 অদুগা হায়য়ু, <নিংথৌনা অসুম্না হায়, <<মহাকপু কৈশুমশঙদা থম্মু, অদুগা ঐনা ঈঙথনা হল্লক্ত্রিবা ফাওবা মঙোন্দা তল অমসুং ঈশিং খজিক খজিক্তমক পীয়ু~।>> > >>
\v 28 মদুদা মীকায়ানা হায়খি, <<করিগুম্বা নহাক্না ঈঙথনা হল্লক্লবদি, যেহোবানা ঐগী ইপান্না ৱা ঙাঙখিদ্রবনি~।>> মহাক্না হায়খি, <<হে মীয়ামশা, নখোয় খুদিংনা তাও!>>
\s1 আহাব লান্দা শিবা
\r ২ইতি 18:28-34
\p
\v 29 অসুম্না ইস্রায়েলগী নিংথৌ অমসুং যিহূদাগী নিংথৌ যেহোশাফাৎনা রামোৎ-গিলিয়দতা কাখৎখি~।
\v 30 অদুগা ইস্রায়েলগী নিংথৌনা যেহোশাফাত্তা হায়খি, <<ঐনা শক লোত্তুনা লানফমদা চঙগনি, অদুবু নহাক্না নহাক্কী ফিজোন শেৎপিয়ু~।>> অদুদগী ইস্রায়েলগী নিংথৌনা শক লোত্তুনা লানফমদা চঙখি~।
\v 31 অদুগা সিরিয়াগী নিংথৌনা মহাক্কী শগোল গাড়ী পান্নরিবা লাঞ্জিংবা কুন্থ্রানিথোইদা য়াথং পীদুনা হায়খি, <<ইস্রায়েলগী নিংথৌ নত্তনা অচৌবা অমসুং মচা কনা অমতগা লান শোক্নগনু~।>>
\v 32 অদুগা অসুম্না থোকখি, শগোল গাড়ীশিংগী লাঞ্জিংবশিংনা যেহোশাফাৎপু উবদা মখোয়না হায়খি, <<তশেংনমক মসি ইস্রায়েলগী নিংথৌনি, অদুগা মখোয়না লান শোক্ননবা মঙোন্দা লৈশিল্লকপদা যেহোশাফাৎনা লাউরকখি~।
\v 33 অদুগা অসুম্না থোকখি, শগোল গাড়ীশিংগী লাঞ্জিংবশিংনা মসি ইস্রায়েলগী নিংথৌ নত্তে হায়বা খঙলক্লবদা, মখোয়না মহাকপু তান্নবদগী হল্লকখি~।
\v 34 অদুগা কনাগুম্বা মী অমনা তেন চিংদুনা অদুম কাপ্পদা ইস্রায়েলগী নিংথৌগী লানফিজেৎকী তাইনফমদা পাল্লে~। মরম অদুনা মহাক্না মহাক্কী শগোল গাড়ী থৌবা অদুদা হায়খি, <<শগোল গাড়ী লৈথোক্তুনা লানফমদগী ঐবু পুথোকউ, মরমদি ঐ শোক্লে~।>>
\v 35 অদুগা নুমিৎ অদুদা লান কনখৎলকখি; নিংথৌবু মহাক্কী শগোল গাড়ীদা ঙাকখত্তুনা সিরিয়া মচাশিংগী মমাঙদা থমখি, অদুগা নুমিদাংৱাইরমদা মহাক শিখি অমসুং অশোকপা মফমদগী ঈ চেন্থরক্তুনা শগোল গাড়ী মনুংদা তাখি~।
\v 36 অদুগা নুমিৎ তারমদাইদা লান্মী তেঙ্গোলগী মরক্তা লাউথোক্তুনা হায়রকই, <<মী খুদিং মাগী মাগী সহরদা অমসুং মী খুদিং মাগী মাগী লৈবাক্তা চৎলু~।>>
\p
\v 37 অসুম্না নিংথৌ শিদুনা সমরিয়াদা পুরক্লে~। অদুগা মখোয়না নিংথৌবু সমরিয়াদা ফুমখি~।
\v 38 অদুগা কনাগুম্বা অমনা সমরিয়াগী পুখ্রিদা শগোল গাড়ী অদু চামথোকখি~। অদুগা যেহোবানা হায়খিবগী মতুং ইন্না হূইশিংনা মহাক্কী ঈ লেকখি~। মফম অদুদা ওক্তবীশিংনা ইরুজরম্মী~।
\v 39 আহাবকী অতোপ্পা থবকশিং, মহাক্না তৌখিবা পূম্নমক, মহাক্না শাখিবা শামু ময়াগী য়ূম অমসুং মহাক্না শাখিবা সহর পূম্নমক ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 40 অসুম্না আহাবনা মপা মপুশিংগা য়াহিপ তানখি~। অদুগা মহাক্কী মচা নিপা অহাজীয়ানা মহাক্কী মহুত্তা নিংথৌ ওইখি~।
\s1 যেহোশাফাৎনা যিহূদাদা পানবা
\r ২ইতি 17:1-19; 20:31-21:1
\p
\v 41 অদুগা ইস্রায়েলগী নিংথৌ আহাবনা পানবা মরিশুবা চহীদা অসাগী মচা নিপা যেহোশাফাৎনা যিহূদাদা পানবা হৌখি~।
\v 42 যেহোশাফাৎনা পানবা হৌবদা মশাগী চহী কুন্থ্রামঙা শুরে~। মহাক্না যেরূশালেমদা চহী কুনমঙা পানখি~। অদুগা মহাক্কী মমাগী মমিংদি শিলহীগী মচা নুপী অজূবা কৌই~।
\v 43 অদুগা মহাক্না মপা অসাগী লম্বী পূম্নমক্তা চৎখি~। যেহোবাগী মিৎয়েংদা অচুম্বা তৌদুনা মহাক্না মদুদগী লৈথোকখিদে~। অদুম ওইনমক অৱাংবা মফমশিং অদু লৌথোক্লমদে, মীশিংনা অৱাংবা মফমশিং অদুদা ঈরাৎখি অমসুং মেক্রুক থাখি~।
\v 44 অদুদগী যেহোশাফাৎনা ইস্রায়েলগী নিংথৌগা সন্ধি তৌনখি~।
\v 45 যেহোশাফাৎকী অতোপ্পা থবকশিং, মহাক্না উৎখিবা মপাঙ্গল মথৌনা অমসুং মহাক্না করম্না লান শোক্নখিবা পূম্নমক অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 46 অদুগা মপা অসাগী হাকতক্তা লৈরম্বা শারমচৎ চৎপশিংদগী লৈহৌবা মখোয় অদু মহাক্না লৈবাক অদুদগী তান্থোকখি~।
\v 47 মতম অদুদা ইদোমদা নিংথৌগী মহুৎ শিনবা অমা নত্তনা নিংথৌ অমতা লৈরমদে~।
\v 48 যেহোশাফাৎনা সনা লৌনবগীদমক ওফীরদা চৎননবা তার্শীশকী হিজাউশিং শাখি, অদুবু মখোয়না চৎখিদে, মরমদি হিজাউ অদু এসিয়োন গেবেরদা কায়খি~।
\v 49 অদুদগী আহাবকী মচা নিপা অহাজীয়ানা যেহোশাফাত্তা হায়খি, <<ঐগী ইনাইশিংনা নহাক্কী ননাইশিংগা হিজাউশিংদা চৎসনু~।>> অদুবু যেহোশাফাৎনা য়ারমদে~।
\p
\v 50 অদুগা যেহোশাফাৎনা মপা মপুশিংগা য়াহিপ তানখি অমসুং মপা দেবিদকী সহরদা মহাকপু মপা মপুশিংগা ফুমখি~। অদুগা মহাক্কী মচা নিপা যেহোরাম্না মহাক্কী মহুত্তা নিংথৌ ওইখি~।
\s1 অহাজীয়ানা ইস্রায়েলদা পানবা
\p
\v 51 যিহূদাগী নিংথৌ যেহোশাফাৎনা পানবা তরাতরেৎশুবা চহীদা আহাবকী মচা নিপা অহাজীয়ানা সমরিয়াদা ইস্রায়েলগী মথক্তা পানবা হৌখি অমসুং ইস্রায়েলগী মথক্তা চহী অনী পানখি~।
\v 52 অদুগা মহাক্না যেহোবাগী মিৎয়েংদা ফত্তবা তৌদুনা মহাক্কী মপাগী লম্বীদা, মমাগী লম্বীদা অমসুং ইস্রায়েলবু পাপ তৌহনখিবা নেবাৎকী মচা নিপা যেরোবামগী লম্বীদা চৎখি;
\v 53 মরমদি মহাক্না বালবু থৌগল তৌদুনা খুরুমখি~। অদুগা মহাক্কী মপানা তৌখিবা পূম্নমক অদুগী মতৌগুম্না, মহাক্না ইস্রায়েলগী ঈশ্বর যেহোবাবু শাউনবা কাইহৌখি~।
