\id 2KI
\h 2 নিংথৌশিং
\toc3 ২নিং
\toc2 ২ নিংথৌশিং
\toc1 2 নিংথৌশিং
\mt1 2 নিংথৌশিং
\ili অইবা: যিরেমিয়া ওইরম্বা য়াই
\ili থৌদোকশিংগী চহী: খৃষ্ট মমাঙ 853-560
\ili ইবগী চহী: খৃষ্ট মমাঙ 586 কী মতুং
\ip যিহূদিশিংগী অরিবা লাইরিক্তা অহানবা নিংথৌশিং অমসুং অনীশুবা নিংথৌশিংগী লাইরিকসি অমতা ওইনা ইরম্মী~। মসি ৱা তাকথোকপা যিরেমিয়ানা ইরম্বনি হায়না যিহূদিশিংনা থাজৈ~।
\ip অনীশুবা নিংথৌশিংগী লাইরিক অসি শরূক অনীথোক্না খাইদোকপা য়াই~। অহানবা শরূক্না (পন্দুপ 1-17) ইস্রায়েল লৈবাক অনীগী ৱারী অদু অহানবা নিংথৌশিংগী লাইরিক্তগী চত্থরক্তুনা অৱাং থংবা ইস্রায়েল লৈবাক্কী অরোইবা মতম ফাওবনি~। অরোইবা শরূক্না (পন্দুপ 1825) খা থংবা নিংথৌ লৈবাক্না লানফা ওইনা চৎখিবা মতম ফাওবনি~।
\ip লাইরিক অসিগী মরু ওইবা মীশক্তী ৱা তাকথোকপা এলীশানি~। মহাক্না তৌবা অঙকপা থবকশিং অদু অহানবা পন্দুপ 9 দা ইদুনা লৈ~। মতম অদুদা আমোস অমসুং হোসিয়ানা ইস্রায়েলদা ৱা তাকথোক্লম্মী, অদুগা ওবাদেয়া, জোয়েল, যিশাইয়া, মীকা, নাহূম, হবাক্কূক, জেফানিয়া অমসুং যিরেমিয়ানা যিহূদাদা ৱা তাকথোক্লম্মী~।
\ip লাইরিক অসিদা মরু ওইবা হীরম অহুম য়াওই: (1) ঈশ্বরগী হায়বা ইন্দবা মরম্না মহাক্না নিংথৌ লৈবাক অনীমক ৱায়েনখিবা; (2) ৱা তাকথোকপা মীশিংনা হায়খিবশিং অদু তশেংনমক থোকখিবা অমসুং (3) দেবিদতা ৱাশকখিবা অদুদা ঈশ্বরগী থাজবা য়াবা~।
\ie
\c 1
\s1 এলিজানা অহাজীয়াগী মরমদা হায়বা
\p
\v 1 অদুদগী আহাবনা শিরবা তুংদা মোৱাবনা ইস্রায়েলগী মায়োক্তা হৌখি~।
\v 2 অদুগা অহাজীয়ানা সমরিয়াদা লৈবা মহাক্কী মথক থংবা মথক্কী কাগী জালি হাপ্পা থোঙনাউদগী তাবদা নারম্মী; অদুগা মহাক্না পাউ পুবা মীশিং থাদুনা মখোয়দা হায়খি, <<চত্তুনা নাবা অসিদগী ঐ ফগদ্রা ফরোইদ্রা হায়বা ইক্রোনগী লাই বাল জেবূবতা হংলু~।>>
\v 3 অদুবু যেহোবাগী দূতনা তিশবীদা লৈবা এলিজাদা হায়খি, <<হৌগৎলু, সমরিয়াগী নিংথৌগী পাউ পুবা মীশিং অদু উনবা চত্তুনা মখোয়দা হায়য়ু, <ইস্রায়েলদা ঈশ্বর লৈতবনা নখোয়না ইক্রোনগী লাই বাল জেবূবতা হংনবা চৎলিব্রা?>
\v 4 মরম অদুনা যেহোবানা অসুম্না হায়, <নহাক্না কাখৎখ্রবা ফমুং অদুদগী নহাক কূমথররোই, নহাক শোয়দনা শিরগনি~।> >> অদুদগী এলিজা চত্থোকখি~।
\p
\v 5 পাউ পুবা মীশিং অদুনা অহাজীয়াগী মনাক্তা হনখিবদা মহাক্না মখোয়দা হায়খি, <<নখোয়না হল্লক্লিবা করিগীনো?>>
\v 6 মদুদা মখোয়না মঙোন্দা হায়খি, <<নিপা অমনা ঐখোয়গা উনবা লাক্লগা ঐখোয়দা হায়খি, <চৎলু, নখোয়বু থারক্লিবা নিংথৌ অদুগী মনাক্তা হল্লু অমসুং মঙোন্দা হায়রু, <<যেহোবানা অসুম্না হায়, <ইস্রায়েলদা ঈশ্বর লৈতবনা নহাক্না ইক্রোনগী লাই বাল জেবূবতা হংনবা মী থারিব্রা? মরম অদুনা নহাক্না কাখৎখ্রবা ফমুং অদুদগী নহাক কূমথররোই, নহাক শোয়দনা শিরগনি~।> >> > >>
\v 7 অদুগা মহাক্না মখোয়দা হায়খি, <<নখোয়বু উনবা লাকখিবা অমসুং নখোয়দা ৱাশিং অসি হায়খিবা নিপা অদুগী মওং মতৌ করম তৌবগে?>>
\v 8 মদুদা মখোয়না মঙোন্দা খুমখি, <<নিপা অদু মতু চোম্মী অমসুং মখ্বাঙদা শঊনগী খ্বাঙয়েৎ লাকই~।>> অদুগা মহাক্না হায়খি, <<মহাক তিশবীদা লৈবা এলিজানি~।>>
\v 9 অদুদগী নিংথৌনা লান্মী য়াঙ্খৈগী লাঞ্জিংবা অমবু মহাক্কী লান্মী য়াঙ্খৈগা এলিজাগী মনাক্তা থাখি~। অদুগা মহাক্না মহাক্কী মনাক্তা কাখৎখি; অদুগা য়েংউ, মহাক্না চীংদোন্দা ফম্লম্মী~। অদুগা মহাক্না এলিজাদা হায়খি, <<হে ঈশ্বরগী মী নহাক, নিংথৌনা হায়রি, <কূমথরকউ~।> >>
\v 10 অদুদগী এলিজানা লান্মী য়াঙ্খৈগী লাঞ্জিংবা অদুদা খুমখি, <<ঐনা ঈশ্বরগী মী ওইরবদি, অতিয়াদগী মৈ তারক্তুনা নহাক অমসুং নহাক্কী লান্মী নিপা য়াঙ্খৈবু চাকথোকসনু~।>> মদুদা অতিয়াদগী মৈ তারক্তুনা মহাক অমসুং মহাক্কী মী য়াঙ্খৈ অদু চাকথোকখি~।
\v 11 অদুগা নিংথৌনা অমুক হন্না লান্মী য়াঙ্খৈগী লাঞ্জিংবা অমবু মহাক্কী লান্মী য়াঙ্খৈগা মহাক্কী মনাক্তা থারম্মী~। অদুগা মহাক্না মঙোন্দা হায়খি, <<হে ঈশ্বরগী মী, নিংথৌনা হায়রি, <থুনা কূমথরকউ~।> >>
\v 12 মদুদা এলিজানা পাউখুম পীখি, <<ঐনা ঈশ্বরগী মী ওইরবদি, অতিয়াদগী মৈ তারক্তুনা নহাক অমসুং নহাক্কী লান্মী য়াঙ্খৈবু চাকথোকসনু~।>> অদুদগী অতিয়াদগী ঈশ্বরগী মৈ তারক্তুনা মহাক অমসুং মহাক্কী লান্মী য়াঙ্খৈ অদু চাকথোকখি~।
\p
\v 13 অদুগা অমুক হন্না মহাক্না লান্মী য়াঙ্খৈগী লাঞ্জিংবা অহুমশুবা অদুবু মহাক্কী লান্মী য়াঙ্খৈগা থারম্মী~। অদুগা অহুমশুবা লাঞ্জিংবা অদুনা কাখৎলক্তুনা এলিজাগী মমাঙদা খুরু খুদক কূন্দুনা মঙোন্দা নিজদুনা হায়খি, <<হে ঈশ্বরগী মী, ঐনা নঙোন্দা নোঞ্জরি, ঐগী থৱায় অমসুং নহাক্কী ননাই য়াঙ্খৈ অসিগী থৱায় নহাক্কী মিৎয়েংদা মমল য়ামসনু~।
\v 14 য়েংবিয়ু, অতিয়াদগী মৈ তারক্তুনা অহানবা লান্মী য়াঙ্খৈগী লাঞ্জিংবা অনী অদুবু মখোয়গী লান্মী য়াঙ্খৈ য়াঙ্খৈগা চাকথোকখ্রে~। অদুনা হৌজিক ঐগী থৱায় নহাক্কী মিৎয়েংদা মমল য়ামসনু~।>>
\v 15 যেহোবাগী দূতনা এলিজাদা হায়খি, <<মহাক্কা কূমথৌ; মহাকপু কিগনু~।>> মদুদা এলিজানা হৌগত্তুনা মহাক্কা লোয়ননা নিংথৌগী মনাক্তা কূমথরম্মী~।
\v 16 মহাক্না মঙোন্দা হায়খি, <<যেহোবানা অসুম্না হায়, <নহাক্না ইক্রোনগী লাই বাল জেবূবতা হংননবা পাউ পুবা মীশিং থাখিবা অদু ঈশ্বরগী ৱা হংননবা ইস্রায়েলদা ঈশ্বর লৈতবগী মরম্না নৎত্রা? মরম অদুনা নহাক্না কাখৎখ্রবা ফমুং অদুদগী নহাক কূমথররোই, নহাক শোয়দনা শিরগনি~।> >>
\s1 যেহোরাম্না ইস্রায়েলদা পানবা
\p
\v 17 মরম অদুনা এলিজানা হায়খিবা যেহোবাগী ৱা মতুং ইন্না অহাজীয়া শিখি~। অদুগা মহাক্কী মচা নিপা অমতা লৈতবা মরম্না যিহূদাগী নিংথৌ যেহোশাফাৎকী মচা নিপা যেহোরাম্না পানবা অনীশুবা চহীদা, যেহোরাম্না মহাক্কী মহুত্তা পাল্লম্মী~।
\v 18 অহাজীয়ানা তৌখিবা মহাক্কী অতোপ্পা থবকশিং অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\c 2
\s1 এলিজাবু স্বর্গদা পুখৎপা
\p
\v 1 অদুগা অসুম্না থোকখি, যেহোবানা এলিজাবু নোংলৈ নুংশিৎনা স্বর্গদা পুখৎলমদাইদা এলিজানা এলীশাগা গিলগালদগী চৎলম্মী~।
\v 2 অদুগা এলিজানা এলীশাদা হায়খি, <<মফম অসিদা লৈহৌরো, মরমদি যেহোবানা ঐবু বেথেল তান্না থাবিরিবনি~।>> এলীশানা হায়খি, <<যেহোবানা হিংলিবগুম্না অমসুং নহাক্না হিংলিবগুম্না, ঐনা নহাকপু থাদোক্লোই~।>> মরম অদুনা মখোয়না বেথেলদা কূমথরম্মী~।
\v 3 অদুগা বেথেলদা লৈবা ৱা তাকথোকপা মীশিংগী মচা নিপাশিংনা এলীশাগী মনাক্তা লাক্তুনা মঙোন্দা হায়খি, <<ঙসি যেহোবানা নহাক্কী নথক্তা লৈবা নবুংঙোবু পুথোকখ্রগনি হায়বা নহাক্না খঙব্রা?>> মহাক্না খুমখি, <<হোয়, ঐ খঙই; নখোয় তূমিন্না লৈয়ু~।>>
\v 4 মদুদা এলিজানা মঙোন্দা হায়খি, <<এলীশা, মফম অসিদা লৈহৌরো, মরমদি যেহোবানা ঐবু যেরীকোদা থাবিরে~।>> অদুগা মহাক্না হায়খি, <<যেহোবানা হিংলিবগুম্না অমসুং নহাক্না হিংলিবগুম্না, ঐনা নহাকপু থাদোক্লোই~।>> মরম অদুনা মখোয়না যেরীকোদা লাক্লে~।
\v 5 যেরীকোদা লৈবা ৱা তাকথোকপা মীশিংগী মচা নিপাশিংনা এলীশাগী মনাক্তা লাক্তুনা মঙোন্দা হায়খি, <<ঙসি যেহোবানা নহাক্কী নথক্তা লৈবা নবুংঙোবু নঙোন্দগী পুথোকখ্রগনি হায়বা নহাক্না খঙব্রা?>> মহাক্না খুমখি, <<হোয়, ঐ খঙই, নখোয় তূমিন্না লৈয়ু~।>>
\v 6 অদুগা এলিজানা মঙোন্দা হায়খি, <<মফম অসিদা লৈহৌরো, মরমদি যেহোবানা ঐবু যোর্দান তুরেন্দা থাবিরে~।>> মদুদা মহাক্না হায়খি, <<যেহোবানা হিংলিবগুম অমসুং নহাক্না হিংলিবগুম্না, ঐনা নহাকপু থাদোক্লোই~।>> অদুদগী মখোয় অনী অদুম চৎখ্রে~।
\v 7 অদুদগী ৱা তাকথোকপা মীশিংগী মচা নিপাশিংগী মরক্তগী মী য়াঙ্খৈনা য়েংননবা চৎলগা থাপ্লপ্না লেপ্লম্মী; অদুগা মখোয় অনীনা যোর্দান তুরেন মপান্দা লেপখি~।
\v 8 অদুগা এলিজানা মফি লৌদুনা তাশিল্লগা ঈশিং অদুদা য়ৈরে; মদুদা ঈশিং অদু নাকন অনীমক্তা খাইদোক্লম্মী~। অদুনা মখোয় অনীনা অকংবা লৈপাক্তা লান্থোকখি~।
\p
\v 9 অদুগা অসুম্না থোকখি, মখোয়না লান্থোক্লবদা এলিজানা এলীশাদা হায়খি, <<ঐবু ননাক্তগী পুথোক্ত্রিঙৈদা ঐনা নহাক্কীদমক করি তৌগদগে হায়য়ু?>> অদুগা এলীশানা হায়খি, <<নহাক্কী থৱায়গী শরূক অনী ঐঙোন্দা লৈহনবিয়ু~।>>
\v 10 মদুদা মহাক্না খুমখি, <<নহাক্না অরুবা মরম নিরে~। অদুম ওইনমক ননাক্তগী ঐবু পুথোকপদা করিগুম্বা নহাক্না ঐবু উরবদি অদুম্না ওইগনি, নৎত্রবদি অদুগুম্না ওইরোই~।>>
\v 11 মখোয়না চৎনা চৎনা ৱারী শারিঙৈদা য়েংউ, মৈগী শগোল গাড়ী অমসুং মৈগী শগোলশিং লাক্তুনা মখোয় অনীবু খাইদোকহনখি; অদুগা এলিজানা নোংলৈ নুংশিৎকী মপান্না স্বর্গদা কাখি~।
\s1 এলীশাগী থবক
\p
\v 12 অদুগা এলীশানা মদু উরবদা মহাক্না লাউরম্মী, <<ঐগী ইপা, ঐগী ইপা, ইস্রায়েলগী শগোল গাড়ী অমসুং শগোল লান্মীশিং~।>> অদুগা মহাক্না মহাকপু অমুক হন্না উখিদ্রে~। অদুগা মহাক্না মশাগী মফি পায়খৎলগা অনীথোক্না শেগায়রে~।
\v 13 এলিজাদগী তাহৌবা ফি অদু মহাক্না লৌখৎলগা হন্দুনা যোর্দান তুরেন মপান্দা লেপ্লম্মী~।
\v 14 অদুগা মহাক্না এলিজাদগী তাহৌবা ফি অদু লৌরগা ঈশিং অদুদা য়ৈদুনা হায়খি, <<এলিজাগী ঈশ্বর যেহোবা মহাক কদায়দা লৈবগে?>> অদুগা মহাক্না ঈশিং অদুদা য়ৈবদা ঈশিং অদু নাকন অনীমক্তা খাইদোক্লম্মী; অদুগা এলীশানা লান্থোকখি~।
\p
\v 15 অদুগা যেরীকোদা লৈরম্বা ৱা তাকথোকপা মীশিংগী মচা নিপাশিংনা মহাকপু উবদা মখোয়না হায়খি, <<এলিজাগী থৱায় এলীশাদা লৈ~।>> অদুগা মখোয়না মহাকপু উনবা লাক্তুনা মহাক্কী মমাঙদা মমায় লৈতানা খুরুমজরম্মী~।
\v 16 অদুগা মখোয়না মঙোন্দা হায়খি, <<য়েংবিয়ু, ননাইশিংগা অকনবা নিপা য়াঙ্খৈ লৈ~। ঐখোয়না নঙোন্দা নোঞ্জরি, মখোয়না চত্তুনা নহাক্কী নবুংঙোবু থিরুসনু, কনানা খঙগনি, যেহোবাগী থৱায়না মহাকপু পুখৎলগা করিগুম্বা চীংদা নৎত্রগা করিগুম্বা তম্পাক্তা থাদরম্বসু য়াই~।>> অদুগা মহাক্না হায়খি, <<নখোয়না থারোইদবনি~।>>
\v 17 অদুগা মখোয়না তকশিন্দুনা মহাকপু ঈকাইহল্লবদা, মহাক্না হায়খি, <<থাখো~।>> মরম অদুনা মখোয়না নিপা য়াঙ্খৈ থাখি, অদুগা মখোয়না নুমিৎ হুম্নি ফাওবা থিরম্মী, অদুবু মহাকপু ফংখিদে~।
\v 18 অদুগা মহাক্না যেরীকোদা লৈরিঙৈদা মখোয়না মঙোন্দা হল্লক্লম্মী, মদুদা এলীশানা মখোয়দা হায়খি, <<ঐনা নখোয়দা <চৎকনু> হায়খিদ্রা?>>
\p
\v 19 সহর অদুগী মীশিংনা এলীশাদা হায়খি, <<য়েংবিয়ু, ঐগী ইবুংঙোনা উবিবগুম্না সহর অসিগী মফমদি নিংথিজৈ; অদুবু ঈশিং ফত্তে অমসুং লৈপাক লৈহাউ চেন্দে~।>>
\v 20 অদুগা মহাক্না হায়খি, <<ঐঙোন্দা অহনবা পাত্র অমা পুরক্তুনা মনুংদা থুম হাপ্পু~।>> অদুদগী মখোয়না মদু মঙোন্দা পুরকখি~।
\v 21 অদুগা মহাক্না ঈশিংগী ঈফুৎ অদুদা চত্তুনা মদুদা থুম অদু থাদরগা হায়খি, <<যেহোবানা অসুম্না হায়, <ঐনা ঈশিং অসি ফহল্লবনি; অমুক হন্না শিবা নৎত্রগা লৈহাউ চেন্দবা লৈররোই~।> >>
\v 22 মরম অদুনা এলীশানা হায়খিবা ৱা মতুং ইন্না ঈশিং অদু ঙসি ফাওবা ফনা লৈরি~।
\p
\v 23 অদুগা মহাক্না মফম অদুদগী বেথেলদা কাখৎখি~। অদুগা মহাক্না লম্বীদা চৎলিঙৈদা সহর অদুদগী নিপা মচা খরনা থোক্লক্লগা মহাকপু করেম্নদুনা মঙোন্দা হায়খি, <<হে কোক্তাঙবা, কাখৎলু, হে কোক্তাঙবা, কাখৎলু~।>>
\v 24 অদুগা মহাক্না তুং হন্না মখোয়বু য়েংলগা যেহোবাগী মিংদা মখোয়বু শিরাপ তৌখি~। মদুদা উমংদগী শওম অমোম অনী থোক্লক্তুনা মখোয়গী মরক্তগী নিপা মচা নিফুনিথোই শেগায়খি~।
\v 25 অদুগা মহাক্না মফম অদুদগী কার্মেল চীংদা চৎখি অমসুং মফম অদুদগী সমরিয়াদা হনখি~।
\c 3
\s1 যেহোরাম্না ইস্রায়েলদা পানবা
\p
\v 1 যিহূদাগী নিংথৌ যেহোশাফাৎনা পানবা তরানিপানশুবা চহীদা আহাবকী মচা নিপা যেহোরাম্না সমরিয়াদা ইস্রায়েলগী মথক্তা পানবা হৌদুনা চহী তরানিথোই পাল্লম্মী~।
\v 2 অদুগা মহাক্না যেহোবাগী মিৎয়েংদা ফত্তবা তৌরম্মী, অদুবু মহাক্কী মপা অমসুং মমানা তৌখিবগুম্নদি তৌখিদে; মরমদি মহাক্কী মপানা শারম্বা \f + \fr 3:2 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালগী নূঙগী য়ূম্বী অদু মহাক্না লৌথোকখি~।
\v 3 অদুম ওইনমক ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপশিং অদু মহাক্না থাদোকখিদে; মহাক্না পাপশিং অদুদগী চত্থোকখিদে~।
\p
\v 4 অদুগা মোৱাবকী নিংথৌ মেশাদি য়াউলোইবনি~। অদুগা মহাক্না ইস্রায়েলগী নিংথৌদা য়াউ মচা লাখ অমা অমসুং য়াউ লাবা লাখ অমগী শামতুগা লোইপোৎ ওইনা চাং নাইনা পীরম্মী~।
\v 5 অদুবু অসুম্না থোকখি, আহাব শিখ্রগা মোৱাবকী নিংথৌনা ইস্রায়েল নিংথৌগী মায়োক্তা লান হৌখি~।
\p
\v 6 মতম অদুমক্তদা নিংথৌ যেহোরাম্না সমরিয়াদগী চত্থোকখিদুনা ইস্রায়েল পূম্নমক খোমজিনখি~।
\v 7 অদুগা মহাক্না চৎখিদুনা যিহূদাগী নিংথৌ যেহোশাফাৎকী মফমদা মী থাদুনা হায়রকই, <<মোৱাবকী নিংথৌনা ঐগী মায়োক্তা লান হৌরে~। নহাক্না ঐগা লোয়ননা মোৱাবকা লান শোক্নবা চৎকদ্রা?>> অদুগা মহাক্না হায়খি, <<ঐ চৎখৎকনি; ঐসু নহাক্কুম্বনি, ঐগী মীশিংসু নহাক্কী মীশিংগুম্বনি, ঐগী শগোলশিংসু নহাক্কী শগোলশিংগুম্বনি~।>>
\v 8 অদুগা মহাক্না হায়খি, <<ঐখোয়না কদোমদা চৎখৎকনি?>> অদুগা মহাক্না খুমখি, <<ইদোম লমহাঙ ফাওরিবা লম্বীদা চৎখৎকনি~।>>
\v 9 অসুম তৌনা ইস্রায়েলগী নিংথৌ, যিহূদাগী নিংথৌ অমসুং ইদোমগী নিংথৌনা চৎখি, অদুগা মখোয়না নুমিৎ তরেৎনি কোয়না চৎলম্মী~। অদুগা মফম অদুদা লান্মী তেঙ্গোলগীদমক অমসুং মখোয়গী তুং ইনবা শাশিংগীদমক ঈশিং লৈরমদে~।
\v 10 ইস্রায়েলগী নিংথৌনা হায়খি, <<অৱাবনিদা! যেহোবানা নিংথৌ অহুম অসিবু পূন্না মোৱাবকী খূত্তা পীথোক্নবা মখোয়বু কৌথোকখ্রে~।>>
\v 11 অদুবু যেহোশাফাৎনা হায়খি, <<ঐখোয়না যেহোবাগী ৱা হংবা য়াবা যেহোবাগী ৱা তাকথোকপা মী অমতা মফম অসিদা লৈতব্রা?>> অদুদগী ইস্রায়েলগী নিংথৌগী মনাইশিংগী মরক্তগী অমনা পাউখুম পীখি, <<এলিজাগী খূত্তা ঈশিং হৈরম্বা শাফাৎকী মচা নিপা এলীশা মফম অসিদা লৈ~।>>
\v 12 অদুগা যেহোশাফাৎনা হায়খি, <<যেহোবাগী ৱা মঙোন্দা লৈ~।>> মরম অদুনা ইস্রায়েলগী নিংথৌ অমসুং যেহোশাফাৎ অমসুং ইদোমগী নিংথৌনা মহাক্কী মফমদা চত্থখি~।
\v 13 অদুগা এলীশানা ইস্রায়েলগী নিংথৌদা হায়খি, <<ঐগা নহাক্কা করি মরী লৈনবগে? নহাক্না নপাগী ৱা তাকথোকপা মীশিং অমসুং নমাগী ৱা তাকথোকপা মীশিংগী মনাক্তা চৎলু~।>> অদুগা ইস্রায়েলগী নিংথৌনা মঙোন্দা হায়খি, <<নত্তে, মরমদি যেহোবানা নিংথৌ অহুম অসিবু পূন্না মোৱাবকী খূত্তা পীথোক্ননবা মখোয়বু কৌথোকখ্রে~।>>
\v 14 অদুগা এলীশানা হায়খি, <<ঐনা মমাঙদা লেপ্লিবা লান্মী তেঙ্গোলশিংগী যেহোবানা হিংলিবগুম্না, তশেংনমক ঐনা যিহূদাগী নিংথৌ যেহোশাফাৎকী মায় য়েংবা নৎলমদ্রবদি, ঐনা নঙোন্দা য়েংসু য়েংলম্লোই, নহাকপু উসু উরম্লোই~।
\v 15 অদুবু হৌজিক যন্ত্র খোংবা মী অমা ঐগী ইনাক্তা পুরকউ~।>> অদুগা অসুম্না থোকখি, যন্ত্র খোংবা মী অদুনা খোংবদা যেহোবাগী খূৎ মহাক্কী মথক্তা লাকখি~।
\v 16 অদুগা মহাক্না হায়খি, <<যেহোবানা অসুম্না হায়, <তম্পাক অসি কোম্না পিক থনহল্লু~।>
\v 17 মরমদি যেহোবানা অসুম্না হায়, <<নখোয়না নুংশিৎসু উরোই, নখোয়না নোংসু উরোই~। অদুম ওইনমক নখোয়, নখোয়গী য়ূমশাশিং অমসুং নখোয়গী শা শনশিংনা ঈশিং থক্ননবা তম্পাক অদু ঈশিংনা পিক থনগনি~।
\v 18 যেহোবাগী মফমদা মসি অরায়বনি~। মহাক্না মোৱাব মচাশিংবুসু নখোয়গী খূত্তা পীথোক্কনি~।> >>
\v 19 অদুগা চেকপন্না কোয়শিনবা সহর খুদিং অমসুং অথোইবা সহর খুদিং নখোয়না থুগাইগনি~। অদুগা অফবা উপাল খুদিং য়ানগনি, ঈশিংগী গুহাশিং ফুঞ্জিনগনি অমসুং অফবা লম মচেৎ খুদিং নূঙশিংনা মাঙহনগনি~।
\v 20 অদুগা অয়ুক্তা অসুম্না থোকখি, মহৈ মরোংগী কৎনপোৎ কৎপা মতমদা য়েংউ, ইদোম্লোমদগী ঈশিং লাক্তুনা লৈবাক অদু ঈশিংনা পিক থনখি~।
\p
\v 21 অদুগা নিংথৌশিংনা মখোয়গা লান শোক্ননবা লাক্লে হায়বা মোৱাব মচা পূম্নমক্না তারবদা, মখোয়না লানফিজেৎ শেৎপা ঙম্বদগীনা মথক ফাওবা পূনশিল্লগা ঙমখৈদা লেপখি~।
\v 22 অদুগা মখোয়না অয়ুক ঙন্না হৌগৎলকপদা নুমিৎকী মঙান্না ঈশিংদা য়ৈবদা লংত্রিক লংলম্মী অমসুং মোৱাব মচাশিংনা ৱাংমদগী ঈশিং অদু ঈমুক ঙাঙনা উখি~।
\v 23 অদুগা মখোয়না হায়খি, <<মসি ঈনি; নিংথৌশিং অদু তশেংনমক অমনা অমগী মায়োক্তা হৌরক্তুনা মখোয় অমগা অমগা হাৎনখ্রে~। মরম অদুনা মোৱাব, হৌজিক পোৎ মুনবা চৎলু!>>
\v 24 অদুগা মখোয়না ইস্রায়েলগী লানশঙদা লাক্লবদা, ইস্রায়েল মচাশিংনা হৌগত্তুনা মোৱাব মচাশিংবু হাৎখি~। মরম অদুনা মখোয়না মখোয়গী মমাঙদগী চেনখি; অদুবু মখোয়না মোৱাব মচাশিংবু হাৎ হাত্তুনা মখোয়গী লৈবাক ফাওবা চৎখৎখি~।
\v 25 অদুগা মখোয়না সহরশিং অদু থুগাইরে অমসুং অফবা লম মচেৎ খুদিংদা মী খুদিংনা মাগী মাগী নূঙ লংশিন্দুনা মদু থনহনখি; অদুগা মখোয়না ঈশিংগী গুহা পূম্নমক ফুঞ্জিন্দুনা অফবা উপাল পূম্নমক য়ান্থৎখি~। মখোয়না কীর-হেরেসকী নূঙশিং অদুতা খাকখি~। অদুম ওইনমক নূঙহুন থৌরী হুনবশিংনা মদুগী অকোয়বদা চৎখিদুনা মদুগী মথক্তা লান্দাখি~।
\p
\v 26 অদুগা মোৱাবকী নিংথৌনা লান অদু মহাক্কীদমক কনমনবা উবদা, মহাক্না থাঙশাং পায়বা নিপা চাতরেৎ মহাক্কা পুদুনা ইদোম নিংথৌগী মপাদা নমথেক্তুনা চৎনবা হোৎনখি, অদুবু মখোয়না ঙমখিদে~।
\v 27 অদুদগী মহাক্কী মহুত্তা পাল্লমগদবা মচা নিপা অহন অদু মহাক্না পুদুনা মৈ থাদোকপগী কৎনপোৎ ওইনা মহাকপু চেকপল মথক্তা কৎখি; অদুগা ইস্রায়েলগী মথক্তা শাথিনা শাউবা লাকখি~। অদুগা মখোয়না মঙোন্দগী চত্থোক্তুনা মখোয়গী মরৈবাক্তা হনখি~।
\c 4
\s1 লুখ্রাবীগী থাউ য়ামহনবা
\p
\v 1 ৱা তাকথোকপা মীশিংগী মচা নিপাশিংগী নুপীশিংগী মরক্তগী কনাগুম্বী নুপী অমনা কপ্ত‌ুনা এলীশাদা হায়রকই, <<নহাক্কী ননাই, ঐগী ইপুরোইবা শিরে, নহাক্কী ননাই অদুনা যেহোবাবু কিখি হায়বা নহাক্না খঙই~। শেন পূথোক্লিবা অদুনা ঐগী ইচা নিপা অনীবু মহাক্কী মীনাই ওইহন্নবা লৌবা লাক্লি~।>>
\v 2 অদুগা এলীশানা মঙোন্দা হায়খি, <<ঐনা নহাক্কীদমক করি তৌগদগে? ঐঙোন্দা হায়য়ু, নহাক্কী য়ূমদা করি লৈবগে?>> অদুগা মহাক্না হায়খি, <<ননাই নুপীগী য়ূমদা থাউফূ অমা নত্তনা অতৈ করি অমতা লৈজদে~।>>
\v 3 অদুদগী মহাক্না হায়খি, <<চৎলু, নহাক্না নহাক্কী য়ূম্লোন্নবা পূম্নমক্তগী পাত্রশিং, হায়বদি অহাঙবা পাত্রশিং ৱায়রু, খরদং ৱায়রক্কনু~।
\v 4 অদুগা নহাক্না মনুংদা চঙলগা নহাক অমসুং নচা নিপাশিংগী তুংলোমদা থোঙ অদু থিংজিনগদবনি, পাত্র পূম্নমক অদুদা থাউ হৈজিল্লু, অদুগা অথনবা অদু তোঙান্না থম্মু~।>>
\v 5 মরম অদুনা মহাক্না মঙোন্দগী চৎখ্রগা পাত্রশিং পুরকখিবা মচা নিপাশিংগী তুংলোমদা থোঙ অদু থিংজিনখি; অদুগা মহাক্না মদুদা হৈজিল্লে~।
\v 6 অদুগা পাত্রশিং অদু থল্লবদা মহাক্না মচা নিপাদা হায়খি, <<ঐঙোন্দা পাত্র অমগা পুরকউ~।>> অদুগা মহাক্না মঙোন্দা হায়খি, <<পাত্র অতৈ লৈত্রে~।>> অদুগা থাউ অদু তাখিদ্রে~।
\v 7 অদুদগী মহাক্না লাক্তুনা ঈশ্বরগী মী অদুদা তমখি~। অদুগা মহাক্না হায়খি, <<চৎলু, থাউ অদু য়োন্দুনা নহাক্কী শেন্দোন অদু শিংদোকউ; অদুগা লেমহৌবা অদুনা নহাক অমসুং নচাশিংনা হিংননবা শিজিন্নৌ~।>>
\s1 শূনেম নুপীদা মনা পীবিবা
\p
\v 8 অদুগা অসুম্না থোকখি, নোংমা এলীশানা শূনেমদা চৎখি, মফম অদুদা মমিং চৎপী নুপী অমা লৈরম্মী, নুপী অদুনা মহাকপু তল চাননবা কন্না হায়জরম্মী~। মহাক্না অদোমদা চৎপা খুদিংদা, মহাক্না তল চাননবা মদুদা চঙখি~।
\v 9 অদুগা মহাক্না মপুরোইবদা হায়খি, <<য়েংউ, ঐখোয়গী লম্বীদা ফাওদুনা ইতৎতত্তনা চৎলিবা মহাক অসি ঈশ্বরগী অশেংবা মী অমনি হায়বা ঐনা খঙই~।
\v 10 ঐনা নঙোন্দা নোঞ্জরি, ঐখোয়না য়ূমথক্তা অপিকপা কা অমা শাসি~। ঐখোয়না মহাক্কীদমক মফম অদুদা ফমুং, টেবল, ফম্ফম অমসুং থাউমৈ মখোঙ অমা থমসি; অদুগা অসুম্না ওইগনি, মহাক্না ঐখোয়গীদা লাকপদা মহাক্না মফম অদুদা লৈসনু~।>>
\v 11 অদুগা অসুম্না থোকখি, নোংমা মহাক্না মফম অদুদা লাকপদা, মহাক্না মথক থংবা কা অদুদা চঙদুনা হিপ্লম্মী~।
\v 12 অদুগা এলীশানা মনাই গেহজীদা হায়খি, <<শূনেম নুপী অদু কৌ~।>> অদুগা মহাক্না নুপী অদুবু কৌরবদা, মহাক্না এলীশাগী মমাঙদা লেপখি~।
\v 13 অদুগা মহাক্না গেহজীদা হায়খি, <<হৌজিক মঙোন্দা হায়য়ু, <য়েংউ, নহাক্না ঐখোয়গীদমক অসুক্কী মতিক য়েংশিনবিরে~। নহাক্কীদমক করি তৌসিগে? নিংথৌদা নৎত্রগা লান্মী তেঙ্গোলগী লাঞ্জিং পুরেন্দা নহাক্কীদমক হায়হন্নীংবা লৈব্রা?> >> মদুদা মহাক্না খুমখি, <<ঐনা ইশামক্কী মীশিংগী মরক্তা লৈ~।>>
\v 14 অদুগা মহাক্না হায়খি, <<অদু ওইরবদি মহাক্কীদমক করি তৌসিগে?>> অদুগা গেহজীনা খুমখি, <<তশেংনমক মহাক্কী অঙাং লৈতে অমসুং মহাক্কী মপুরোইবসু অহন ওইরে~।>>
\v 15 অদুগা মহাক্না হায়খি, <<মহাকপু কৌ~।>> অদুগা মহাক্না মহাকপু কৌরবদা, মহাক্না থোঙদা লেপখি~।
\v 16 অদুগা মহাক্না হায়খি, অসিগুম্বা পান্থাদা মথংগী চহীদা নহাক্না নচা নিপা অমা থাকোঞ্জরগনি~।>> অদুগা নুপী অদুনা হায়খি, <<নত্তে, ঐগী ইবুংঙো, হে ঈশ্বরগী মী, ননাই নুপীদা ওইদবা ঙাঙবিগনু~।>>
\v 17 অদুদগী নুপী অদু মীরোনখি অমসুং এলীশানা মঙোন্দা হায়খিবা পান্থা অদুদা মথংগী চহীদা মচা নিপা অমা পোকখি~।
\s1 শূনেম নুপীগী মচা নিপাবু হিঙ্গৎহনবা
\p
\v 18 অঙাং অদু চাউরক্লবদা, নোংমা মহাক্না লৌ খাওরিবশিংগী মনাক্তা মপাগী মনাক্তা চত্থোকখি~।
\v 19 অদুগা মহাক্না মপাদা হায়খি, <<ঐগী কোক, ঐগী কোক~।>> অদুগা মপানা নিপা মচা অমদা হায়খি, <<মহাকপু মমাগী মনাক্তা পুবিখো~।>>
\v 20 মহাক্না মহাকপু পুদুনা মমাগী মনাক্তা পুরক্লবদা, মহাক্না মমাগী মতম্বাক্তা নুমিৎ য়ুংবা ফাওবা ফম্লম্লগা শিখি~।
\v 21 অদুগা মমানা কাখত্তুনা ঈশ্বরগী মী অদুগী ফমুংদা মহাকপু থমখি অমসুং মহাকপু তুংলোমদা থোঙ লোনশিন্দুনা থনম্লগা মপান্দা থোকখ্রে~।
\v 22 মহাক্না মপুরোইববু কৌদুনা হায়খি, <<ঐনা নঙোন্দা নোঞ্জরি, ঐনা ঈশ্বরগী মী অদুগী মনাক্তা চেল্লুরগা অমুক হল্লক্ননবা নহারোনশিংগী মরক্তগী অমা অমসুং লোলাশিংগী মরক্তগী অমা ঐঙোন্দা থাবিরকউ~।>>
\v 23 অদুগা মহাক্না হায়খি, <<ঙসি নহাক্না মহাক্কী মনাক্তা চৎকদৌরিবা করিগীনো? ঙসি থাশি নত্তে, পোত্থাবা নুমিৎসু নত্তে~।>> অদুগা নুপী অদুনা হায়খি, <<অফবা ওইগনি~।>>
\v 24 অদুদগী মহাক্না লোলা অমদা শাবন হাপকত্তুনা মনাইদা হায়খি, <<মাঙলোমদা থৌগৎলো, ঐনা নঙোন্দা হায়বা নত্তনা ঐগীদমক নহাক্না তপ্না থৌগনু~।>>
\v 25 মরম অদুনা মহাক্না চৎখিদুনা কার্মেল চীংদা ঈশ্বরগী মী অদুগী মনাক্তা লাকখি~। অদুদগী অসুম্না থোকখি, ঈশ্বরগী মী অদুনা মহাকপু থাপ্না উবদা, মহাক্না মনাই গেহজীদা হায়খি, <<য়েংউ, শূনেম নুপী অদু!>>
\v 26 হৌজিক মহাকপু উননবা চেল্লু অমসুং মঙোন্দা হায়রু, <নহাক নুঙাইরিব্রা? নহাক্কী নপুরোইবা নুঙাইরিব্রা? অঙাং অদু নুঙাইরিব্রা?> >> অদুগা মহাক্না খুমখি, <<নুঙাইরি~।>>
\v 27 অদুগা মহাক্না চীংদা ঈশ্বরগী মী অদুগী মনাক্তা লাক্লগা মহাক্না মখোঙ পায়খি, অদুবু গেহজীনা মহাকপু ঈন্থোক্ননবা চঙশিল্লকখি~। অদুগা ঈশ্বরগী মী অদুনা হায়খি, <<মহাকপু য়েৎলুগনু, মরমদি মহাক্কী নুংদা মথম্মোই শোক্লে, অদুগা যেহোবানা মদু ঐঙোন্দগী লোৎলি অমসুং ঐঙোন্দা খঙহনবিদ্রে~।>>
\v 28 অদুদগী মহাক্না হায়খি, <<ঐগী ইবুংঙোদগী ঐনা ইচা নিপা নিজখিব্রা? <ঐঙোন্দা মীনম্বীগনু> হায়দুনা ঐনা হায়জখিদ্রা?>>
\v 29 অদুদগী মহাক্না গেহজীদা হায়খি, <<নখ্বাঙ লাকশিল্লু অমসুং ঐগী চৈশু নখূত্তা পায়দুনা চৎলু~। নহাক্না কনাগুম্বা মী অমগা থেংনরবদি, মহাকপু খুরুমগনু; অদুগা কনাগুম্বনা খুরুম্লবসু মঙোন্দা অমুক হন্না খুরুমগনু; অদুগা ঐগী চৈশু অসি অঙাং অদুগী মমায়দা থম্মু~।>>
\v 30 অদুগা অঙাং অদুগী মমানা হায়খি, <<যেহোবানা হিংলিবগুম্না অমসুং নহাক্না হিংলিবগুম্না, ঐনা নহাকপু থাদোক্লোই~।>> অদুগা মহাক্না হৌগত্তুনা মহাক্কী মতুং ইনখি~।
\v 31 অদুগা গেহজীনা মখোয়গী মমাঙদা চৎখিদুনা অঙাং অদুগী মমায়দা চৈশু অদু থমখি; অদুবু খোঞ্জেনসু থোক্লমদে, তাসু তারমদে~। মরম অদুনা গেহজীনা মহাক্কা উননবা অমুক হন্না চৎখিদুনা মঙোন্দা তমদুনা হায়রকই, <<অঙাং অদু হৌগৎত্রে~।>>
\v 32 অদুগা এলীশানা য়ূম অদুদা চঙলক্লবদা, য়েংউ, অঙাং অদু শিদুনা মহাক্কী ফমুংদা তারম্লে~।
\v 33 মরম অদুনা মহাক্না মনুংদা চঙদুনা মখোয় অনীগী তুংলোমদা থোঙ থিংজিল্লগা যেহোবাদা হায়জখি~।
\v 34 অদুগা মহাক্না কাখত্তুনা অঙাং অদুগী মথক্তা হিপথরগা মহাক্কী চীন মহাক্কী চীন্দা, মহাক্কী মিৎশিং মহাক্কী মিৎশিংদা অমসুং মহাক্কী খূৎশিং মহাক্কী খূৎশিংদা থমখি; অদুগা মহাক্না অঙাং অদুগী মথক্তা মশামক হিপথবদগী অঙাং অদুগী হকচাং অদু শাগৎখি~।
\v 35 অদুদগী মহাক্না কূমথরক্তুনা য়ূম অদুগী মনুংদা হঙ্গৎ হন্দা চৎলগা কাখত্তুনা মহাক্কী মথক্তা মশামক তিংথোকখি; অদুগা অঙাং অদুনা তরেৎলক হাকথি খনখি অমসুং অঙাং অদুনা মমিৎ পাঙথোকখি~।
\v 36 অদুগা মহাক্না গেহজী কৌদুনা হায়খি, <<শূনেম নুপী অদু কৌ~।>> মদুদা মহাক্না নুপী অদু কৌখি~। অদুগা মহাক্না মনাক্তা চঙলকপদা মহাক্না হায়খি, <<নচা নিপা অসি লৌখৎলু~।>>
\v 37 অদুদগী মহাক্না চঙলগা মহাক্কী মখোঙদা তুদুনা মমায় লৈতানা খুরুমজরগা মহাক্কী মচা নিপা অদুবু পমখত্তুনা মপান্দা থোকখি~।
\s1 অতোপ্পা অঙকপা থবক অনী
\p
\v 38 এলীশানা অমুক হন্না গিলগালদা লাকপদা লৈবাক অদুদা চাক তাঙলম্মী~। অদুগা ৱা তাকথোকপা মীশিংগী মচা নিপাশিংনা মহাক্কী মাঙদা ফম্লম্মী; অদুগা মহাক্না মনাইদা হায়খি, <<অচৌবা ঊয়ান অদু থাঙ্গত্তুনা ৱা তাকথোকপা মীশিংগী মচা নিপাশিংগীদমক মহী লাংবা য়েঞ্ছাং থোংউ~।>>
\v 39 অদুগা অমনা মনা মশীং হেক্লুনবা লৌবুক্তা চত্থোকখি, অদুগা মরী চৎপা পাম্বী অমা ফংদুনা মদুদগী লম খোংদ্রুম অদু মহাক্কী খাউ থন্না হেক্লগা লাক্লে~। অদুগা মদু শোইদুনা মহী লাংবা য়েঞ্ছাংগী ঊয়ান্দা হাপচিনখি~। মরমদি মখোয়না মদুগী মশক খঙলমদে~।
\v 40 অসুম তৌনা মখোয়না মীশিং অদুনা চাননবা হৈদোকখি~। অদুগা অসুম্না থোকখি, মখোয়না মহী লাংবা য়েঞ্ছাং অদু চারিঙৈদা, মখোয়না কপ্ত‌ুনা হায়খি, <<হে ঈশ্বরগী মী, ঊয়ান্দা শিবা লৈ~।>> অদুগা মখোয়না মদু চাবা ঙমখিদে~।
\v 41 অদুবু মহাক্না হায়খি, <<অদু ওইরবদি য়াম পুরকউ~।>> অদুগা মহাক্না য়াম অদু পাত্রদা হাপচিল্লগা মহাক্না হায়খি, <<মীশিংনা চাননবা মখোয়গীদমক হৈদোকউ~।>> অদুগা পাত্র অদুদা চাবা য়াদবা পোৎ অমতা য়াওরমদে~।
\p
\v 42 অদুগা কনাগুম্বা মী অমনা বাল শলীশাদগী লাক্তুনা ঈশ্বরগী মী অদুদা অহানবা মহৈশিংগী তল, বার্লিগী তন্দুম কুন অমসুং মহৈ মরোংগী চরোংশিং য়াওবা খাউ অমা পুরকখি~। অদুগা মহাক্না হায়খি, <<মীশিংনা চাননবা মখোয়দা পীয়ু~।>>
\v 43 অদুগা মহাক্কী মনাইনা হায়খি, <<মসি মী চামগী মমাঙদা ঐনা থমগদ্রা?>> এলীশানা অমুক হন্না হায়খি, <<মীশিংনা চাননবা মখোয়দা পীয়ু; মরমদি যেহোবানা অসুম্না হায়, <মখোয়না চাগনি অমসুং মদুদগী খরা লেমগনি~।> >>
\v 44 মরম অদুনা মহাক্না মদু মখোয়গী মমাঙদা থমখি; অদুগা যেহোবাগী ৱাগী মতুং ইন্না মখোয়না চারে অমসুং খরা লেম্লম্মী~।
\c 5
\s1 নামানগী কুষ্টী ফবা
\p
\v 1 সিরিয়াগী নিংথৌগী লান্মী তেঙ্গোলগী লাঞ্জিং পুরেন নামান্দি মহাক্কী মপুগী মফমদা অকনবা অমসুং ঈকাই খুম্নবা য়াবা মী অমা ওইরম্মী, মরমদি মহাক্কী মপান্না যেহোবানা অরাম্বু কনবিখি~। মহাক মপাঙ্গল মথৌনা ফবা মীসু ওইরম্মী, অদুবু মহাক কুষ্টী থুংলম্মী~।
\v 2 অদুগা সিরিয়া মচাশিংনা কাঙবু নাইনা চত্থোক্তুনা ইস্রায়েলগী লৈবাক্তগী নুপী মচা অমা ফাদুনা পুরকখি~। অদুগা নুপী মচা অদুনা নামানগী নুপীবু থৌগল তৌখি~।
\v 3 অদুগা মহাক্না মবেম্মদা হায়খি, <<ঐগী ইবুংঙোনা সমরিয়াদা লৈবা ৱা তাকথোকপা মী অদুগী মনাক্তা লৈরম্লবদিকো! মরমদি মহাক্না মহাক্কী কুষ্টী ফহনবিরমগনি~।>>
\v 4 নামান্না চঙখিদুনা মহাক্কী মবুংঙোদা তমখি, <<ইস্রায়েলগী লৈবাক্তগী পুরকখিবা নুপী মচা অদুনা অসুম্না হায়~।>>
\v 5 অদুগা সিরিয়াগী নিংথৌনা হায়খি, <<হৌজিক চৎলু, ঐনা ইস্রায়েলগী নিংথৌদা চিঠি অমা থাগনি~।>> অদুগা মহাক্না লুপা \f + \fr 5:5 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত তরা, সনা মচেৎ লীশীং তরুক অমসুং হোংদোক্নবা ফি তরা পুদুনা চৎখি~।
\v 6 নামান্না ইস্রায়েলগী নিংথৌদা চিঠি অদু পুরক্লে, অসুম্না ইরি, <<চিঠি অসিনা নহাক্কী নফমদা থুংবদা য়েংবিয়ু, নহাক্না ঐগী ইনাই নামানগী কুষ্টী অদু ফহনবিনবা ঐনা মহাকপু নহাক্কী নফমদা থাখিবনি~।>>
\v 7 অদুগা অসুম্না থোকখি, ইস্রায়েলগী নিংথৌনা চিঠি অদু পারবদা, মহাক্না মফি মরোন শেগায়দুনা হায়খি, <<মী অসিনা ঐঙোন্দা কুষ্টী থুংবা মী অমবু ফহন্নবা থারক্লিবা অসিবু ঐ অসি হাৎপা অমসুং হিংহনবা ঙম্বা ঈশ্বররা? মরম অদুনা ঐনা নখোয়দা নোঞ্জরি, খন্দুনা য়েংবিয়ু, মহাক্না করম্না ঐগা খৎননবা থিরিবা!>>
\p
\v 8 অদুগা অসুম্না থোকখি, ইস্রায়েলগী নিংথৌনা মফি মরোন শেগায়খ্রে হায়বা ঈশ্বরগী মী এলীশানা তাবদা, মহাক্না নিংথৌদা মী থাদুনা হায়রকই, <<নহাক্না নফি নরোন শেগায়রিবা করিগীনো? মহাক্না ঐঙোন্দা লাকসনু অমসুং ইস্রায়েলদা ৱা তাকথোকপা মী অমা লৈ হায়বা মহাক্না খঙগনি~।>>
\v 9 মরম অদুনা নামান্না মহাক্কী শগোলশিং অমসুং মহাক্কী শগোল গাড়ীগা লাক্তুনা এলীশাগী য়ূমগী থোঙদা লেপখি~।
\v 10 অদুগা এলীশানা মঙোন্দা পাউ পুবা মী অমা থাদুনা হায়রকই, <<চৎলু, যোর্দান তুরেন্দা তরেৎলক চামথোকউ, অদুগা নহাক্কী নশা হান্নগীগুম্না ওইরক্কনি অমসুং নহাক শেংলগনি~।>>
\v 11 অদুবু নামান্না শাউদুনা চৎখ্রগা হায়খি, <<য়েংউ, ঐনা খনখি, <মহাক্না তশেংনমক ঐগী ইনাক্তা থোক্লক্তুনা লেপ্লগা মহাক্কী ঈশ্বর যেহোবাগী মিংবু কৌগনি, অদুগা কুষ্টী থুংবা মফমদা মহাক্কী খূৎনা নান্দুনা কুষ্টী অদু ফহনগনি~।>
\v 12 দমাস্কসকী তুরেন অবানা অমসুং ফার্পারনা ইস্রায়েলগী ঈশিং পূম্নমক্তগী হেন্না ফবা নৎত্রা? ঐনা মদুদা চামথোক্তুনা শেংহনবা ঙম্লোইদ্রা?>> মরম অদুনা মহাক্না মমায় লৈথোক্তুনা শাউনা চৎখি~।
\v 13 অদুগা মহাক্কী মনাইশিংনা মনাক্তা লাক্তুনা নামান্দা হায়খি, <<ঐগী ইপা, ৱা তাকথোকপা মী অসিনা করিগুম্বা অচৌবা থবক তৌননবা নঙোন্দা য়াথং পীরম্লবদি, নহাক্না মদু তৌরম্লোইদ্রা? মহাক্না নঙোন্দা <চামথোকউ অমসুং শেংজরো> হায়বা অসিদা কয়ামুক হেন্না তৌফম থোকপনো?>>
\v 14 অদুদগী ঈশ্বরগী মী অদুনা হায়বগী মতুং ইন্না মহাক্না কূমথদুনা যোর্দান তুরেন্দা তরেৎলক লুপখি; অদুগা মহাক্কী মশা অদু অমুক হন্না অঙাং মচা অমগী মশাগুম ওইরকখি অমসুং মহাক শেংখি~।
\s1 গেহজীগী পাপ অমসুং চৈরাক
\p
\v 15 অদুগা মহাক অমসুং মহাক্কী কাঙবু পূম্নমক্না ঈশ্বরগী মী অদুগী মনাক্তা হল্লক্তুনা মহাক্কী মমাঙদা লেপখি; অদুগা মহাক্না হায়খি, <<য়েংবিয়ু, ইস্রায়েলদা নত্তনা মালেম পূম্নমক্তা ঈশ্বর লৈতে হায়বা হৌজিক ঐনা খঙজরে; মরম অদুনা হৌজিক ননাইগী খূদোন অসি লৌবিয়ু~।>>
\v 16 অদুগা মহাক্না হায়খি, <<ঐনা মমাঙদা লেপ্লিবা যেহোবানা হিংলিবগুম্না, ঐনা করি অমতা লৌরোই~।>> অদুবু মদু লৌনবা মহাক্না কন্না হায়জখি, অদুবু মহাক্না য়াখিদে~।
\v 17 অদুগা নামান্না হায়খি, <<অদু ওইরবদি, নহাক্কী ননাইদা খচর অনীনা পুবা ঙম্বা লৈপাক পীবিরোইদ্রা? মরমদি মতম অসিদগী হৌনা ননাইনা যেহোবা নত্তনা অতোপ্পা লাইশিংদা মৈ থাদোকপগী কৎনপোৎ নৎত্রগা ঈরাৎচবা কৎলরোই~।
\v 18 অসিগুম্বা মরমদা যেহোবানা ননাইবু ঙাকপিসনু: ঐগী মপুনা রিম্মোনগী য়ূমদা চঙদুনা খুরুম্নবা মহাক্না ঐগী খূত্তা ঙাথজবদা, অদুগা ঐনা রিম্মোনগী য়ূমদা কোক নোন্থবা, ঐনা রিম্মোনগী য়ূমদা কোক নোন্থবদা, অসিগুম্বা মরমদা যেহোবানা ননাইবু ঙাকপিসনু~।>>
\v 19 অদুগা মহাক্না মঙোন্দা হায়খি, <<ঈঙথনা চৎলু~।>> মরম অদুনা মহাক্না মঙোন্দগী থাপ্তক চত্থোকখি~।
\p
\v 20 অদুবু ঈশ্বরগী মী এলীশাগী মনাই গেহজীনা খনখি, <<য়েংউ, সিরিয়া মচা নামান্না পুরকপা অদু ঐগী মপুনা মহাক্কী মখূত্তগী লৌদদুনা মহাকপু লেম্না থাদোকখ্রে, অদুবু যেহোবানা হিংলিবগুম্না, ঐনা মহাকপু তান্নদুনা মঙোন্দগী করিগুম্বা খরা লৌগনি~।>>
\v 21 মরম অদুনা গেহজীনা নামানগী মতুংদা তান্নখি~। অদুগা মহাক্কী তুংদা চেল্লক্লিবা অদু নামান্না উবদা, মহাক্কা উননবা শগোল গাড়ীদগী কূমথদুনা হায়খি, <<পূম্নমক ফরিব্রা?>>
\v 22 অদুগা মহাক্না হায়খি, <<পূম্নমক ফরি~। ঐগী মপুনা ঐবু থাদুনা হায়রকই, <য়েংউ, হৌজিক্তা ইফ্রায়িম চীংদগী ৱা তাকথোকপা মীশিংগী মচা নিপাশিংগী মরক্তগী নহা অনীখক ঐগী নাক্তা লাক্লে~। ঐনা নঙোন্দা নোঞ্জরি, মখোয়দা লুপা তালন্ত অমা অমসুং হোংনবা ফিজোন অনীতং পীবিরম্মু~।> >>
\v 23 নামান্না হায়খি, <<চানবিদুনা তালন্ত অনী লৌবিহৌ~।>> মহাক্না মঙোন্দা কন্না হায়জদুনা লুপাগী তালন্ত অনী অদু খাউ অনীদা হাপচিল্লগা হোংনবা ফিজোন অনীনা য়োমদুনা মহাক্কী মনাই অনীদা পীখি; অদুগা মখোয়না মদু মহাক্কী মাঙ থানা পুরকখি~।
\v 24 অদুগা মহাক্না চীংদোংদা লাক্লবদা, মহাক্না মখোয়গী খূত্তগী মদু লৌদুনা য়ূম মনুংদা থমখি~। অদুগা মহাক্না মীশিং অদু থাদোক্লবদা মখোয়না চত্থোকখ্রে~।
\v 25 অদুবু মহাক্না চঙলক্তুনা মহাক্কী মপুগী মমাঙদা লেপখি~। অদুগা এলীশানা মঙোন্দা হায়খি, <<গেহজী, নহাক কদায়দা চৎলুবগে?>> অদুগা মহাক্না হায়খি, <<ননাইনা কদায়দসু চৎচরুদে~।>>
\v 26 অদুগা মহাক্না মঙোন্দা হায়খি, <<মী অদুনা নহাক্কা উননবা মহাক্কী শগোল গাড়ীদগী কূমথরকপদা, ঐগী থৱায়না নহাক্কা চৎমিন্নখিদ্রা? হৌজিক শেন, ফিজোনশিং, চোর্ফোল ইংখোলশিং, অঙ্গুর ইংখোলশিং, য়াউশিং, শল্লাবশিং, মীনাই নিপাশিং অমসুং মীনাই নুপীশিং লৌবা মতম্লা?
\v 27 মরম অদুনা নামানগী কুষ্টী অদু নঙোন্দা অমসুং নহাক্কী ধারাদা মতম পূম্নমক্তা থুংলগনি~।>> অদুগা মহাক্না উনমুক ঙৌনা কুষ্টী থুংদুনা মহাক্কী মাঙদগী থোকখি~।
\c 6
\s1 এলীশানা মাঙখ্রবা শীংজঙ ফংবা
\p
\v 1 ৱা তাকথোকপা মীশিংগী মচা নিপাশিংনা এলীশাদা হায়খি, <<য়েংবিয়ু, ঐখোয়না নহাক্কা লৈমিন্নরিবা মফম অসি ঐখোয়গীদমক পিকমল্লি~।
\v 2 ঐখোয়না যোর্দান তুরেন মপান্দা চৎচগে অমসুং মী খুদিংনা মদুদগী উ খাঙেল অমমম পুদুনা ঐখোয়না লৈননবা মদুদা মফম অমা শেমসি~।>> অদুগা মহাক্না খুমখি, <<চৎলু~।>>
\v 3 অদুগা অমনা হায়খি, <<চানবিদুনা ননাইশিংগা লাকপিয়ু~।>> মদুদা মহাক্না খুমখি, <<ঐ লাক্কনি~।>>
\v 4 মরম অদুনা মহাক্না মখোয়গা চৎখি~। অদুগা মখোয়না যোর্দান তুরেন্দা লাক্লবদা মখোয়না উ য়ানখি~।
\v 5 অদুবু কনাগুম্বা মী অমনা উ অমা য়ানবদা শীংজঙ অদু ঈশিংদা তাখ্রে; মদুদা মহাক্না কপ্ত‌ুনা হায়খি, <<ওন্থোকপনিদা, হে ইবুংঙো! মরমদি মদু ৱায়রকপনি~।>>
\v 6 ঈশ্বরগী মী অদুনা হায়খি, <<মদু কদায়দা তাখিবগে?>> মহাক্না মফম অদু মঙোন্দা উহনখি~। অদুগা মহাক্না উশা অমা য়ান্দুনা মপা অদুদা থাদবদা য়োৎ অদু তাউখৎলকখি~।
\v 7 মদুদা মহাক্না হায়খি, <<নহাক মদু লৌখৎলু~।>> অদুগা মহাক্না মখূৎ তিংথোক্তুনা মদু লৌখৎখি~।
\s1 এলীশানা সিরিয়াগী লাল্লোঙ ফোংদোকপা
\p
\v 8 অদুদগী সিরিয়াগী নিংথৌনা ইস্রায়েলগা লান শোক্নখি; মহাক্না মনাইশিংগা ৱা তান্নরগা হায়রকই, <<অসি অসিগুম্বা মফমদা ঐগী লানশঙ শাগনি~।>>
\v 9 অদুগা ঈশ্বরগী মী অদুনা ইস্রায়েলগী নিংথৌদা পাউ থাদুনা হায়রকই, <<নহাক্না অসিগুম্বা মফমদা চত্তনবা চেকশিল্লু, মরমদি মফম অদুদা সিরিয়া মচাশিংনা কূমথরক্লি~।>>
\v 10 অদুগা ইস্রায়েলগী নিংথৌনা ঈশ্বরগী মী অদুনা মঙোন্দা হায়রকপা অমসুং চেকশিল্লু হায়দুনা খঙহল্লকপা মফম অদুদা পাউ থাখিদুনা মফম অদুদা মশাবু অমুক অনীরক্তগী হেন্না কঞ্জখি~।
\v 11 মরম অসিদা সিরিয়াগী নিংথৌগী পূক্নীং য়াম্না ৱাখি; অদুগা মহাক্না মনাইশিং কৌদুনা মখোয়দা হায়খি, <<ঐখোয়গী ইরক্তগী ইস্রায়েল নিংথৌগী মায়গৈদা কনা লৈবগে হায়বা নখোয়না ঐঙোন্দা ফোংদোক্লোইদ্রা?>>
\v 12 অদুদগী মহাক্কী মনাইশিংগী মরক্তগী অমনা হায়খি, <<হে ঐগী নিংথৌ, ইবুংঙো, কনাসু লৈতে; নহাক্না নহাক্কী তূম্ফম কাদা ঙাঙখিবা ৱাশিং অদু ইস্রায়েলদা লৈবা ৱা তাকথোকপা এলীশানা ইস্রায়েলগী নিংথৌদা তম্মী~।>>
\p
\v 13 অদুগা মহাক্না হায়খি, <<ঐনা মী থাদুনা মহাকপু পুরক্ননবা নখোয়না চত্তুনা মহাক কদায়দা লৈবগে হায়বা লোন্না য়েংথোকউ~।>> মঙোন্দা অসুম্না তমদুনা হায়রকই, <<য়েংউ, মহাক দোথান্দা লৈ~।>>
\v 14 মরম অদুনা মহাক্না মফম অদুদা শগোলশিং, শগোল গাড়ীশিং অমসুং অচৌবা লান্মী তেঙ্গোল অমা থাখি, অদুগা মখোয়না অহিংদা লাক্তুনা সহর অদু কোয়শিনখি~।
\p
\v 15 ঈশ্বরগী মী অদুগী মনাইনা ঙন্না হৌগত্তুনা চত্থোকখিবদা, য়েংউ, লান্মী তেঙ্গোল মপৈ অমনা শগোলশিং অমসুং শগোল গাড়ীশিংগা সহর অদু কোয়শিল্লম্লে~। অদুগা মহাক্কী মনাইনা মঙোন্দা হায়খি, <<অৱাবনিদা ঐগী ইবুংঙো! ঐখোয় করি তৌগনি?>>
\v 16 অদুগা মহাক্না খুমখি, <<কিগনু, মরমদি ঐখোয়গা লোয়নরিবা মখোয় অসিনা মখোয়গা লোয়নরিবা মখোয় অদুদগী হেন্না য়াম্মী~।>>
\v 17 অদুগা এলীশানা হায়জদুনা হায়খি, <<হে যেহোবা, মহাক্না উননবা মহাক্কী মমিৎ পাঙহনবিয়ু~।>> অদুগা যেহোবানা নহা অদুগী মমিৎ পাঙহনবিবদা, মহাক্না উরে~। অদুগা য়েংউ, এলীশাগী অকোয়বদা মৈগী মশক ওইরবা শগোলশিং অমসুং শগোল গাড়ীশিংনা চীং অদু পিক থল্লম্মী~।
\v 18 মখোয়না মহাক্কী মনাক্তা লাকপদা এলীশানা যেহোবাদা হায়জদুনা হায়খি, <<ঐনা ইবুংঙো নঙোন্দা নোঞ্জরি, মীশিং অসি মমিৎ তাঙহনবিয়ু~।>> এলীশাগী ৱা মতুং ইন্না মহাক্না মখোয়গী মমিৎ তাঙহনখি~।
\p
\v 19 অদুগা এলীশানা মখোয়দা হায়খি, <<মসি লম্বী অদু নত্তে, সহর অদুসু নত্তে~। ঐগী ইতুং ইল্লু অমসুং নখোয়না থিরিবা মী অদুগী মনাক্তা ঐনা নখোয়বু পুবিগনি~।>> অদুগা মহাক্না মখোয়বু সমরিয়াদা পুখি~।
\v 20 অদুগা মখোয়না সমরিয়াদা লাক্লবদা অসুম্না থোকখি, এলীশানা হায়খি, <<হে যেহোবা, মখোয়না উননবা মীশিং অসিগী মমিৎ পাঙথোকহনবিয়ু~।>> অদুগা যেহোবানা মখোয়গী মমিৎ পাঙথোকহনবিরে অমসুং মখোয়না উরে; অদুগা য়েংউ, মখোয়দি সমরিয়াগী মনুংদা লৈরম্লে~।
\v 21 অদুগা ইস্রায়েলগী নিংথৌনা মখোয়বু উবদা, মহাক্না এলীশাদা হায়খি, <<ইপা ইবুংঙো, ঐনা মখোয়বু হাৎলুরা? ঐনা মখোয়বু হাৎলুরা?>>
\v 22 অদুগা মহাক্না খুমখি, <<নহাক্না মখোয়বু হাৎকনু~। নহাক্না নহাক্কী থাঙশাং অমসুং নহাক্কী লীরুংনা ফাখিবা মখোয়বু হাৎকদ্রা? মখোয়না চার-থক্লগা মখোয়গী মপুগী মনাক্তা চৎনবা মখোয়গী মমাঙদা তল অমসুং ঈশিং থম্বিয়ু~।>>
\v 23 অদুগা মহাক্না মখোয়গীদমক অচা অথক মরাং কায়না থৌরাঙ তৌখি; অদুগা মখোয়না চার-থক্লবা মতুংদা মহাক্না মখোয়বু থাদোকখি, অদুগা মখোয়না মপুগী মনাক্তা চৎখি~। মরম অদুনা সিরিয়াগী কাঙবুশিংনা ইস্রায়েলগী লৈবাক্তা অমুক হন্না লাকখিদ্রে~।
\s1 বেন হদাদনা সমরিয়াবু লাঙ্গোয় চনবা
\p
\v 24 অদুগা মসিগী মতুংদা অসুম্না থোকখি, সিরিয়াগী নিংথৌ বেন হদাদনা মহাক্কী লান্মী তেঙ্গোল পূম্নমক খোমজিন্দুনা কাখৎলগা সমরিয়াবু লাঙ্গোয় চনখি~।
\v 25 অদুগা সমরিয়াদা শাথিনা চাক তাঙখি; অদুগা য়েংউ, মখোয়না মদু লাঙ্গোয় চন্দুনা লৈবনা লোলা অমগী মকোকপু লুপা ময়েক মরিফুদা অমসুং লম খুনু মথী অদু \f + \fr 6:25 \fk কাব: \ft কাব অমগা লিটর 1.9 গা মান্নৈ~।\f*কাব অমগী মরি থোকপগী শরূক অমবু লুপা ময়েক মঙাদা য়োনখি~।
\v 26 অদুগা ইস্রায়েলগী নিংথৌনা চেকপল মথক্তা চৎলিঙৈদা নুপী অমনা মঙোন্দা কপ্ত‌ুনা হায়রকই, <<কনবিয়ু, ঐগী ইবুংঙো হে নিংথৌ~।>>
\v 27 অদুগা মহাক্না হায়খি, <<যেহোবানা নহাকপু কনবিদ্রবদি, ঐনা কদায়দগী নহাকপু কনবিগদগে? মহৈ মরোং য়ৈফমদগীরা নৎত্রগা অঙ্গুর মহী শুম্ফমদগীরা?>>
\v 28 মদুদা নিংথৌনা মঙোন্দা হায়খি, <<নঙোন্দা করি তৌরবগে?>> মহাক্না খুমখি, <<নুপী অসিনা ঐঙোন্দা হায়খি, <ঙসি ঐখোয়না নহাক্কী নচা নিপাবু চাননবা মহাকপু পীয়ু, অদুগা হয়েং ঐখোয়না ঐগী ইচা নিপাবু চাসি~।>
\v 29 মরম অদুনা ঐখোয়না ঐগী ইচা নিপাবু থোংদুনা চারে~। অদুগা মথংগী নুমিত্তা ঐনা মঙোন্দা হায়খি, <ঐখোয়না নহাক্কী নচা নিপাবু চাননবা মহাকপু পীয়ু~।> অদুগা মহাক্না মচা নিপাবু লোৎশিনখ্রে~।>>
\p
\v 30 অদুগা অসুম্না থোকখি, নিংথৌনা নুপী অদুগী ৱাশিং তাবদা, মহাক্না মফি মরোন শেগায়খি; অদুগা মহাক্না চেকপল মথক্তা অদুম চৎখিবদা মীশিংনা মদু য়েংলম্মী অমসুং য়েংউ, মহাক্না মশাগা থেংননা বোরা ফি শেৎলম্মী~।
\v 31 অদুদগী মহাক্না হায়খি, <<শাফাৎকী মচা নিপা এলীশাগী মকোক ঙসি মঙোন্দা লৈরবদি, ঈশ্বরনা অসুম্না অমসুং অসিদগী হেন্না ঐঙোন্দা তৌবিসনু~।>>
\v 32 অদুবু এলীশানা মহাক্কী য়ূমদা ফম্লম্মী অমসুং অহল্লমনশিংনা মহাক্কা ফম্মীন্নরম্মী~। নিংথৌনা মহাক্কী মাঙদগী মী অমা থাখি, অদুবু পাউ পুবা মী অদুনা মঙোন্দা লাক্ত্রিঙৈদা এলীশানা অহল্লমনশিংদা হায়খি, <<মীহাৎপগী মচা নিপা অসিনা ঐগী কোক কক্নবা মী থারক্লে হায়বা নখোয় উদ্রা? য়েংউ, পাউ পুবা মী অদুনা লাকপদা, থোঙ থিংজিল্লু অমসুং থোঙদা মহাকপু কন্না থিংউ~। মহাক্কী মপুগী খোঙথাং মখোন্না মহাক্কী তুংদা লাক্ত্রা?>>
\p
\v 33 অদুগা মহাক্না মখোয়গা ৱারী শারিঙৈমক্তদা, য়েংউ, পাউ পুবা মী অদু মহাক্কী মনাক্তা কূমথরক্লে; অদুগা নিংথৌনা হায়খি, <<য়েংউ, ফত্তবা অসি যেহোবাদগীনি; ঐনা যেহোবাবু করিগী অমুক ঙাইখিগদগে?>>
\c 7
\s1 চিঞ্জাক্কী মরমদা এলীশাগী ৱাশক
\p
\v 1 অদুদগী এলীশানা হায়খি, <<নখোয় যেহোবাগী ৱা তাও~। যেহোবানা অসুম্না হায়, <হয়েং অসিগুম্বা মতমদা, সমরিয়াগী থোঙজাউদা শেকেল অমগীদমক অকুপ্পা য়াম \f + \fr 7:1 \fk সেআ: \ft লিটর 7.3~।\f*সেআ অমা অমসুং শেকেল অমগীদমক বার্লি সিয়া অনী য়োনগনি~।> >>
\v 2 অদুদগী নিংথৌনা মখূৎকী মতেং লৌখিবা ফম্নাইবা অদুনা ঈশ্বরগী মী অদুদা পাউখুম পীখি, <<য়েংউ, যেহোবানা অতিয়াদা থোঙনাউশিং ফাৎপিরবসু মসি ওইবা য়াগদ্রা?>> এলীশানা হায়খি, <<নহাক্কী মিৎনা মদু উগনি, অদুবু করি অমতা চাবা ফংলোই~।>>
\p
\v 3 অদুগা থোঙজাউগী চঙফমদা কুষ্টী থুংবা মী মরি লৈরম্মী; অদুগা মখোয়না অমগা অমগা হায়নখি, <<ঐখোয়না শিদ্রিবা ফাওবা মসিদা ফমগদৌরিবা করিগীনো?
\v 4 <ঐখোয়না সহরদা চঙসি,> হায়না ঐখোয়না হায়রবদি সহরদা চাক তাঙলি অমসুং ঐখোয় মফম অদুদা শিগনি~। অদুগা ঐখোয়না মফম অসিদা অদুমক ফমদুনা লৈরবসু ঐখোয় শিগনি~। মরম অদুনা হৌজিক লাকউ, ঐখোয় সিরিয়া মচাশিংগী লানশঙদা চৎসি~। মখোয়না ঐখোয়বু হাৎপিদ্রবদি ঐখোয় হিংগনি; অদুগা মখোয়না ঐখোয়বু হাৎলবদি ঐখোয় শিবদা তাই~।>>
\v 5 অদুগা মখোয়না সিরিয়া মচাশিংগী লানশঙদা চৎননবা মম্লি মম্লি তৌরকপদা হৌগৎখি; মখোয়না সিরিয়াগী লানশঙ ময়াদা লাকপদা য়েংউ, মফম অদুদা মী কনা অমতা লৈরমদ্রে~।
\v 6 মরমদি যেহোবানা সিরিয়া মচাশিংগী লান্মী তেঙ্গোলবু শগোল গাড়ীশিংগী মখোন, শগোলশিংগী মখোন অমসুং অচৌবা লান্মী তেঙ্গোলগী মখোন তাহনখি; অদুগা মখোয়না অমগা অমগা হায়নখি, <<য়েংউ, ইস্রায়েলগী নিংথৌনা ঐখোয়গী মায়োক্তা লান্দানবা হেৎকী মচাশিংগী নিংথৌশিং অমসুং ইজিপ মচাশিংগী নিংথৌশিংবু নেকখ্রে~।>>
\v 7 মরম অদুনা মখোয়না হৌগত্তুনা মম্লি মম্লি তৌরকপদা চেনখি~। অদুগা মখোয়গী ফিয়ূমশিং, শগোলশিং, মখোয়গী লোলাশিং, অদুগা লানশঙ অদু অদুম থাদোক্লমদুনা মথৱায় হিংনবা মখোয়না চেনখি~।
\v 8 অদুগা কুষ্টী থুংবশিং অদুনা লানশঙগী ময়াদা লাক্তুনা মখোয়না ফিয়ূম অমদা চঙলগা চারে অমসুং থক্লে; অদুগা মফম অদুদগী সনা, লুপা অমসুং ফিরোন পুদুনা চৎখ্রগা লোৎশিনখি; অদুগা অমুক হল্লক্তুনা অতোপ্পা ফিয়ূমদা চঙলগা মদুদগীসু পুদুনা চৎখ্রগা লোৎশিনখি~।
\v 9 অদুদগী মখোয়না অমগা অমগা হায়নখি, <<ঐখোয়না তৌরিবা অসি চুমদে~। ঙসিদি অফবা ৱাপাউগী নুমিৎনি, অদুগা ঐখোয়না তূমিন্না লৈরি~। ঐখোয়না অয়ুক ফাওবা ঙাইরবদি, ঐখোয়গী ইথক্তা অয়োল অরানগী চৈরাক লাক্কনি~। মরম অদুনা হৌজিক লাকউ, ঐখোয়না চত্তুনা নিংথৌগী ইমুংদা হায়রুসি~।>>
\v 10 অসুম্না মখোয়না লাক্তুনা সহরগী থোঙঙাকপা অদুবু কৌরগা মখোয়দা তমদুনা হায়রকই, <<ঐখোয়না সিরিয়া মচাশিংগী লানশঙদা চৎলুই অমসুং য়েংউ, মফম অদুদা মী অমতা লৈরমদে অমসুং মীগী খোঞ্জেনসু তারমদে, অদুবু শগোলশিং পুল্লম্মী, লোলাশিং পুল্লম্মী অমসুং ফিয়ূমশিং অদুম লৈরম্মী~।>>
\v 11 মদুদা থোঙঙাকপশিংনা লাউদুনা মদু নিংথৌগী ইমুংদা তমখি~।
\s1 এলীশাগী ৱাশক মপূঙ ফাবা
\p
\v 12 অদুগা নিংথৌনা অহিংদা হৌগত্তুনা মনাইশিংদা হায়খি, <<সিরিয়া মচাশিংনা ঐখোয়দা তৌরিবা অদু ঐনা নখোয়দা খঙহনগে~। ঐখোয় চাক লাম্মী হায়বা মখোয়না খঙই; মরম অদুনা মখোয়না লৌবুক লমহাঙদা লোৎনবা লানশঙদগী চত্থোক্তুনা হায়রকই, <মখোয়না সহরদগী থোক্লকপদা, ঐখোয়না মখোয়বু হিংনা ফাগনি অমসুং সহর মনুংদা চঙগনি~।> >>
\v 13 মদুদা মহাক্কী মনাইশিংগী মরক্তগী অমনা হায়রকই, <<ঐনা নঙোন্দা নোঞ্জরি, সহরদা থনমদুনা লৈহৌরবা শগোলশিংদগী মঙাখক মী খরনা পুসনু~। য়েংউ, মখোয় অদুদি সহরদা লৈহৌরবা ইস্রায়েলগী মীয়ামগা মান্নৈ; য়েংউ, ঐনা হায়রি; মখোয় অদুদি তুম্না মাঙখ্রবা ইস্রায়েল মচাশিংগী মীয়ামগা মান্নৈ; অদুগা ঐখোয়না মী থাদুনা য়েংসি~।>>
\v 14 অদুদগী মখোয়না শগোলশিং য়াওনা শগোল গাড়ী অনী লৌখি~। অদুগা নিংথৌনা সিরিয়া মচাশিংগী লান্মী তেঙ্গোলগী তুংদা মখোয়বু থাদুনা হায়রকই, <<চত্তুনা য়েংউ~।>>
\v 15 অদুগা মখোয়না মখোয়গী তুং ইন্দুনা যোর্দান ফাওবা চৎখি; অদুগা য়েংউ, সিরিয়া মচাশিংনা তহা তহা তৌবদা হুন্দোক্লম্বা ফিজোনশিং অমসুং পাত্রশিংনা লম্বী অদু পিক থল্লম্মী~। অদুগা পাউ পুবা মীশিং অদুনা হল্লক্তুনা নিংথৌদা তমখি~।
\v 16 অদুগা মীশিংনা চত্থোকখিদুনা সিরিয়া মচাশিংগী ফিয়ূমশিং অদুদগী পোৎচৈ পুরকখি~। অসুম তৌনা যেহোবাগী ৱা মতুং ইন্না শেকেল অমগীদমক অকুপ্পা য়াম \f + \fr 7:16 \fk সেআ: \ft লিটর 7.3~।\f*সেআ অমা অমসুং শেকেল অমগীদমক বার্লি সিয়া অনী য়োনখি~।
\p
\v 17 অদুগা নিংথৌনা মখূৎকী মতেং লৌখিবা ফম্নাইবা অদুবু থোঙজাউ পান্নবা ওইনা হাপখি~। নিংথৌনা ঈশ্বরগী মী অদুগী মনাক্তা কূমথরকপদা, ঈশ্বরগী মী অদুনা হায়খিবা অদুগী মতুং ইন্না থোঙজাউদা মীশিংনা মহাকপু নেৎখি অমসুং মহাক শিখি~।
\v 18 অদুগা ঈশ্বরগী মী অদুনা নিংথৌদা <<হয়েং অসিগুম্বা মতমদা সমরিয়াগী থোঙজাউদা শেকেল অমগীদমক বার্লি সিয়া অনী অমসুং শেকেল অমগীদমক অকুপ্পা য়াম \f + \fr 7:18 \fk সেআ: \ft লিটর 7.3~।\f*সেআ অমা য়োনগনি>> হায়খিবা অদু থোকখি~।
\v 19 ফম্নাইবা অদুনা ঈশ্বরগী মী অদুদা পাউখুম পীদুনা হায়খি, <<হৌজিক য়েংউ, যেহোবানা অতিয়াদা থোঙনাউশিং ফাৎপিরবসু অদুগুম্বা ওইবা য়াগদ্রা?>> অদুগা মহাক্না হায়খি, <<নহাক্কী মিৎনা মদু উগনি, অদুবু করি অমতা চাবা ফংলোই~।>>
\v 20 অদুগা অদুম্না মহাক্কী মথক্তা তাখি, মরমদি থোঙজাউদা মীশিংনা মহাকপু নেৎখি অমসুং মহাক শিখি~।
\c 8
\s1 চাক্তাঙবা থোক্কদবগী মরমদা হায়বা
\p
\v 1 অদুদগী মচা নিপাবু এলীশানা হিংহনবিখিবা নুপী অদুদা মহাক্না হায়রকই, <<হৌগৎলু, নহাক অমসুং নহাক্কী ইমুংনা চত্তুনা লম্লান্দুনা লৈবা য়াবা মফম অদুদা লৈরু; মরমদি যেহোবানা চাক্তাঙবা অমা থোক্নবা হায়খ্রে অমসুং মদু লৈবাক অসিদসু চহী তরেৎ থোক্কনি~।>>
\v 2 অদুগা নুপী অদুনা হৌগত্তুনা ঈশ্বরগী মী অদুনা হায়বগী মতুং ইন্না তৌখি~। অদুগা মহাক্না ইমুং মনুংগা চৎখিদুনা পলেষ্টী মীশিংগী লৈবাক্তা চহী তরেৎ লম্লান্দুনা লৈখি~।
\v 3 অদুগা চহী তরেৎ শুরবদা অসুম্না থোকখি, নুপী অদুনা পলেষ্টী মীশিংগী লৈবাক্তগী হল্লকখি~। অদুগা মহাক্না মহাক্কী য়ূম অমসুং মহাক্কী লৌবুক্কীদমক নিংথৌদা ৱাকৎলুনবা চৎখি~।
\v 4 অদুদগী নিংথৌনা ঈশ্বরগী মী অদুগী মনাই গেহজীগা ৱা ঙাঙনদুনা হায়রকই, <<এলীশানা তৌখিবা অঙকপা থবক পূম্নমক ঐঙোন্দা হায়বিয়ু~।>>
\v 5 অদুগা অসুম্না থোকখি, এলীশানা অশিবা হকচাং অমবু করম্না হিংহনখিবা অদু মহাক্না নিংথৌদা তম্লিঙৈদা, য়েংউ, মচা নিপাবু এলীশানা হিংহনবিখিবা নুপী অদুনা মহাক্কী য়ূম অমসুং মহাক্কী লৌবুক্কীদমক নিংথৌদা ৱাকৎচরম্মী~। অদুগা গেহজীনা হায়খি, <<হে ইনিংথৌ, ইবুংঙো, নুপী অদু অসিনি অমসুং এলীশানা হিংহনখিবা মচা নিপা অদু অসিনি~।>>
\v 6 অদুগা নিংথৌনা নুপী অদুদা হংবদা, মহাক্না মঙোন্দা তমখি~। মরম অদুনা নিংথৌনা মহাক্কীদমক ফম্নাইবা অমদা শিন্নদুনা হায়রকই, <<মহাক্কীনি হায়বা পূম্নমক অমসুং মহাক্না লম অদু থাদোক্তুনা চৎখিবা নুমিত্তগী হৌনা ঙসি ফাওবদা থোকখিবা লৌবুক্কী মহৈ মরোং পূম্নমক মঙোন্দা হনবিয়ু~।>>
\s1 হজায়েলনা বেন হদাদ হাৎপা
\p
\v 7 অদুগা এলীশানা দমাস্কস্তা লাকপদা সিরিয়াগী নিংথৌ বেন হদাদ নারম্মী; অদুগা মঙোন্দা তমদুনা হায়রকই, <<ঈশ্বরগী মী অদু মফম অসিদা লাকই~।>>
\v 8 অদুগা নিংথৌনা হজায়েলদা হায়খি, <<নখূত্তা খূদোনপোৎ অমা পুদুনা ঈশ্বরগী মী অদু ওকপা চৎলু, অদুগা মহাক্কী মপান্না যেহোবাদা হংবিয়ু, <ঐ লায়না অসিদগী ফগদ্রা?> >>
\v 9 অসুম্না হজায়েলনা দমাস্কসকী অফবা পোৎ খুদিং, উট নিফুগী মপোৎ খূদোনপোৎ ওইনা পুদুনা মহাকপু ওকপা চৎখি; অদুগা লাক্তুনা মহাক্কী মমাঙদা লেপ্ত‌ুনা হায়খি, <<নচা নিপা সিরিয়াগী নিংথৌ বেন হদাদনা ঐবু নহাক্কী নফমদা থাদুনা হায়রকই, <ঐ লায়না অসিদগী ফগদ্রা?> >>
\v 10 অদুগা এলীশানা মঙোন্দা হায়খি, <<চৎলু, মঙোন্দা হায়রু, <নহাক শোয়দনা ফগনি~।> অদুম ওইনমক মহাক শোয়দনা শিগনি হায়বা যেহোবানা ঐঙোন্দা খঙহনবিখ্রে~।>>
\v 11 অদুগা হজায়েলনা ঈকাইদ্রিবা ফাওবা এলীশানা মহাক্কী মায়থোং মুন্না য়েংলম্মী; অদুগা ঈশ্বরগী মী অদু কপখি~।
\v 12 অদুগা হজায়েলনা হায়খি, <<ঐগী ইবুংঙোনা কপ্পীরিবা করিগীনো?>> অদুগা মহাক্না খুমখি, <<মরমদি নহাক্না ইস্রায়েল মচাশিংদা তৌগদৌরিবা ফত্তবা অদু ঐ খঙই~। নহাক্না মখোয়গী লানবনশিং মৈ থাদোক্কনি, নহাক্না থাঙশাংনা মখোয়গী নহারোনশিংবু হাৎকনি; মখোয়গী অঙাংশিংবু ফক্লাংদা হাইহত্তুনা মচেৎ মচেৎ তাহনগনি অমসুং মখোয়গী মীরোনবী নুপীশিংগী মপূক হোগায়গনি~।>>
\v 13 মদুদা হজায়েলনা হায়খি, <<অদুবু অসিগুম্বা অচৌবা থবক তৌগদৌরিবা হূইগুম্বা ননাই অসি কনানো?>> অদুগা এলীশানা খুমখি, <<নহাক্না সিরিয়াগী মথক্তা নিংথৌ ওইগনি হায়বা যেহোবানা ঐঙোন্দা উহনবিখ্রে~।>>
\v 14 মরম অদুনা মহাক্না এলীশাগী মনাক্তগী চৎখিদুনা মহাক্কী মপুগী মনাক্তা লাক্লে~। মহাক্না মঙোন্দা হংখি, <<এলীশানা নঙোন্দা করি হায়রকপগে?>> অদুগা মহাক্না খুমখি, <<নহাক শোয়দনা ফগনি হায়দুনা মহাক্না ঐঙোন্দা হায়রকই~।>>
\v 15 অদুগা অসুম্না থোকখি, মথংগী নুমিত্তা মহাক্না অথাবা ফি অমা লৌদুনা ঈশিংদা লুপশিল্লগা নিংথৌগী মমায়দা কূপশিনবদা মহাক শিখি~। অদুগা হজায়েলনা মহাক্কী মহুত্তা নিংথৌ ওইখি~।
\s1 যেহোরাম্না যিহূদাদা পানবা
\r ২ইতি 21:1-20
\p
\v 16 ইস্রায়েলগী নিংথৌ আহাবকী মচা নিপা যোরাম্না পানবা মঙাশুবা চহীদা, যেহোশাফাৎনা যিহূদাগী নিংথৌ ওইদুনা পানখি~। মতম অদুদা যিহূদাগী নিংথৌ যেহোশাফাৎকী মচা নিপা যেহোরাম্না পানবা হৌখি~।
\v 17 মহাক্না পানবা হৌবদা মহাক চহী কুন্থ্রানিথোই শুরে, অদুগা মহাক্না যেরূশালেমদা চহী নিপান পাল্লম্মী~।
\v 18 আহাবকী মচা নুপীনা মহাক্কী নুপী ওইবা মরম্না আহাবকী ইমুংনা তৌখিবগুম্না, মহাক্না ইস্রায়েলগী নিংথৌশিংগী লম্বীদা চৎখি; অদুগা যেহোবাগী মিৎয়েংদা ফত্তবা তৌখি~।
\v 19 অদুম ওইনমক মহাক্না মঙোন্দা অমসুং মহাক্কী মচাশিংদা ইতৎতত্তনা থাউমৈ অমা পীবিগনি হায়দুনা মঙোন্দা ৱাশকপিখিবা মরম্না মনাই দেবিদকী মরমগীদমক যেহোবানা যিহূদাবু মাঙহন্নীংখিদে~।
\p
\v 20 মহাক্কী হাকতক্তা ইদোম্না যিহূদাগী মায়োক্তা হৌদুনা মখোয় মশাগীদমক নিংথৌ অমা হাপখি~।
\v 21 মরম অদুনা যোরাম্না মহাক্কী শগোল গাড়ী পূম্নমক পুদুনা সয়ীরদা চৎখি~। অদুগা মহাক্না অহিংদা হৌগত্তুনা মহাকপু কোয়শিল্লিবা ইদোম মচাশিং অমসুং শগোল গাড়ীশিংগী লাঞ্জিংবশিংগী মথক্তা খূৎ থাখি~। অদুগা মীশিংনা মখোয়গী ফিয়ূমশিংদা চেন্নখি~।
\v 22 অসুম্না ইদোম্না ঙসি ফাওবদা যিহূদাগী মায়োক্তা হৌখি~। অদুগা মতম অদুমক্তদা লিবনানসু হৌখি~।
\v 23 অদুগা যোরামগী অতোপ্পা থবকশিং অমসুং মহাক্না তৌখিবা পূম্নমক অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 24 অদুগা যোরাম্না মপা মপুশিংগা য়াহিপ তানখ্রে অমসুং মপা মপুশিংগা দেবিদকী সহরদা মহাকপু ফুমখি~। অদুগা মচা নিপা অহাজীয়ানা মহাক্কী মহুত্তা পানখি~।
\s1 অহাজীয়ানা যিহূদাদা পানবা
\r ২ইতি 22:1-6
\p
\v 25 আহাবকী মচা নিপা ইস্রায়েলগী নিংথৌ যোরাম্না পানবা তরানিথোইশুবা চহীদা, যিহূদাগী নিংথৌ যেহোরামগী মচা নিপা অহাজীয়ানা পানবা হৌখি~।
\v 26 অহাজীয়ানা পানবা হৌবদা মশাগী চহী কুন্নিথোই শুরে অমসুং মহাক্না যেরূশালেমদা চহী অমা পাল্লম্মী, অদুগা মহাক্কী মমাগী মমিংদি ইস্রায়েলগী নিংথৌ ওম্রিগী মচা নুপী অথালিয়া কৌই~।
\v 27 অদুগা মহাকসু আহাবকী ইমুংগী লম্বীদা চৎখি, আহাবকী ইমুংনা তৌখিবগুম্না যেহোবাগী মিৎয়েংদা ফত্তবা তৌখি, মরমদি মহাক আহাবকী ইমুংগী মমাক নিপা ওইরম্মী~।
\p
\v 28 অদুগা মহাক্না আহাবকী মচা নিপা যোরামগা লোয়ননা সিরিয়াগী নিংথৌ হজায়েলগী মায়োক্তা লান শোক্নবা রামোৎ-গিলিয়দতা চৎখি; অদুগা সিরিয়া মচাশিংনা যোরাম্বু শোক-পলহনখি~।
\v 29 অদুগা যোরাম নিংথৌনা সিরিয়াগী নিংথৌ হজায়েলগী মথক্তা লান্দাবা মতমদা, সিরিয়া মচাশিংনা রামাদা মহাকপু শোক পলহনখিবশিং অদু ফহন্নবা মহাক্না যেজ্রিয়েলদা হনখি~। অদুগা যিহূদাগী নিংথৌ যেহোরামগী মচা নিপা অহাজীয়ানা আহাবকী মচা নিপা যোরাম্বু য়েংননবা যেজ্রিয়েলদা কূমথখি~। মরমদি মহাক নারম্মী~।
\c 9
\s1 যেহূবু অভিষেক তৌবা
\p
\v 1 ৱা তাকথোকপা এলীশানা ৱা তাকথোকপা মীশিংগী মচাশিংগী মরক্তগী অমবু কৌদুনা মঙোন্দা হায়খি, <<নহাক্কী নখ্বাঙ লাকশিল্লু অমসুং থাউফূ অসি নখূত্তা পায়দুনা রামোৎ-গিলিয়দতা চৎলু~।
\v 2 অদুগা নহাক্না মফম অদু য়ৌবদা, নিমশীগী মচা নিপা যেহোশাফাৎকী মচা নিপা যেহূবু থিয়ু অমসুং চঙদুনা মহাক্কী মচীন মনাউশিংগী মরক্তগী মহাকপু হৌগৎহল্লু, অদুগা মহাকপু মনুং থংবা কা অমদা পুশিল্লু~।
\v 3 অদুদগী থাউফূ অদু লৌদুনা মহাক্কী মকোক্তা হৈরগা হায়য়ু, <যেহোবানা অসুম্না হায়, <<ঐনা নহাকপু ইস্রায়েলগী মথক্তা নিংথৌ ওইনা অভিষেক তৌরবনি~।>> > অদুদগী থোঙ হাংদোক্তুনা চেল্লু অমসুং থীন্থগনু~।>>
\p
\v 4 অসুম তৌনা নহা অদুনা, হায়বদি ৱা তাকথোকপা মী অদুগী নহা অদুনা রামোৎ-গিলিয়দতা চৎখি~।
\v 5 অদুগা মহাক্না থুংলবদা, য়েংউ, লান্মী তেঙ্গোলগী লাঞ্জিংবশিংনা ফমদুনা লৈরম্মী; অদুগা মহাক্না হায়খি, <<হে লাঞ্জিং পুরেন, ঐনা নঙোন্দা পাউ অমা পুরক্লি~।>> অদুগা যেহূনা হায়খি, <<ঐখোয় পূম্নমক্কী মরক্তা কনাদনো?>> অদুগা মহাক্না হায়খি, <<হে লাঞ্জিং পুরেন, নঙোন্দনি~।>>
\v 6 অদুগা মহাক্না হৌগত্তুনা য়ূম মনুংদা চঙখ্রে~। অদুগা মহাক্না মহাক্কী মকোক্তা থাউ অদু হৈদুনা মঙোন্দা হায়খি, <<ইস্রায়েলগী ঈশ্বর যেহোবানা অসুম্না হায়, <ঐনা নহাকপু যেহোবাগী মীশিংগী মথক্তা, হায়বদি ইস্রায়েলগী মথক্তা নিংথৌ ওইনা অভিষেক তৌরবনি~।
\v 7 অদুগা যেজেবেলগী খূত্তা ঐগী ইনাই, ৱা তাকথোকপা মীশিংগী ঈ তাবগী অমসুং যেহোবাগী মনাই পূম্নমক্কী ঈ তাবগী লমন খুম্ননবা নহাক্না নহাক্কী মপু আহাবকী ইমুংবু হাৎকদবনি~।
\v 8 মরমদি আহাবকী ইমুং অপূম্বা মাঙগনি; অদুগা ঐনা আহাবতগী ইস্রায়েলগী নিপা পূম্নমক, হায়বদি মীনাই ওইরবসু মনীং তম্বা ওইরবসু মাঙ তাকহনগনি~।
\v 9 অদুগা ঐনা আহাবকী ইমুংবু নেবাৎকী মচা নিপা যেরোবামগী ইমুংগা অমসুং অহিয়াগী মচা নিপা বাশাগী ইমুংগা মান্নহনগনি~।
\v 10 অদুগা হূইশিংনা যিজ্রিয়েলগী লমদা যেজেবেলবু চাগনি অমসুং মহাকপু ফুম্বিনবা কনাসু লৈরোই~।> >> অদুগা মহাক্না থোঙ হাংদোক্তুনা চেনখি~।
\v 11 অদুদগী যেহূনা মহাক্কী মপুগী মনাইশিংগী মনাক্তা থোক্লকখি~। অদুগা অমনা মঙোন্দা হায়খি, <<পূম্নমক ফরিব্রা? অঙাওবা নিপা অসিনা নঙোন্দা লাক্লিবা করিগীনো?>> অদুগা মহাক্না মখোয়দা হায়খি, <<নখোয়না মী অদু অমসুং মহাক্কী ৱা খঙই~।>>
\v 12 অদুগা মখোয়না হায়খি, <<মসি অরানবনি, হৌজিক ঐখোয়দা হায়য়ু~।>> অদুগা মহাক্না হায়খি, <<মহাক্না ঐঙোন্দা অসুম অসুম্না হায়রকই, <যেহোবানা অসুম্না হায়, <<ঐনা নহাকপু ইস্রায়েলগী মথক্তা নিংথৌ ওইনা অভিষেক তৌরবনি~।>> > >>
\v 13 অদুদগী মখোয় মী খুদিংনা তহা তহানা মাগী মাগী ফি লৌদুনা থাকশিংগী মথক্তা মহাক্কী মখাদা থাখি; মখোয়না পেরে খোংদুনা হায়রকই, <<যেহূদি নিংথৌনি~।>>
\s1 যেহূনা যোরাম অমসুং অহাজীয়া হাৎপা
\r ২ইতি 22:1-9
\p
\v 14 অসুম তৌনা নিমশীগী মচা নিপা যেহোশাফাৎকী মচা নিপা যেহূনা যোরামগী মথক্তা লৌতুনরম্মী~। যোরাম, মহাক অমসুং ইস্রায়েল পূম্নমক্না সিরিয়াগী নিংথৌ হজায়েলগী মরম্না রামোৎ-গিলিয়দ ঙাক-শেল্লম্মী~।
\v 15 অদুবু যোরাম নিংথৌনা সিরিয়াগী নিংথৌ হজায়েলগা লান শোক্নবদা সিরিয়া মচাশিংনা মহাকপু শোক পলহনখিবশিং অদু ফহন্নবা যিজ্রিয়েলদা হল্লকখ্রে~। অদুগা যেহূনা হায়খি, <<করিগুম্বা মসি নখোয়গী অনীংবা ওইরবদি, যিজ্রিয়েলদা চত্তুনা পাউ পীরুনবা কনা অমতা সহরদগী চত্থোক্তসনু নৎত্রগা নান্থোক্তসনু~।>>
\v 16 অসুম তৌনা যেহূনা শগোল গাড়ী তোংদুনা যিজ্রিয়েলদা চৎখি, মরমদি যোরাম্না মফম অদুদা হিপখি; অদুগা যিহূদাগী নিংথৌ অহাজীয়ানা যোরাম্বু য়েংবা লাকখি~।
\v 17 অদুগা যিজ্রিয়েলদা লৈবা লানবনগী অৱাংবা য়ূম অমগী মথক্তা সন্ত্রি অমা লেপ্ত‌ুনা মহাক্না যেহূগী কাঙবু লাকপা অদু লোন্না য়েংদুনা হায়খি, <<ঐনা কাঙবু অমা উই~।>> অদুগা যোরাম্না হায়খি, <<শগোল তোংবা মী অমা কৌদুনা মখোয়গা উন্নরুনবা থাও, অদুগা মহাক্না হায়সনু, <মসি ঈঙথব্রা?> >>
\v 18 মরম অদুনা মী অমনা শগোল তোংদুনা মহাক্কা উননবা চৎলগা হায়খি, <<নিংথৌনা অসুম্না হায়, <মসি ঈঙথব্রা?> >> অদুগা যেহূনা হায়খি, <<ঈঙথবনা নঙোন্দা করি তৌগদৌরিবনো? নহাক ঐগী ইতুং ইল্লু~।>> অদুগা সন্ত্রি অদুনা হায়রকই, <<পাউ পুবা মী অদু মখোয়গী মনাক্তা থুংখ্রে, অদুবু মহাক অমুক হল্লক্ত্রে~।>>
\v 19 অদুদগী নিংথৌনা অমুক্কা শগোল তোংবা মী অমা থাখি~। মহাক্না মখোয়গী মনাক্তা লাক্তুনা হায়খি, <<নিংথৌনা অসুম্না হায়, <মসি ঈঙথব্রা?> >> অদুগা যেহূনা খুমখি, <<ঈঙথবনা নঙোন্দা করি তৌগদৌরিবনো? নহাক ঐগী ইতুং ইল্লু~।>>
\v 20 অদুগা সন্ত্রি অদুনা তমদুনা হায়রকই, <<মহাক্না মখোয়গী মনাক্তা থুংখ্রে, অদুবু অমুক হল্লক্ত্রে; অদুগা থৌরিবা অসি নিমশীগী মচা নিপা যেহূগী খূৎথৌ মাল্লি, মরমদি মহাক্না খূৎথৌ থীনা থৌরি~।>>
\v 21 অদুগা যোরাম্না হায়খি, <<থৌরাঙ তৌ~।>> অদুগা মহাক্কী শগোল গাড়ী অদু থৌরাঙ তৌরে~। অদুগা ইস্রায়েলগী নিংথৌ \f + \fr 9:21 \fk যোরাম: \ft যেহোরামগী অশম্বা মিং, অর্থদি <<যেহোবাবু ৱাংনা থাগৎপা~।>>\f*যোরাম অমসুং যিহূদাগী নিংথৌ অহাজীয়ানা মাগী মাগী শগোল গাড়ী তোংদুনা চত্থোকখি~। অদুগা মখোয়না যেহূগী মায়োক্তা থোক্লক্তুনা যিজ্রিয়েলদা লৈবা নাবোৎকী লমদা মহাক্কা থেংনখি~।
\v 22 অদুগা অসুম্না থোকখি, যোরাম্না যেহূবু উবদা হায়খি, <<যেহূ, মসি ঈঙথব্রা?>> মদুদা মহাক্না খুমখি, <<নহাক্কী নমা যেজেবেলনা ওক্তবীগী থবক তৌদুনা অমসুং মহাক্কী লাইৱা তীনৱা ময়াম শান্নদুনা লৈরিবা মখৈ করিগী ঈঙথবা?>>
\v 23 অদুগা যোরাম্না মমায় ওন্দুনা চেনখি অমসুং অহাজীয়াদা হায়খি, <<হে অহাজীয়া, মসি নিংথৌগী মায়োক্তা হৌবনি~।>>
\v 24 অদুগা যেহূনা মপাঙ্গল থোক্না লীরুং চিংদুনা যোরামগী লেংজূম অনীগী কারক্তা কাপখি অমসুং তেঞ্জৈ অদুনা মহাক্কী থম্মোই ফাওদুনা লেংখি, অদুগা মহাক্কী শগোল গাড়ী মনুংদা মহাক তুথখি~।
\v 25 অদুদগী যেহূনা মহাক্কী লাঞ্জিংবা বিদকারদা হায়খি, <<লৌখত্তুনা যিজ্রিয়েলদা লৈবা নাবোৎকী লৌবুক্তা মহাকপু হুন্দোকউ; মরমদি নীংশিংউ, ঐ অমসুং নহাক্না পূন্না শগোল তোংদুনা মহাক্কী মপা আহাবকী তুং ইল্লিঙৈদা, যেহোবানা মহাক্কী মথক্তা ৱালেপ অসি ফোংদোকখ্রবনি~।
\v 26 যেহোবানা হায়, <তশেংনমক ঐনা ঙরাং নাবোৎকী ঈ অমসুং মহাক্কী মচা নিপাশিংগী ঈ অদু উখ্রে,> যেহোবানা হায়, <ঐনা লম অসিদা নঙোন্দা লমন খুমগনি~।> মরম অদুনা যেহোবাগী ৱা মতুং ইন্না হৌজিক মহাকপু লৌখত্তুনা লম অদুদা হুন্দোকউ~।>>
\p
\v 27 অদুবু যিহূদাগী নিংথৌ অহাজীয়ানা মদু উবদা, মহাক্না বেৎ গানগী লম্বীদা চেনখি~। অদুগা যেহূনা মহাক্কী তুংদা তান্নদুনা হায়খি, <<মহাকসু শগোল গাড়ী মনুংদা হাৎলু~।>> অদুগা মখোয়না যিবলিয়মগী মনাক্তা গূরগী কাখৎফমদা মহাকপু কাপখি~। অদুবু মহাক্না মেগিদ্দোদা চেন্দুনা মফম অদুদা শিখি~।
\v 28 অদুগা মহাক্কী মনাইশিংনা মহাকপু শগোল গাড়ীদা হাপ্ত‌ুনা যেরূশালেমদা পুরকখি অমসুং দেবিদকী সহরদা মহাক্কী মপা মপুশিংগা মহাক্কী মোংফমদা মহাকপু ফুমখি~।
\v 29 অদুগা আহাবকী মচা নিপা যোরাম্না পানবা তরামাথোইশুবা চহীদা অহাজীয়ানা যিহূদাগী মথক্তা পানবা হৌখি~।
\s1 যেহূনা যেজেবেল হাৎপা
\p
\v 30 অদুগা যেহূনা যিজ্রিয়েলদা লাক্লবদা, যেজেবেলনা মদু তাদুনা মহাক্না মমায় মমিৎ য়েক্তুনা মশম মনা লৈতেংলগা থোঙনাউদা য়েংথোকখি~।
\v 31 অদুগা যেহূনা থোঙজাউদা চঙলকপদা, মহাক্না হায়খি, <<মহাক্কী মপুবু হাৎখিবা জিম্রিদা ঈঙথবা লৈরম্ব্রা?>>
\v 32 অদুগা মহাক্না মমায় থোঙনাউদা য়েংখত্তুনা হায়খি, <<ঐগী মায়গৈদা কনা লৈবগে? কনা লৈ?>> অদুগা ফৈদা অনী অহুম্না মঙোন্দা য়েংথোক্লকখি~।
\v 33 অদুগা মহাক্না হায়খি, <<যেজেবেলবু মখাদা লংথরকউ~।>> মরম অদুনা মখোয়না মহাকপু মখাদা লংথবদা, মহাক্কী ঈনা চেকপন্দা অমসুং শগোলশিংদা চোংখি; অদুগা মহাক্না যেজিবেলবু খোঙনা নেৎখি~।
\v 34 অদুগা মহাক্না মনুংদা চঙলগা, মহাক্না চারে অমসুং থক্লে, অদুগা হায়খি, <<চৎলু, শিরাপ ফংখ্রবী নুপী অসি য়েংলু অমসুং মহাকপু ফুম্লু, মরমদি মহাক নিংথৌগী মচা নুপীনি~।>>
\v 35 অদুগা মখোয়না মহাকপু ফুম্নবা চৎখি, অদুবু মখোয়না মহাক্কী কোক্কী শরূ, মখোঙ অমসুং মখূৎকী খূবাকশিং নত্তনা করি অমতা ফংখিদে~।
\v 36 মরম অদুনা মখোয়না অমুক হল্লক্তুনা মঙোন্দা মদু তমখি~। অদুগা মহাক্না হায়খি, <<যেহোবাগী মনাই তিশবীদা লৈবা এলিজাগী মপান্না মহাক্না হায়খিবা ৱা অদু অসিনি, <যিজ্রিয়েলগী লমদা হূইশিংনা যেজেবেলগী মশা চাগনি;
\v 37 অদুগা যেজেবেলগী অশিবা মশা অদু যিজ্রিয়েলগী লমদা, হায়বদি লৌবুক্কী লৈমায়দা শা শনগী মথীগুম ওইগনি~। মরম অদুনা মখোয়না <<মসি যেজেবেলনি>> হায়বা ঙম্লোই~।> >>
\c 10
\s1 আহাবকী ইমুংবু চৈরাক পীবা
\p
\v 1 অদুগা সমরিয়াদা আহাবকী মচা নিপা হুম্ফুতরা লৈরম্মী~। অদুগা যেহূনা চিঠিশিং ইরগা সমরিয়াদা, যিজ্রিয়েলগী লৈঙাকপশিংদা, অহল্লমনশিংদা অমসুং আহাবকী মচা নিপাশিংবু য়োকপি থাকপিখিবা মখোয়দা থাদুনা হায়রকই,
\p
\v 2 <<নখোয়গী নবুংঙোগী মচা নিপাশিং নখোয়গা লৈ, অদুগা নখোয়গা শগোল গাড়ীশিং, শগোলশিং, চেকপন্না কোয়শিনবা সহর অমসুং খূৎশূ খূৎলাইসু লৈ হায়দুনা চিঠি অসিনা নখোয়দা হেক য়ৌবগা,
\v 3 নখোয়গী নবুংঙোগী মচা নিপাশিংদগী খ্বাইদগী ফবা অমসুং খ্বাইদগী মতিক চাবা অদু খন্দুনা মহাকপু মপাগী ফম্বান্দা ফমহল্লু অমসুং নখোয়গী নবুংঙোগী ইমুংগীদমক লান শোক্নৌ~।>>
\v 4 অদুবু মখোয় শাথিনা কিদুনা হায়খি, <<য়েংউ, মহাক্কী মাঙদা নিংথৌ অনীনা লেপ্পা ঙমখিদে; অদু ওইরবদি ঐখোয়না করম্না লেপকনি~।>>
\v 5 অদুগা য়ূম পান্নরিবা মহাক, সহর পান্নরিবা মহাক, অহল্লমনশিং অমসুং অঙাংশিং য়োকপি থাকপিরিবশিংনা মী থাদুনা যেহূদা হায়রকই, <<ঐখোয় নহাক্কী ননাইশিংনি অমসুং নহাক্না ঐখোয়দা পীগদবা য়াথং পূম্নমক অদু ঙাকচগনি; অদুবু ঐখোয়না নিংথৌ অমতা শেম্লোই~। নহাক্কী মিৎয়েংদা ফৈ হায়বা অদু নহাক্না তৌবিয়ু~।>>
\v 6 অদুদগী মহাক্না মখোয়দা অমুক হন্না চিঠি ইদুনা হায়রকই, <<নখোয় ঐগী ওইরবদি, নখোয় ঐগী ৱা পূক্নীং চঙনা তারবদি, নখোয়না নখোয়গী মীশিংগী, হায়বদি নবুংঙোগী মচা নিপাশিংগী মকোকশিং অদু পুদুনা হয়েং অসিগুম্বা মতমদা যিজ্রিয়েলদা ঐগী ইনাক্তা লাকউ~।>> নিংথৌগী মচা নিপাশিং অদুদি মী হুম্ফুতরানি~। অদুগা মখোয়বু য়োকপি থাকপিখিবা সহরগী অচৌবা মীশিংগা মখোয় লৈরম্মী~।
\v 7 অদুগা অসুম্না থোকখি, চিঠি অদু মখোয়দা থুংলরবদা, মখোয়না নিংথৌগী মচা নিপা হুম্ফুতরাবু ফাদুনা হাৎখি অমসুং মখোয়গী মকোকশিং অদু থুম্মোকশিংদা হাপ্ত‌ুনা যিজ্রিয়েলদা মহাক্কী মফমদা থাখি~।
\p
\v 8 অদুদগী পাউ পুবা মী অমা লাক্তুনা মঙোন্দা পাউ তমদুনা হায়রকই, <<মখোয়না নিংথৌগী মচা নিপাশিংগী মকোকশিং অদু পুরক্লে~।>> অদুগা মহাক্না হায়খি, <<থোঙজাউ চঙফমদা মপৈ অনীথোক্না মখোয় অদু অয়ুক ফাওবা থম্মু~।>>
\v 9 অদুগা অয়ুক্তা অসুম্না থোকখি, মহাক্না চত্থোক্তুনা লেপ্লগা মী পূম্নমক্তা হায়খি, <<নখোয়দি নরান লৈতবনি~। য়েংউ, ঐনা ঐগী ইবুংঙোগী মথক্তা শরৌ শীন্দুনা মহাকপু হাৎখি; অদুবু পূম্নমক অসিদি কনানা হাৎখিবনো?
\v 10 হৌজিক খঙউ, যেহোবানা আহাবকী ইমুংগী মরমদা হায়খিবা যেহোবাগী ৱা অমতা লৈপাক্তা তারোই; মরমদি যেহোবানা মনাই এলিজাগী মপান্না হায়খিবা অদু মহাক্না তৌখ্রে~।>>
\v 11 অসুম্না যেহূনা যিজ্রিয়েলদা লৈবা আহাবকী ইমুংগী লৈহৌবা পূম্নমক, মহাক্কী অচৌবা মীশিং, মহাক্কী মরূপশিং অমসুং মহাক্কী পুরোহিৎশিংবু হাৎখি~। মহাক্কীনি হায়বা অমতসু মহাক্না খাকখিদে~।
\p
\v 12 অদুগা মহাক্না হৌগত্তুনা চৎখ্রগা সমরিয়াদা লাকখি~। অদুগা মহাক্না লম্বীদা য়াউশেনবশিংগী বেৎ একেদতা লৈরিঙৈদা,
\v 13 যেহূনা যিহূদাগী নিংথৌ অহাজীয়াগী মচীন মনাউশিংগা থেংনদুনা হায়খি, <<নখোয় কনানো?>> অদুগা মখোয়না খুমখি, <<ঐখোয় অহাজীয়াগী মচীন মনাউশিংনি; অদুগা ঐখোয়না নিংথৌগী মচা নিপাশিং অমসুং মহারানীগী মচা নিপাশিং খুরুম্নবা কূমথরক্লিবনি~।>>
\v 14 অদুগা মহাক্না হায়খি, <<মখোয়বু হিংনা ফাও~।>> অদুগা মখোয়না মখোয়বু হিংনা ফাখি অমসুং মখোয়বু, নিপা নিফুনিথোইবু বেৎ একেদকী কোম মনাক্তা হাৎখি~। অদুগা মহাক্না মখোয় অদুগী মরক্তগী কনা অমতা খাকখিদে~।
\p
\v 15 অদুগা যেহূনা মফম অদুদগী চত্থোকখ্রবদা, রেকাবকী মচা নিপা যেহোনাদাবনা মহাকপু ওকপা লাকপা অদু মহাক্না থেংনখি; অদুগা যেহূনা মহাকপু খুরুমদুনা মঙোন্দা হায়খি, <<নহাক্কী নফমদা ঐগী পূক্নীং চুম্বা অদুগুম্না নহাক্কী পূক্নীং চুম্লিব্রা?>> অদুগা যেহোনাদাবনা খুমখি, <<চুম্লি~।>> যেহূনা হায়খি, <<অদু ওইরবদি, নহাক্কী খূৎ ঐঙোন্দা পীবিয়ু~।>> অদুগা মহাক্না মঙোন্দা মখূৎ পীখি~। অদুগা যেহূনা মহাক্কী মনাক্তা শগোল গাড়ীদা মহাকপু চিংখৎখি~।
\v 16 অদুগা মহাক্না হায়খি, <<ঐগা লাকউ, অদুগা যেহোবাগীদমক ঐনা থৱায় য়াওবা অদু য়েংবিয়ু~।>> অসুম্না মখোয়না মহাকপু মহাক্কী শগোল গাড়ীদা তোংহনখি~।
\v 17 অদুগা মহাক্না সমরিয়াদা লাক্লবদা, যেহোবানা এলিজাদা হায়খিবা মহাক্কী ৱা মতুং ইন্না মহাক্না আহাবপু মাঙহন্দ্রিবা ফাওবা সমরিয়াদা মহাক্কী লৈহৌবা পূম্নমক হাৎখি~।
\s1 যেহূনা বাল খুরুম্বশিংবু মাঙহনবা
\p
\v 18 অদুগা যেহূনা মী পূম্নমকপু অমতা ওইনা পূনশিনহন্দুনা মখোয়দা হায়খি, <<আহাবনা \f + \fr 10:18 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালবু খজিক্তং থৌগল তৌখি, অদুবু যেহূনা মহাকপু য়াম্না থৌগল তৌগনি~।
\v 19 মরম অদুনা হৌজিক, ঐগী ইনাক্তা বালগী ৱা তাকথোকপা মী পূম্নমক, মহাক্কী মনাই পূম্নমক অমসুং মহাক্কী পুরোহিৎ পূম্নমক কৌরকউ~। কনা অমতা চিত্থহনগনু, মরমদি ঐনা বালদা চাউনা ঈরাৎকনি~। কনাগুম্বা লাক্তবা মহাক অদু হিংলোই~।>> অদুবু যেহূনা বাল খুরুম্বশিংবু মাঙহন্নবগী ৱাখন্দা মহাক্না নমথাক তৌখি~।
\v 20 অদুগা যেহূনা হায়খি, <<বালগীদমক কত্থোক্নবা মীয়াম তিন্নবা অমা লাউথোকউ~।>> অদুগা মখোয়না লাউথোকখি~।
\v 21 অদুগা যেহূনা ইস্রায়েল শীন্থুংনা মী থাখি; অদুগা বাল খুরুম্বশিং পূম্নমক লাকখি, মরম অদুনা মফম অদুদা লাকখিদবা মী অমতা লৈরমদে~। অদুগা মখোয়না বালগী য়ূমদা চঙদুনা বালগী য়ূম অদু নাকন অমদগী অতোপ্পা নাকন ফাওবা মীনা পিক থল্লম্মী~।
\v 22 অদুগা মহাক্না ফি থম্ফম পান্নরিবা মঙোন্দা হায়খি, <<বাল খুরুম্বশিং পূম্নমক্কীদমক ফিরোনশিং পুথোক্লকউ~।>> অদুগা মহাক্না মখোয়গীদমক ফিরোনশিং পুথোক্লকখি~।
\v 23 অদুগা যেহূ অমসুং রেকাবকী মচা নিপা যেহোনাদাবনা বালগী য়ূমদা চঙদুনা বাল খুরুম্বশিংদা হায়খি, <<মফম অসিদা বাল খুরুম্বশিংতা নত্তনা নখোয়গা লোয়ননা যেহোবাগী মনাইশিংগী মরক্তগী কনাগুম্বা য়াওব্রা হায়দুনা থিয়ু অমসুং য়েংউ~।>>
\v 24 অদুগা মখোয়না ঈরাৎপশিং অমসুং মৈ থাদোকপগী কৎনপোৎশিং কৎননবা চঙখিবদা যেহূনা মী মরিফু মপান্দা থমদুনা হায়খি, <<ঐনা নখোয়গী খূত্তা পুরক্লবা মীশিং অসিগী মরক্তগী অমতং নান্থোকখ্রবদি, মহাক্কী থৱায়গী মহুত্তা নান্থোকহনখিবা মহাক্কী থৱায় লৌগনি~।>>
\v 25 অদুগা অসুম্না থোকখি, মহাক্না মৈ থাদোকপগী কৎনপোৎ অদু কৎপা হেক লোইবগা যেহূনা থোঙঙাকপা অমসুং লাঞ্জিংবশিংদা হায়খি, <<চঙউ, মখোয়বু হাৎলু; কনা অমতা থোক্লকহনগনু~।>> অদুগা মখোয়না মখোয়বু থাঙশাং ময়ানা হাৎখি; অদুগা থোঙঙাকপা অমসুং লাঞ্জিংবশিংনা মখোয়বু লংথোকখি অমসুং বালগী য়ূমগী মনুং থংবা কাদা চঙখি~।
\v 26 অদুগা মখোয়না বালগী য়ূমদগী নূঙগী য়ূম্বীশিং পুথোক্লক্লগা মৈ থাদোকখি~।
\v 27 অদুগা মখোয়না বালগী নূঙগী য়ূম্বী থুগাইখি, অদুগা বালগী য়ূম থুগাইদুনা মদু ঙসি ফাওবদা অমাংশঙ ওইদুনা লৈ~।
\v 28 অসুম্না যেহূনা ইস্রায়েলদগী বালবু মাঙহনখি~।
\s1 যেহূনা যেরোবামগী পাপশিংগী তুং ইনবা
\p
\v 29 অদুম ওইনমক ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপশিং, হায়বদি বেথেলদা অমসুং দান্দা লৈবা সনাগী শন্নাউশিং অদুগী তুং ইনবদগী যেহূনা লৈথোকখিদে~।
\v 30 অদুগা যেহোবানা যেহূদা হায়খি, <<ঐগী মিৎয়েংদা চুম্বা অদু নহাক্না নিংথিনা তৌখ্রে অমসুং ঐগী থম্মোইদা লৈবা পূম্নমক অদুগী মতুং ইন্না আহাবকী ইমুংদা তৌখ্রে~। মরম অদুনা মরিশুবা মীরোন ফাওবা নহাক্কী নচাশিংনা ইস্রায়েলগী ফম্বান্দা ফমগনি~।>>
\v 31 অদুবু যেহূনা ইস্রায়েলগী ঈশ্বর যেহোবাগী ৱায়েন য়াথংগী মতুং ইন্না থম্মোই অপূম্বা য়াওনা চৎননবা থৌশাখিদে; মরমদি ইস্রায়েলবু পাপ তৌহনখিবা যেরোবামগী পাপশিং অদু মহাক্না থাদোকখিদে~।
\s1 যেহূ শিবা
\p
\v 32 মতম অদুদা যেহোবানা ইস্রায়েলগী লৈবাক অসুম অসুম পিকথহনবা হৌরম্মী; অদুগা হজায়েলনা ইস্রায়েলগী ঙমখৈ পূম্নমক্তা মখোয়দা লান্দাখি~।
\v 33 মদু যোর্দান তুরেন্দগী নোংপোক্লোমদা গিলিয়দকী লৈবাক অপূম্বা, গাদ মচাশিং, রূবেন মচাশিং অমসুং মনাসে মচাশিং, আনোর্ন তুরেনগী মাঙদা লৈবা এরোয়েরদগীনা গিলিয়দ অমসুং বাশন ফাওবনি~।
\v 34 যেহূগী অতোপ্পা থবকশিং, মহাক্না তৌখিবা পূম্নমক অমসুং মহাক্কী পাঙ্গল পূম্নমক ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 35 অদুগা যেহূনা মপা মপুশিংগা য়াহিপ তানখ্রে অমসুং মখোয়না মহাকপু সমরিয়াদা ফুমখি~। অদুগা মহাক্কী মচা নিপা যেহোহাজনা মহাক্কী মহুত্তা পানখি~।
\v 36 অদুগা যেহূনা ইস্রায়েলগী মথক্তা সমরিয়াদা পানখিবা মতমদি চহী কুন্নিপান্নি~।
\c 11
\s1 অথালিয়ানা যিহূদাদা পানবা
\r ২ইতি 22:10-23:21
\p
\v 1 অদুগা অহাজীয়াগী মমা অথালিয়ানা মহাক্কী মচা নিপা শিরে হায়বা উরবদা, মহাক্না হৌগত্তুনা নিংথৌগী ধারা পূম্নমকপু মাঙহনখি~।
\v 2 অদুবু যোরাম নিংথৌগী মচা নুপী, অহাজীয়াগী মচন যেহোশেবানা অহাজীয়াগী মচা নিপা যোয়াশপু পুখিদুনা হাৎকদৌরিবা নিংথৌ মচা নিপাশিংগী মরক্তগী লোন্না থৈদোকখি; অদুগা মখোয়না মহাকপু, হায়বদি মহাক অমসুং মহাক্কী য়োকচবী অদুবু তূম্ফম কাদা অথালিয়াদগী লোত্তুনা থমখি, মরম অদুনা মহাকপুদি হাৎখিদে~।
\v 3 অদুগা মহাকপু মহাক্কী য়োকচবীগা যেহোবাগী য়ূমদা চহী তরুক লোৎলম্মী~। অদুগা অথালিয়ানা লৈবাক অদুদা পানখি~।
\s1 যোয়াশনা যিহূদাদা পানবা
\p
\v 4 অদুগা তরেৎশুবা চহীদা যেহোয়াদানা মী থাদুনা চামগী মথক্তা লৈবা লাঞ্জিংবশিং, \f + \fr 11:4 \fk করী: \ft যেহোয়াশগী ঙাক-শেনবা মীশিং~।\f*করী কাঙবু অমসুং \f + \fr 11:4 \fk থোঙঙাকপা: \ft হিব্রুদা <<চেল্লিবা মী~।>>\f*থোঙঙাকপশিংবু পুরকখি~। অদুগা মখোয়বু মহাক্কী মনাক্তা যেহোবাগী য়ূমদা পুরকখি অমসুং মখোয়গা ৱালেপ্নদুনা যেহোবাগী য়ূমদা মখোয়গী ৱাশক লৌরগা নিংথৌগী মচা নিপা অদু মখোয়দা উহল্লে~।
\v 5 অদুগা মহাক্না মখোয়দা য়াথং পীদুনা হায়রকই, <<নখোয়না তৌগদবা থবক অদু অসিনি: পোত্থাবা নুমিত্তা লাকপা নখোয়গী শরূক অহুমগী অমনা নিংথৌগী য়ূম ঙাক-শেনবশিং ওইগদবনি,
\v 6 অদুগা শরূক অহুম থোকপগী অমনা শূরগী থোঙজাউদা লৈগদবনি, অদুগা শরূক অহুমগী অমনা থোঙঙাকপগী তুংদা লৈবা থোঙজাউদা লৈগদবনি~। অসুম তৌনা য়ূম অদু কায়দননবা নখোয়না মদু ঙাক-শেন্দুনা লৈগদবনি~।
\v 7 অদুগা পোত্থাবা নুমিত্তা থবক শূদবা নখোয় পূম্নমক্কী শরূক অনীনা নিংথৌগীদমক যেহোবাগী য়ূম অদু ঙাক-শেনবশিং ওইগদবনি~।
\v 8 অদুগা নখোয় মী খুদিংনা মাগী মাগী খূত্তা খূৎলাই পায়দুনা নিংথৌগী মায়গৈ মরিদা কোয়শিনগদবনি~। অদুগা কনাগুম্বনা পরেং শানা কোয়শিল্লিবশিং অদুগী মনুংদা চঙলক্লবদি মহাকপু হাৎকদবনি~। অদুগা নিংথৌনা চত্থোকপদা অমসুং নিংথৌনা চঙলকপদা নখোয়না মহাক্কা লোয়নগদবনি~।>>
\v 9 অদুগা পুরোহিৎ যেহোয়াদানা পীখিবা য়াথং পূম্নমক অদুগী মতুং ইন্না চামা চামগী লাঞ্জিংবশিংনা তৌখি~। অদুগা মখোয় মী খুদিংনা পোত্থাবা নুমিত্তা চঙলক্কদবা মাগী মাগী নিপাশিংগা পোত্থাবা নুমিত্তা থোক্কদবা মখোয়গা পুদুনা পুরোহিৎ যেহোয়াদাগী মনাক্তা লাকখি~।
\v 10 অদুগা যেহোবাগী শঙদা লৈরম্বা দেবিদ নিংথৌগী তাশিং অমসুং চুঙশিং অদু পুরোহিৎ অদুনা চামা চামগী লাঞ্জিংবশিংদা পীখি~।
\v 11 অদুগা থোঙঙাকপা খুদিংনা মাগী মাগী খূত্তা খূৎলাই পায়দুনা শঙগী য়েৎ থংবা চিথেক্তগী ওই থংবা চিথেক ফাওবা, লাৎনপূং অমসুং শঙগী মনাক্তা নিংথৌবু কোয়শিল্লম্মী~।
\v 12 অদুগা মহাক্না নিংথৌগী মচা নিপা অদু পুথোক্লগা মহাক্কী মকোক্তা লূহুপ উপ্পীদুনা মঙোন্দা \f + \fr 11:12 \fk সাক্ষী: \ft মসি ৱায়েন য়াথংনি (খোঙ: 25:16, 21 গা 2ৱায়ে: 31:9 গা য়েংনৌ)~।\f*সাক্ষী অদু পীরে~। অদুগা মখোয়না মহাকপু নিংথৌ হাপ্ত‌ুনা মহাকপু অভিষেক তৌখি~। অদুগা মখোয়না খূবাক খুদুনা হায়খি, <<নিংথৌ কুইনা পুন্সিসনু~।>>
\s1 অথালিয়া হাৎপা
\p
\v 13 অদুগা অথালিয়ানা থোঙঙাকপা অমসুং মীশিংগী নিন খোংবা অদু তাবদা, মহাক্না যেহোবাগী শঙদা মীশিংগী মনাক্তা লাক্লে~।
\v 14 অদুগা মহাক্না য়েংখিবদা, য়েংউ, নিংথৌ অদুনা হৌনবী মতুং ইন্না য়ূম্বী অমগী মনাক্তা লেপ্লম্মী; অদুগা অঙম অথৌশিং অমসুং পেরে খোংবশিংনা নিংথৌগী মনাক্তা লেপ্লম্মী~। অদুগা লৈবাক অদুগী মী পূম্নমক্না হরাউদুনা পেরে খোংলম্মী~। অদুগা অথালিয়ানা মফিশিং শেগায়দুনা লাউখি, <<লৌতুনবা! লৌতুনবা!>>
\v 15 অদুবু পুরোহিৎ যেহোয়াদানা লান্মী তেঙ্গোলগী মথক্তা হাপখিবা চামা চামগী লাঞ্জিংবশিংদা য়াথং পীদুনা মখোয়দা হায়খি, <<মহাকপু পরেং শানা কোয়শিল্লিবশিং অদুগী মপান্দা পুথোক্তুনা মহাক্কী তুং ইনবা মহাক অদু থাঙশাংনা হাৎলু~।>> মরমদি পুরোহিৎনা হায়খি, <<যেহোবাগী য়ূমদা মহাকপু হাত্তসনু~।>>
\v 16 মখোয়না মহাকপু ফারে; অদুগা শগোলশিংনা নিংথৌগী য়ূমদা লাক্নবা লম্বী অদুদা মহাক্না চৎখি অমসুং মফম অদুদা মহাকপু হাৎখি~।
\p
\v 17 অদুগা মখোয়না যেহোবাগী মীশিং ওইননবা যেহোয়াদানা যেহোবাগা, নিংথৌ অমসুং মীশিংগা ৱালেপ্নখি, অদুগা মহাক্না নিংথৌগা মীশিংগসু ৱালেপ্নহনখি~।
\v 18 অদুগা লৈবাক অদুগী মী পূম্নমক্না বালগী য়ূমদা চঙদুনা মদু থুগাইখি~। মখোয়না মহাক্কী লাৎনপূংশিং অমসুং মহাক্কী মূর্ত্তিশিং অদু মচেৎ মচেৎ তানা কূপ্না থুগাইখি অমসুং \f + \fr 11:18 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালগী পুরোহিৎ মাত্তানবু লাৎনপূংশিংগী মমাঙদা হাৎখি~। অদুগা পুরোহিৎনা যেহোবাগী য়ূমগী ফম্নাইবশিং হাপখি~।
\v 19 অদুগা মহাক্না চামা চামগী মথক্তা লৈবা লুচিংবশিং, করী কাঙবু, থোঙঙাকপশিং অমসুং লৈবাক অদুগী মী পূম্নমক পুখি; অদুগা মখোয়না যেহোবাগী য়ূমদগী নিংথৌবু পুথরক্লগা থোঙঙাকপগী থোঙজাউগী লম্বীদা লাক্তুনা নিংথৌগী য়ূম য়ৌখি~। অদুগা মহাক্না নিংথৌশিংগী ফম্বান্দা ফমখি~।
\v 20 অদুগা লৈবাক অদুগী মী পূম্নমক হরাউদুনা সহর অদু ঈঙনা লৈখি~। মরমদি মখোয়না অথালিয়াবু নিংথৌগী য়ূমগী মনাক্তা থাঙশাংনা হাৎখি~।
\v 21 যেহোয়াশনা মশাগী চহী তরেৎশুবদা পানবা হৌখি~।
\c 12
\s1 যেহোয়াশনা যিহূদাদা পানবা
\r ২ইতি 24:1-14, 20-27
\p
\v 1 যেহূনা পানবা তরেৎশুবা চহীদা যেহোয়াশনা পানবা হৌখি অমসুং মহাক্না যেরূশালেমদা চহী নিফু পাল্লম্মী~। অদুগা মহাক্কী মমাগী মমিংদি বের শেবাদগী সিবেয়া কৌই~।
\v 2 অদুগা পুরোহিৎ যেহোয়াদানা যেহোয়াশপু তম্বিখিবা অদু মহাক্না মপুন্সি চুপ্পা যেহোবাগী মিৎয়েংদা অচুম্বা তৌখি~।
\v 3 অদুবু অৱাংবা মফমশিংদি লৌথোক্লমদে; মীশিংনা মতম অদুদসু অৱাংবা মফমশিংদা ঈরাত্তুনা মেক্রুক থাখি~।
\p
\v 4 অদুগা যেহোয়াশনা পুরোহিৎশিংদা হায়খি, <<যেহোবাগী য়ূমদা পুরক্তুনা কত্থোকখ্রবা পোৎশিংগী শেন পূম্নমক, হায়বদি মী খুদিংনা লেপখ্রবা শেন, মী খুদিংগীদমক ককখ্রবা শেন অমসুং কনাগুম্বা মীগী মপূক্নীংদা পীনীংবা পোক্তুনা যেহোবাগী য়ূমদা পুরক্কদবা শেন পূম্নমক অদু,
\v 5 পুরোহিৎশিংনা মখোয় মশা মশানা খঙনবা মী খুদিংদগী লৌসনু~। অদুগা মখোয়না য়ূমগী অকায়বা খুদিং, হায়বদি অফংবা অকায়বা খুদিং শেমজিনসনু~।>>
\v 6 অদুবু অসুম্না থোকখি, নিংথৌ যেহোয়াশনা পানবা কুনহুমদোইশুবা চহী ফাওবা পুরোহিৎশিংনা য়ূমগী অকায়বশিং অদু শেমজিনখিদে~।
\v 7 অদুদগী নিংথৌ যেহোয়াশনা পুরোহিৎ যেহোয়াদা অমসুং অতোপ্পা পুরোহিৎশিংবু কৌদুনা মখোয়দা হায়খি, <<নখোয়না য়ূম অদুগী অকায়বশিং অদু শেমজিন্দ্রিবা করিগীনো? মরম অদুনা হৌজিক, নখোয়গা খঙনবশিংদগী শেন অমুক লৌরুরগনু, অদুবু য়ূম অদু শেমজিন্নবগীদমক মদু পীয়ু~।>>
\v 8 অদুগা পুরোহিৎশিংনা মীশিংদগী শেন লৌররোই অমসুং য়ূমগী অকায়বশিং অদু শেমজিল্লরোই হায়না য়াখি~।
\v 9 অদুবু পুরোহিৎ যেহোয়াদানা উপু অমা লৌদুনা মদুগী মখূমদা মখুন অমা হুৎলগা যেহোবাগী য়ূমদা চঙবা মীগী য়েৎ থংবদা লাৎনপূংগী মনাক্তা মদু থমখি~। অদুগা যেহোবাগী য়ূমদা পুরকখিবা শেন পূম্নমক অদু থোঙঙাকপা পুরোহিৎশিংনা মদুগী মনুংদা হাপচিনখি~।
\v 10 অদুগা অসুম্না থোকখি, মখোয়না উপু অদুদা শেন য়াম্না লৈরে হায়বা উবদা, নিংথৌগী ইশিনবা মী অমসুং পুরোহিৎলেন লাক্লে~। অদুগা মখোয়না মদু খাউশিংদা হাপচিল্লগা যেহোবাগী য়ূমদা ফংখিবা শেন অদু মশীং থীখি~।
\v 11 অদুগা মখোয়না মশীং থীরবা শেন অদু যেহোবাগী য়ূম য়েংশিল্লিবা, হায়বদি থবক শূরিবা মখোয় অদুগী খূত্তা পীখি~। অদুগা মখোয়না মদু যেহোবাগী য়ূমদা থবক শূরিবা উ শূবশিং অমসুং য়ূম শাবশিংদা পীখি,
\v 12 অদুগা নূঙ শূবশিং অমসুং নূঙ হকপশিংদা, যেহোবাগী য়ূমগী অকায়বশিং অদু শেমজিন্নবা উ অমসুং অহকপা নূঙ লৈননবা অমসুং য়ূম অদু শেমজিনবদা চঙগদবা পূম্নমক্কীদমক মদু পীথোকখি~।
\v 13 অদুম ওইনমক যেহোবাগী য়ূমদা পুরকখিবা শেন অদুনা যেহোবাগী য়ূমগীদমক লুপাগী তেঙ্গোৎশিং, চেগপশিং, পাত্রশিং, পেরেশিং, সনাগী পাত্রশিং নৎত্রগা লুপাগী পাত্রশিং অমতা শাখিদে~।
\v 14 অদুবু মখোয়না মদু থবক শূবা মীশিংদা পীদুনা যেহোবাগী য়ূম শেমজিনখি~।
\v 15 অদুগীসু মথক্তা মখোয়না থবক শূবা মীশিংদা পীননবা মখূত্তা শেন পীখিবা মীশিং অদুগা পাথোক পাশিন তৌনখিদে, মরমদি মখোয়না থাজবা য়ানা তৌখি~।
\v 16 মরানগী কৎনপোত্তগী শেন অমসুং পাপকী কৎনপোৎশিংদগী শেন কৎপা অদু যেহোবাগী য়ূমদা পুশিনখিদে~। মসি পুরোহিৎশিংগীনি~।
\p
\v 17 অদুদগী সিরিয়াগী নিংথৌ হজায়েলনা কাখৎলগা গাৎকী মায়োক্তা লান্দাদুনা মদু লৌশিনখি; অদুগা হজায়েলনা যেরূশালেমদা কানবা মমায় ওনখি~।
\v 18 অদুগা যিহূদাগী নিংথৌ যেহোয়াশনা মহাক্কী মপা মপুশিং, হায়বদি যিহূদাগী নিংথৌশিং যেহোশাফাৎ, যেহোরাম অমসুং অহাজীয়ানা কত্থোকখ্রবা অশেংবা পোৎ পূম্নমক, মহাকমক্কী অশেংবা পোৎশিং, অদুগা যেহোবাগী য়ূমগী লনগৈশিংদা অমসুং নিংথৌগী য়ূমদা ফংবা সনা পূম্নমক লৌদুনা সিরিয়াগী নিংথৌ হজায়েলদা থাখি~। অদুদগী মহাক্না যেরূশালেমদগী চত্থোকখি~।
\p
\v 19 অদুগা যোয়াশকী অতোপ্পা থবকশিং অমসুং মহাক্না তৌখিবা পূম্নমক যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 20 অদুগা মহাক্কী মনাইশিংনা হৌগত্তুনা লৌতুনদুনা সিল্লা তাবা লম্বীদা লৈবা মিল্লোগী য়ূমদা যোয়াশপু হাৎখি~।
\v 21 মরমদি মহাক্কী মনাইশিংনা, হায়বদি শিমাৎকী মচা নিপা \f + \fr 12:21 \fk যোজাকার: \ft 2ইতি24:26 তা জাবাদ অসিগা অমতনি~।\f*যোজাকার অমসুং শোমেরগী মচা নিপা যেহোজবাদনা মহাক্কী মথক্তা খূৎ থাবদা মহাক শিখি~। অদুগা মখোয়না দেবিদকী সহরদা মহাকপু মপা মপুশিংগা ফুমখি~। অদুগা মহাক্কী মচা নিপা অমাজীয়ানা মহাক্কী মহুত্তা পানখি~।
\c 13
\s1 যেহোহাজনা ইস্রায়েলদা পানবা
\p
\v 1 যিহূদাগী নিংথৌ অহাজীয়াগী মচা নিপা যোয়াশনা পানবা কুনহুমদোইশুবা চহীদা যেহূগী মচা নিপা যেহোহাজনা ইস্রায়েলগী সমরিয়াদা পানবা হৌরম্মী অমসুং চহী তরাতরেৎ পানখি~।
\v 2 অদুগা মহাক্না যেহোবাগী মিৎয়েংদা ফত্তবা তৌদুনা ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপশিং তৌরম্মী~। মহাক্না মখোয় অদু থাদোকখিদে~।
\p
\v 3 অদুগা যেহোবানা ইস্রায়েলগী মথক্তা মৈ হৌনা শাউদুনা মহাক্না মখোয়বু সিরিয়াগী নিংথৌ হজায়েলগী খূত্তা অমসুং হজায়েলগী মচা নিপা বেন-হদাদকী খূত্তা তত্তনা পীথোকখি~।
\v 4 অদুগা যেহোহাজনা যেহোবাদা নোঞ্জবদা যেহোবানা মহাক্কী ৱা তাবিরম্মী; মরমদি ইস্রায়েলগী মথক্তা ওৎনৈবা অদু মহাক্না উরম্মী, মরমদি সিরিয়াগী নিংথৌনা মখোয়বু ওৎনৈখি~।
\v 5 অদুগা যেহোবানা ইস্রায়েলদা কনবিবা মী অমা পীবিরম্মী, অদুনা মখোয়না সিরিয়া মচাশিংগী মখূৎ মখাদগী চত্থোকখি; অদুগা ইস্রায়েল মচাশিংনা হান্নগুম্না মখোয়গী ফিয়ূমশিংদা লৈরম্মী~।
\v 6 অদুম ওইনমক ইস্রায়েলবু পাপ তৌহনখিবা যেরোবামগী ইমুংগী পাপকী থবকশিং অদু মখোয়না থাদোকখিদে, অদুবু পাপকী লম্বী অদুদা চত্তুনা লৈরম্মী, অদুগা সমরিয়াদা \f + \fr 13:6 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তিসু লৈহৌরম্মী~।
\v 7 অদুগা মহাক্না যেহোহাজগীদমক মীশিংগী মরক্তগী শগোল লান্মী য়াঙ্খৈ, শগোল গাড়ী তরা অমসুং খোঙমী লীশীং তরাখক নত্তনা সিরিয়াগী নিংথৌনা মখোয়বু মাঙ তাকহন্দুনা মখোয়বু ঊফুলগা মান্নহনখি~।
\s1 যোয়াশনা ইস্রায়েলদা পানবা
\p
\v 8 যেহোহাজগী অতোপ্পা থবকশিং, মহাক্না তৌখিবা পূম্নমক অমসুং মহাক্কী মথৌনা অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 9 অদুগা যেহোহাজনা মপা মপুশিংগা য়াহিপ তানখ্রে অমসুং মখোয়না মহাকপু সমরিয়াদা ফুম্লম্মী~। অদুগা মহাক্কী মচা নিপা যোয়াশনা মহাক্কী মহুত্তা পানখি~।
\p
\v 10 যিহূদাগী নিংথৌ যোয়াশকী কুন্থ্রাতরেৎশুবা চহীদা যেহোহাজগী মচা নিপা যেহোয়াশনা সমরিয়াদা ইস্রায়েলগী মথক্তা পানবা হৌরম্মী অমসুং চহী তরাতরুক পানখি~।
\v 11 অদুগা যেহোবাগী মিৎয়েংদা মহাক্না ফত্তবা তৌরম্মী~। ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপ পূম্নমক অদু মহাক্না থাদোকখিদে, অদুবু মহাক্না পাপশিং অদুদা চৎখি~।
\v 12 অদুগা যোয়াশকী অতোপ্পা থবকশিং, মহাক্না তৌখিবা পূম্নমক অমসুং মহাক্না যিহূদাগী নিংথৌ অমাজীয়াগা থেংনবদা শিজিন্নখিবা মহাক্কী মথৌনা অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 13 অদুগা যোয়াশনা মপা মপুশিংগা য়াহিপ তানখ্রে, অদুগা যেরোবাম্না মহাক্কী ফম্বান্দা ফমখি~। অদুগা ইস্রায়েলগী নিংথৌশিংগা যোয়াশপু সমরিয়াদা ফুমখি~।
\s1 এলীশা শিবা
\p
\v 14 এলীশা নারে, মহাক্কী অনাবা অদুনা মহাক শিরে, অদুগা ইস্রায়েলগী নিংথৌ যোয়াশনা মনাক্তা লাক্তুনা মহাক্কীদমক কপ্ত‌ুনা হায়রকই, <<হে ইপা ইবুংঙো, হে ইপা ইবুংঙো, ইস্রায়েলগী শগোল গাড়ীশিং অমসুং শগোল লান্মীশিং~।>>
\v 15 অদুগা এলীশানা মঙোন্দা হায়খি, <<লীরুং অমসুং তেঞ্জৈশিং লৌবিয়ু~।>> অদুগা মহাক্না লীরুং অমসুং তেঞ্জৈশিং লৌরম্মী~।
\v 16 অদুগা মহাক্না ইস্রায়েলগী নিংথৌদা হায়খি, <<নখূত্তা লীরুং পায়বিয়ু~।>> অদুগা মহাক্না লীরুং অদু মখূৎনা পায়রম্মী, অদুগা এলীশানা মহাক্কী মখূৎনা নিংথৌগী মখূত্তা পায়রম্মী~।
\v 17 অদুগা মহাক্না হায়খি, <<থোঙনাউ অদু নোংপোক্লোমদা হাংদোকপিয়ু;>> অদুগা মহাক্না হাংদোক্লম্মী~। অদুদগী এলীশানা হায়খি, <<কাপ্পু;>> অদুগা মহাক্না কাপ্লম্মী~। অদুগা এলীশানা হায়খি, <<যেহোবাগী হন্দোকপিবগী তেঞ্জৈ অমসুং সিরিয়াগী খূত্তগী হন্দোকপিবগী তেঞ্জৈ; মরমদি নহাক্না অফেক্তা সিরিয়া মচাশিংবু তুম্না মাঙহন্দ্রিবা ফাওবা মখোয়বু হাৎকনি~।>>
\v 18 অদুগা মহাক্না হায়খি, <<তেঞ্জৈশিং অদু লৌবিয়ু;>> অদুগা মহাক্না তেঞ্জৈশিং অদু লৌরম্মী~। অদুগা মহাক্না ইস্রায়েলগী নিংথৌদা হায়খি, <<লৈপাক্তা য়ৈবিয়ু~।>> অদুগা মহাক্না অহুম্লক য়ৈরগা তোকখি~।
\v 19 অদুগা ঈশ্বরগী মী অদুনা মঙোন্দা শাউদুনা হায়খি, <<নহাক্না মঙা তরুক্লক য়ৈরমগদবনি; অদু ওইরম্লবদি নহাক্না অরাম্বু তুম্না মাঙহন্দ্রিবা ফাওবা য়ৈরমগনি, অদুবু হৌজিক্তি নহাক্না অরাম্বু অহুম্লক য়ৈরগিন~।>>
\s1 এলীশাগী মোংফমদা অঙকপা থৌদোক
\p
\v 20 অদুগা এলীশা শিবদা মখোয়না মহাকপু ফুমখি~। অদুগা চহী ওল্লকপদা মোৱাব মচাশিংগী কাঙবুশিংনা লৈবাক অদুদা লান্দাখি~।
\v 21 অদুগা অসুম্না থোকখি, মখোয়না মী অমা ফুম্লিঙৈদা য়েংউ, মখোয়না মী কাঙবু অমা লোন্না উখি~। অদুগা মখোয়না নিপা অদু এলীশাগী মোংফমদা হুন্থরে~। অদুগা নিপা অদু মখাদা তাদুনা এলীশাগী শরূশিং অদু শোকপদা মহাক্না হিঙ্গৎলক্তুনা মখোঙনা লেপখৎখি~।
\p
\v 22 অদুবু যেহোহাজগী পুন্সি চুপ্পদা সিরিয়াগী নিংথৌ হজায়েলনা ইস্রায়েলবু ওৎনৈখি~।
\v 23 অদুগা যেহোবানা অব্রাহাম, ইসাক অমসুং যাকোবকা ৱালেপ্নখিবা মরম্না মহাক্না মখোয়বু থৌজানবিখি, মখোয়বু চানবিখি, মখোয়বু মিৎয়েং তাবিখি অমসুং মখোয়বু মাঙহন্নীংদে, অদুগা মখোয়বু মহাক্কী মাঙদগী লংথোকপিখিদে~।
\v 24 অদুদগী সিরিয়াগী নিংথৌ হজায়েল শিরে~। অদুগা মহাক্কী মচা নিপা বেন হদাদনা মহাক্কী মহুত্তা পাল্লম্মী~।
\v 25 অদুগা যেহোহাজগী মচা নিপা যেহোয়াশনা হজায়েলগী মচা নিপা বেন-হদাদকী খূত্তগী সহরশিং, হায়বদি মহাক্না লান তৌদুনা মহাক্কী মপা যেহোহাজগী খূত্তগী লৌথোকখিবা অদু অমুক হন্না লৌশিল্লম্মী~। যোয়াশনা মহাকপু অহুম্লক মায়থীবা পীদুনা ইস্রায়েলগী সহরশিং অদু হন্দোকখি~।
\c 14
\s1 অমাজীয়ানা যিহূদাদা পানবা
\r ২ইতি 25:1-28
\p
\v 1 ইস্রায়েলগী নিংথৌ যেহোহাজগী মচা নিপা যোয়াশনা পানবা অনীশুবা চহীদা, যিহূদাগী নিংথৌ যোয়াশকী মচা নিপা অমাজীয়ানা পানখি~।
\v 2 মহাক্না পানবা হৌবদা, মশাগী চহী কুনমঙা শুরে, অদুগা মহাক্না যেরূশালেমদা চহী কুনমাপন পানখি~। অদুগা মহাক্কী মমাগী মমিংদি যেরূশালেমদগী যেহোয়াদ্দীন কৌই~।
\v 3 অদুগা মহাক্না যেহোবাগী মিৎয়েংদা অচুম্বা তৌখি, অদুবু মহাক্কী মপা দেবিদকুম্না তৌখিদে; মহাক্কী মপা যোয়াশনা তৌখিবা পূম্নমক অদুগী মতুং ইন্না মহাক্না তৌখি~।
\v 4 অদুম ওইনমক অৱাংবা মফমশিং অদু লৌথোক্লমদে, মীশিংনা মতম অদুদসু অৱাংবা মফমশিং অদুদা ঈরাত্তুনা মেক্রুক থাখি~।
\p
\v 5 অদুগা অসুম্না থোকখি, নিংথৌ লৈবাক অদু মহাক্কী খূত্তা চেৎনা হেক লৈবগা মহাক্না মপা নিংথৌবু হাৎখিবা মনাইশিংবু হাৎখি~।
\v 6 অদুবু মৌশিগী ৱায়েন য়াথং লাইরিক্তা ইরিবা অদুগী মতুং ইন্না মহাক্না মীহাৎপশিংগী মচাশিং অদুবুদি হাৎখিদে~। যেহোবানা য়াথং পীদুনা হায়রকই, <<মচাশিংগীদমক মপাশিংবু হাৎলোইদবনি, মপাশিংগীদমক মচাশিংবু হাৎলোইদবনি, অদুবু মী খুদিংবু মশা মশাগী পাপকীদমক হাৎকদবনি~।>>
\v 7 মহাক্না থুমগী তম্পাক্তা ইদোমগী মী লীশীং তরাবু হাৎলগা লান তৌদুনা শেলা লৌশিনখি, অদুগা মদুগী মমিং যোকথেয়েল থোন্দুনা ঙসি ফাওবদা কৌনরি~।
\s1 যিহূদা অমসুং ইস্রায়েলগী মরক্তা শোক্নবা লান
\p
\v 8 অদুদগী অমাজীয়ানা যেহূগী মচা নিপা যেহোহাজগী মচা নিপা ইস্রায়েলগী নিংথৌ যেহোয়াশ্তা পাউ পুবা মীশিং থাদুনা হায়রকই, <<লাকউ, ঐখোয় পাঙ্গল চাং য়েংনসি~।>>
\v 9 অদুগা ইস্রায়েলগী নিংথৌ যেহোয়াশনা যিহূদাগী নিংথৌ অমাজীয়াগী মফমদা মী থাদুনা হায়রকই, <<লেবানোন্দা হৌবা তিংখং পাম্বীনা লেবানোন্দা হৌবা সিদর পাম্বীগী মফমদা মী থাদুনা হায়রকই, <ঐগী ইচা নিপাগী নুপী ওইনবা নহাক্কী নচা নুপীবু পীয়ু~।> অদুগা লেবানোন্দা লৈবা লম্লক্কী শা অমনা মনাক্তা চত্তুনা তিংখং পাম্বী অদু নেৎখায়খি~।
\v 10 নহাক্না ইদোম্বু মায়থীবা পীদুনা নহাক্কী পূক্নীং নৱাংলে~। মসিদা নাপন তৌদুনা য়ূমদা লৈয়ু; মরমদি নহাক অমসুং নহাক্কা লোয়ননা যিহূদা তুননবা অমসুং নহাক্কী অমাঙবা ওইননবা নহাক্না করিগী কাইহৌরিবনো?>>
\v 11 অদুবু অমাজীয়ানা তানীংলমদে~। মরম অদুনা ইস্রায়েলগী নিংথৌ যেহোয়াশনা কাখৎখি~। অদুগা মহাক অমসুং যিহূদাগী নিংথৌ অমাজীয়ানা যিহূদাগী লম বেৎ-শেমেশ্তা পাঙ্গল চাং য়েংনখি~।
\v 12 অদুগা ইস্রায়েলনা যিহূদাবু মায়থীবা পীবদা মখোয় মী খুদিংনা মাগী মাগী ফিয়ূমদা চেন্নখি~।
\v 13 অদুগা ইস্রায়েলগী নিংথৌ যেহোয়াশনা বেৎ-শেমেশ্তা অহাজীয়াগী মচা নিপা যেহোয়াশকী মচা নিপা যিহূদাগী নিংথৌ অমাজীয়াবু ফাখি, অদুগা যেরূশালেমদা লাক্তুনা যেরূশালেমগী চেকপল অদু ইফ্রায়িমগী থোঙজাউদগী চিথেক্কী থোঙজাউ ফাওবা \f + \fr 14:13 \fk খুদুপ: \ft খুদুপ অমদি ইঞ্চি 18 নি~।\f*খুদুপ চামরি থুগাইখি~।
\v 14 অদুগা মহাক্না যেহোবাগী য়ূমদা অমসুং নিংথৌগী য়ূমগী লনগৈশিংদা ফংবা সনা, লুপা অমসুং পাত্র পূম্নমক অমসুং মীশিংবু লানফা ওইনা পুদুনা সমরিয়াদা হনখি~।
\p
\v 15 যেহোয়াশনা তৌখিবা অতোপ্পা থবকশিং, মহাক্কী মথৌনা অমসুং মহাক্না যিহূদাগী নিংথৌ অমাজীয়াগা করম্না লান শোক্নখি হায়বা অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 16 অদুগা যেহোয়াশনা মপা মপুশিংগা য়াহিপ তানখ্রে অমসুং ইস্রায়েলগী নিংথৌশিংগা সমরিয়াদা ফুমখি~। অদুগা মহাক্কী মচা নিপা যেরোবাম্না মহাক্কী মহুত্তা পানখি~।
\s1 অজারীয়ানা যিহূদাদা পানবা
\p
\v 17 অদুগা ইস্রায়েলগী নিংথৌ যেহোহাজগী মচা নিপা যেহোয়াশনা শিরবা তুংদা যিহূদাগী নিংথৌ যোয়াশকী মচা নিপা অমাজীয়ানা চহী তরামঙা লৈরম্মী~।
\v 18 অদুগা অমাজীয়াগী অতোপ্পা থবকশিং অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 19 হৌজিক মখোয়না যেরূশালেমদা মহাক্কী মথক্তা লৌতুনখি, অদুগা মহাক্না লাকীশ্তা চেনখি; অদুবু মখোয়না মহাক্কী তুংদা লাকীশ্তা মী থাদুনা মফম অদুদা মহাকপু হাৎখি~।
\v 20 অদুগা মখোয়না মহাকপু শগোলশিংদা হাপ্ত‌ুনা পুরক্লগা দেবিদকী সহরদা মহাক্কী মপা মপুশিংগা যেরূশালেমদা ফুমখি~।
\p
\v 21 অদুগা যিহূদাগী মী পূম্নমক্না চহী তরাতরুক শুরবা অজারীয়াবু লৌদুনা মপা অমাজীয়াগী মহুত্তা মহাকপু নিংথৌ ওইনা হাপখি~।
\v 22 নিংথৌ অমাজীয়ানা মপা মপুশিংগা য়াহিপ তানখ্রবা মতুংদা অজারীয়ানা এলাৎ শেমগত্তুনা মদু যিহূদাদা হঞ্জিনবিখি~।
\s1 অনীশুবা যেরোবাম্না ইস্রায়েলদা পানবা
\p
\v 23 যিহূদাগী নিংথৌ যোয়াশকী মচা নিপা অমাজীয়ানা পানবা তরামঙাশুবা চহীদা ইস্রায়েলগী নিংথৌ যোয়াশকী মচা নিপা যেরোবাম্না সমরিয়াদা পানবা হৌখি অমসুং চহী নিফুমাথোই পানখি~।
\v 24 অদুগা মহাক্না যেহোবাগী মিৎয়েংদা ফত্তবা তৌখি; অদুগা ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপ পূম্নমক অদু মহাক্না থাদোকখিদে~।
\v 25 ইস্রায়েলগী ঈশ্বর যেহোবানা অমিত্তায়গী মচা নিপা গাৎ হাখফেরদা লৈবা মহাক্কী মনাই ৱা তাকথোকপা যোনাদা হায়খিবা ৱা অদুগী মতুং ইন্না মহাক্না ইস্রায়েলগী ঙমখৈ হমাৎকী চঙফমদগীনা অরাবাগী পাৎ ফাওবা হঞ্জিনবিখি~।
\v 26 মরমদি যেহোবানা ইস্রায়েলগী অৱাবা, হায়বদি শাথিনা ৱাবা উবিরম্মী~। মরমদি মীনাইসু মনীংতম্বসু ইস্রায়েলগীদমক পাংবিবা মী কনা অমতা লৈরমদে~।
\v 27 অদুগা যেহোবানা ইস্রায়েলগী মিং অতিয়াগী মখাদগী মুথৎকনি হায়না মহাক্না হায়খিদে; অদুবু মহাক্না যোয়াশকী মচা নিপা যেরোবামগী খূৎকী মপান্না মখোয়বু কনবিখি~।
\p
\v 28 যেরোবামগী অতোপ্পা থবকশিং, মহাক্না তৌখিবা পূম্নমক, মহাক্কী মথৌনা, মহাক্না করম্না লান শোক্নখিবা অমসুং মহাক্না করম্না ইস্রায়েলগীদমক যিহূদাগী ওইবা দমাস্কস অমসুং হমাৎ হঞ্জিনখি হায়বা অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 29 অদুগা যেরোবাম্না মহাক্কী মপা মপুশিংগা, হায়বদি ইস্রায়েলগী নিংথৌশিংগা য়াহিপ তানখ্রে; অদুগা মহাক্কী মচা নিপা জেকারিয়ানা মহাক্কী মহুত্তা পানখি~।
\c 15
\s1 অজারীয়ানা যিহূদাদা পানবা
\r ২নিং 14:21-22; ২ইতি 26:1-23
\p
\v 1 ইস্রায়েলগী নিংথৌ যেরোবাম্না পানবা কুনতরেৎশুবা চহীদা যিহূদাগী নিংথৌ অমাজীয়াগী মচা নিপা অজারীয়ানা পানবা হৌখি~।
\v 2 মহাক্না পানবা হৌবদা মহাক চহী তরাতরুক শুরম্মী~। মহাক্না যেরূশালেমদা চহী য়াঙ্খৈনিথোই পানখি~। অদুগা মহাক্কী মমাগী মমিংদি যেরূশালেমদগী যেকোলীয়া কৌই~।
\v 3 অদুগা মহাক্কী মপা অমাজীয়ানা তৌখিবা পূম্নমক্কী মতুং ইন্না মহাক্না যেহোবাগী মিৎয়েংদা অচুম্বা তৌখি~।
\v 4 অদুম ওইনমক অৱাংবা মফমশিং অদু লৌথোকখিদে; মীশিংনা মতম অদুদসু অৱাংবা মফমশিংদা ঈরাত্তুনা মেক্রুক থাখি~।
\p
\v 5 অদুগা যেহোবানা নিংথৌবু খূৎ থাবদা মহাক শিবা ফাওবা কুষ্টী থুংদুনা তোঙানবা য়ূম অমদা লৈখি~। অদুগা নিংথৌগী মচা নিপা যোথাম্না য়ূমগী মপু ওইদুনা লৈবাক অদুগী মীশিংবু ৱায়েল্লম্মী~।
\v 6 অদুগা অজারীয়াগী অতোপ্পা থবকশিং অমসুং মহাক্না তৌখিবা পূম্নমক যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 7 অসুম তৌনা অজারীয়ানা মপা মপুশিংগা য়াহিপ তানখ্রে, অদুগা মখোয়না মহাকপু মপা মপুশিংগা দেবিদকী সহরদা ফুমখি~। অদুগা মহাক্কী মচা নিপা যোথাম্না মহাক্কী মহুত্তা পানখি~।
\s1 জেকারিয়ানা ইস্রায়েলদা পানবা
\p
\v 8 যিহূদাগী নিংথৌ অজারীয়ানা পানবা কুন্থ্রানিপানশুবা চহীদা যেরোবামগী মচা নিপা জেকারিয়ানা সমরিয়াদা ইস্রায়েলগী মথক্তা থা তরুক পানখি~।
\v 9 অদুগা মহাক্কী মপা মপুশিংনা তৌখিবা অদুগুম্না মহাক্না যেহোবাগী মিৎয়েংদা ফত্তবা তৌখি; অদুগা ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপশিং অদু মহাক্না থাদোকখিদে~।
\v 10 অদুগা যাবেশকী মচা নিপা শাল্লূম্না মহাক্কী মথক্তা লৌতুনদুনা মীশিংগী মমাঙদা মহাক্কী মথক্তা খূৎ থাদুনা হাৎখি অমসুং মহাক্কী মহুত্তা পানখি~।
\v 11 অদুগা জেকারিয়াগী অতোপ্পা থবকশিং, য়েংউ, মখোয় অদু ইস্রায়েলগী নিংথৌশিংগী ইতিহাস লাইরিক্তা ইদুনা লৈ~।
\v 12 যেহোবানা যেহূদা হায়খিবা ৱা অদুদি অসিনি, <<নহাক্কী নচা নিপাশিংনা মরিশুবা মীরোন ফাওবা ইস্রায়েলগী ফম্বান্দা ফমগনি~।>> অদুগা মদু অদুম থোকখি~।
\s1 শাল্লূম্না ইস্রায়েলদা পানবা
\p
\v 13 যিহূদাগী নিংথৌ উজিয়ানা পানবা কুন্থ্রামাপনশুবা চহীদা যাবেশকী মচা নিপা শাল্লূম্না পানবা হৌখি~। অদুগা মহাক্না থা অমা সমরিয়াদা পানখি~।
\v 14 মরমদি গাদীগী মচা নিপা মেনাহেম্না তির্সাদগী কাখিদুনা সমরিয়াদা লাক্লগা যাবেশকী মচা নিপা শাল্লূম্বু সমরিয়াদা খূৎ থাদুনা হাৎখি; অদুগা মহাক্না মহাক্কী মহুত্তা পানখি~।
\v 15 অদুগা শাল্লূমগী অতোপ্পা থবকশিং অমসুং মহাক্কী লৌতুনবগী থবক অদু, য়েংউ, ইস্রায়েলগী নিংথৌশিংগী ইতিহাস লাইরিক্তা ইদুনা লৈ~।
\s1 মেনাহেম্না ইস্রায়েলদা পানবা
\p
\v 16 অদুদগী মেনাহেম্না তির্সাদগী চত্তুনা তিফসা অমসুং মদুগী মনুংদা লৈরম্বা পূম্নমক অমসুং মদুগী ঙমখৈদা লৈবা মীশিংদা লান্দাখি~। মরমদি মখোয়না মঙোন্দা থোঙ হাংদোক্লমদে, মরম অদুনা মহাক্না মদুদা লান্দাখি~। অদুগা মদুগী মনুংদা লৈরম্বা মীরোনবী নুপী পূম্নমক মহাক্না মপূক হোগায়খি~।
\v 17 যিহূদাগী নিংথৌ অজারীয়ানা পানবা কুন্থ্রামাপনশুবা চহীদা গাদীগী মচা নিপা মেনাহেম্না ইস্রায়েলদা পানবা হৌখি অমসুং সমরিয়াদা চহী তরা পানখি~।
\v 18 অদুগা যেহোবাগী মিৎয়েংদা মহাক্না ফত্তবা তৌখি; ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপশিং অদুদগী মহাক্না মপুন্সি চুপ্পদা থাদোকখিদে~।
\v 19 আশিরিয়াগী নিংথৌ পূলনা লৈবাক অদুগী মায়োক্তা লাকখি; অদুগা পূলনা মেনাহেমগী তেংবাংবা ওইদুনা নিংথৌ লৈবাক অদু মহাক্কী খূত্তা লৈ হায়বা খঙনবা মেনাহেম্না পূলদা লুপা \f + \fr 15:19 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত লীশীং অমা পীখি~।
\v 20 অদুগা আশিরিয়াগী নিংথৌদা পীননবা মেনাহেম্না শেন অদু ইস্রায়েলগী ইনাক কৈরাক খুনবা অচৌবা মী পূম্নমক্তগী, মী অমমমদগী লুপা শেকেল য়াঙ্খৈ নমদুনা লৌখি~। মরম অদুনা আশিরিয়াগী নিংথৌনা হনখিদুনা লৈবাক অদুদা লৈথখিদে~।
\v 21 অদুগা মেনাহেমগী অতোপ্পা থবকশিং অমসুং মহাক্না তৌখিবা পূম্নমক ইস্রায়েলগী নিংথৌশিংগী ইতিহাস লাইরিক্তা ইদুনা লৈতব্রা?
\v 22 অদুগা মেনাহেম্না মপা মপুশিংগা য়াহিপ তানখি~। অদুগা মহাক্কী মচা নিপা পেকাহিয়ানা মহাক্কী মহুত্তা পানখি~।
\s1 পেকাহিয়ানা ইস্রায়েলদা পানবা
\p
\v 23 যিহূদাগী নিংথৌ অজারীয়ানা পানবা য়াঙ্খৈশুবা চহীদা মেনাহেমগী মচা নিপা পেকাহিয়ানা সমরিয়াদা ইস্রায়েলগী মথক্তা পানবা হৌখি, অদুগা মহাক্না চহী অনী পানখি~।
\v 24 অদুগা যেহোবাগী মিৎয়েংদা মহাক্না ফত্তবা তৌখি~। ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপশিং অদু মহাক্না থাদোকখিদে~।
\v 25 অদুবু রেমালীয়াগী মচা নিপা, মহাক্কী লাঞ্জিংবা পেকানা মহাক্কী মথক্তা লৌতুনখি অমসুং সমরিয়াদা লৈবা নিংথৌগী য়ূমগী লানবন্দা মহাকপু আর্গোব অমসুং আরিয়েগা লোয়ননা হাৎখি; অদুগা গিলিয়দ মচাশিংগী মী য়াঙ্খৈ মহাক্কা লোয়নরম্মী~। অদুগা মহাক্না মহাকপু হাত্তুনা মহাক্কী মহুত্তা পানখি~।
\v 26 অদুগা পেকাহিয়াগী অতোপ্পা থবকশিং অমসুং মহাক্না তৌখিবা পূম্নমক অদু য়েংউ, ইস্রায়েলগী নিংথৌশিংগী ইতিহাস লাইরিক্তা ইদুনা লৈ~।
\s1 পেকানা ইস্রায়েলদা পানবা
\p
\v 27 যিহূদাগী নিংথৌ অজারীয়ানা পানবা য়াঙ্খৈনিথোইশুবা চহীদা রেমালীয়াগী মচা নিপা পেকানা সমরিয়াদা ইস্রায়েলগী মথক্তা পানবা হৌখি, অদুগা চহী কুন পানখি~।
\v 28 অদুগা যেহোবাগী মিৎয়েংদা মহাক্না ফত্তবা অদু তৌখি~। ইস্রায়েলবু পাপ তৌহনখিবা নেবাৎকী মচা নিপা যেরোবামগী পাপশিং অদু মহাক্না থাদোকখিদে~।
\v 29 ইস্রায়েলগী নিংথৌ পেকাগী হাকতক্তা আশিরিয়াগী নিংথৌ তিগলাৎ-পিলেসেরনা লাক্তুনা ঈয়োন, অবেল-বেৎ-মাকা, যানোহ, কেদেশ, হসোর, গিলিয়দ, গালীল, অমদি নপ্তালীগী লৈবাক পূম্নমক লৌখি অমসুং লমশিং অদুগী মীশিংবু লানফা ওইনা আশিরিয়াদা পুখি~।
\v 30 উজিয়াগী মচা নিপা যোথাম্না পানবা কুনশুবা চহীদা এলাগী মচা নিপা হোসিয়ানা রেমালীয়াগী মচা নিপা পেকাগী মথক্তা লৌতুনরগা মহাক্কী মথক্তা খূৎ থাদুনা হাৎখি অমসুং মহাক্কী মহুত্তা মহাক্না পানখি~।
\v 31 অদুগা পেকাগী অতোপ্পা থবকশিং অমসুং মহাক্না তৌখিবা পূম্নমক অদু য়েংউ, ইস্রায়েলগী নিংথৌশিংগী ইতিহাস লাইরিক্তা ইদুনা লৈ~।
\s1 যোথাম্না যিহূদাদা পানবা
\r ২ইতি 27:1-9
\p
\v 32 রেমালীয়াগী মচা নিপা ইস্রায়েলগী নিংথৌ পেকানা পানবা অনীশুবা চহীদা যিহূদাগী নিংথৌ উজিয়াগী মচা নিপা যোথাম্না পানবা হৌখি~।
\v 33 মহাক্না পানবা হৌবদা মহাক চহী কুনমঙা শুরম্মী, অদুগা মহাক্না যেরূশালেমদা চহী তরাতরুক পানখি~। অদুগা মহাক্কী মমাগী মমিংদি জাদোক্কী মচা নুপী যেরূশা কৌই~।
\v 34 অদুগা মহাক্না যেহোবাগী মিৎয়েংদা অচুম্বা তৌখি; মহাক্কী মপা উজিয়ানা তৌখিবা পূম্নমক অদুগী মতুং ইন্না মহাক্না তৌখি~।
\p
\v 35 অদুম ওইনমক অৱাংবা মফমশিং অদু লৌথোকখিদে; মীশিংনা মতম অদুদসু অৱাংবা মফমশিংদা ঈরাত্তুনা মেক্রুক থাখি~। মহাক্না যেহোবাগী য়ূমগী মথক থংবা থোঙজাউ অদু শাখি~।
\p
\v 36 যোথামগী অতোপ্পা থবকশিং অমসুং মহাক্না তৌখিবা পূম্নমক অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 37 মতম অদুদা যেহোবানা সিরিয়াগী নিংথৌ রেসীন অমসুং রেমালীয়াগী মচা নিপা পেকাবু যিহূদাগী মায়োক্তা থাবা হৌখি~।
\v 38 অদুগা যোথাম্না মপা মপুশিংগা য়াহিপ তানখ্রে অমসুং মপা দেবিদকী সহরদা মপা মপুশিংগা মহাকপু ফুমখি~। অদুগা মহাক্কী মচা নিপা অহাজনা মহাক্কী মহুত্তা পানখি~।
\c 16
\s1 অহাজনা যিহূদাদা পানবা
\r ২ইতি 28:1-27
\p
\v 1 রেমালীয়াগী মচা নিপা পেকানা পানবা তরাতরেৎশুবা চহীদা যিহূদাগী নিংথৌ যোথামগী মচা নিপা অহাজনা পানবা হৌখি~।
\v 2 অদুগা অহাজনা পানবা হৌবদা মশাগী চহী কুন শুরম্মী অমসুং মহাক্না যেরূশালেমদা চহী তরাতরুক পানখি; অদুগা মহাক্কী মপা দেবিদনা মহাক্কী ঈশ্বর যেহোবাগী মিৎয়েংদা অচুম্বা তৌখিবগুম্না মহাক্না তৌখিদে~।
\v 3 অদুবু মহাক্না ইস্রায়েলগী নিংথৌশিংগী লম্বীদা চৎখি; অদুগা যেহোবানা ইস্রায়েল মচাশিংগী মাঙদগী তান্থোকখ্রবা জাতিশিং অদুগী তুক্কচবা থবকশিং অদুগী মতুং ইন্না মহাক্কী মচা নিপা ফাওবা মৈদা থাখি~।
\v 4 অদুগা মহাক্না অৱাংবা মফমশিংদা, চীংশিংদা অমসুং মনা পূঙবা উপাল খুদিংগী মখাদা ঈরাত্তুনা মেক্রুক থাখি~।
\s1 সিরিয়া অমসুং ইস্রায়েলনা যিহূদাদা লান্দাবা
\p
\v 5 অদুদগী সিরিয়াগী নিংথৌ রেসীন অমসুং রেমালীয়াগী মচা নিপা, ইস্রায়েলগী নিংথৌ পেকানা যেরূশালেমদা লান্দানবা চৎখি; অদুগা মখোয়না অহাজবু লাঙ্গোয় চনখি, অদুবু মহাকপু খুদুম চনবা ঙমখিদে~।
\v 6 মতম অদুদা সিরিয়াগী নিংথৌ রেসীন্না সিরিয়াগীদমক এলাৎপু অমুক হন্না লৌশিন্দুনা এলাত্তগী যিহূদিশিংবু তান্থোকখি~। অদুগা সিরিয়া মচাশিংনা এলাত্তা লাক্তুনা ঙসি ফাওবা মফম অদুদা লৈ~।
\v 7 মরম অদুনা অহাজনা আশিরিয়াগী নিংথৌ তিগলাৎ-পিলেসেরগী মফমদা পাউ পুবা মীশিং থাদুনা হায়রকই, <<ঐ নহাক্কী ননাইনি অমসুং নহাক্কী নচা নিপানি; লাক্তুনা ঐগী ইথক্তা হৌরক্লিবা সিরিয়াগী নিংথৌগী খূত্তগী অমসুং ইস্রায়েলগী নিংথৌগী খূত্তগী ঐবু কনবিয়ু~।>>
\v 8 অদুগা অহাজনা যেহোবাগী য়ূমদা অমসুং নিংথৌগী য়ূমগী লনগৈশিংদা ফংবা সনা অমসুং লুপা লৌদুনা আশিরিয়াগী নিংথৌদা খূদোনপোৎ ওইনা থাখি~।
\s1 আশিরিয়া মচাশিংনা দমাস্কস লৌশিনবা
\p
\v 9 আশিরিয়াগী নিংথৌনা মহাক্কী ৱা তাবিখি; আশিরিয়াগী নিংথৌনা দমাস্কসকী মায়োক্তা চৎখত্তুনা মদু লৌশিনখি, মীশিংবু লানফা ওইনা কীরদা পুরকখি অমসুং রেসীনবু হাৎখি~।
\p
\v 10 অদুগা নিংথৌ অহাজনা আশিরিয়াগী নিংথৌ তিগলাৎ-পিলেসেরবু ওক্নবা দমাস্কস্তা চৎখিবদা দমাস্কস্তা লাৎনপূং অমা লৈরম্বা উখি; অদুগা লাৎনপূং অদুগী মরোল পূম্নমক, মদুগী মওং অমসুং মদু শাবগী মতৌ অদু নিংথৌ অহাজনা পুরোহিৎ ঊরিয়াগী মফমদা থাখি~।
\v 11 অদুগা অহাজ নিংথৌনা দমাস্কস্তগী থারকখিবা পূম্নমক অদুগী মতুং ইন্না পুরোহিৎ ঊরিয়ানা লাৎনপূং অমা শাখি~। নিংথৌ অহাজনা দমাস্কস্তগী লাক্ত্রিঙৈগী মমাঙদা পুরোহিৎ ঊরিয়ানা মদু শাখি~।
\v 12 অদুগা নিংথৌনা দমাস্কস্তগী লাক্লবদা, নিংথৌনা লাৎনপূং অদু উখি~। অদুগা নিংথৌনা লাৎনপূং অদুদা চত্তুনা মদুগী মথক্তা কৎচবশিং কৎখি~।
\v 13 অদুগা লাৎনপূং অদুগী মথক্তা মহাক্না মহাক্কী মৈ থাদোকপগী কৎনপোৎ অমসুং মহাক্কী মহৈ মরোংগী কৎনপোৎ অদু মৈ থাখি; অদুগা মহাক্কী থক্নবগী কৎনপোৎ অদু হৈথখি অমসুং মহাক্কী ঈঙথবগী কৎনপোৎশিংগী ঈ অদু খিকখি~।
\v 14 অদুগা মহাক্না যেহোবাগী মাঙদা লৈরম্বা পিথ্রাইগী লাৎনপূং অদুসু য়ূমগী মমাঙদগী, হায়বদি লাৎনপূং অমসুং যেহোবাগী য়ূমগী মরক্তগী পুরক্তুনা লাৎনপূং অদুগী অৱাং থংবদা থমখি~।
\v 15 অদুগা নিংথৌ অহাজনা পুরোহিৎ ঊরিয়াদা য়াথং পীদুনা হায়রকই, <<অচৌবা লাৎনপূং অদুগী মথক্তা অয়ুক্কী মৈ থাদোকপগী কৎনপোৎ, য়াচঙবগী মহৈ মরোংগী কৎনপোৎ, নিংথৌগী মৈ থাদোকপগী কৎনপোৎ অমসুং মহাক্কী মহৈ মরোংগী কৎনপোৎ, অদুগা লোয়ননা লৈবাক অদুগী মী পূম্নমক্কী মৈ থাদোকপগী কৎনপোৎ, মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদু মৈ থাউ; অদুগা মৈ থাদোকপগী কৎনপোৎকী ঈ পূম্নমক অমসুং ঈরাৎচবগী ঈ পূম্নমক মদুগী মথক্তা খিকউ~। অদুবু পিথ্রাইগী লাৎনপূং অদুদি ঐনা হংজনবগীদমক ওইগনি~।
\v 16 অসুম তৌনা নিংথৌ অহাজনা য়াথং তৌখিবা পূম্নমক অদুগী মতুং ইন্না পুরোহিৎ ঊরিয়ানা তৌখি~।
\p
\v 17 অদুগা নিংথৌ অহাজনা থাঙ্গৎফমশিংগী মপানশিং অদু ককথত্তুনা মখোয়গী মথক্তগী হাম্ন-ফূ অদু লৌথোকখি; অদুগা মদুগী মখাদা লৈরম্বা পিথ্রাইগী শল্লাবশিংগী মথক্তগী ঈশিং কোনফূ অদু লৌথদুনা মদু নূঙ থাবা মফম অমগী মথক্তা থমখি~।
\v 18 অদুগা পোত্থাবা নুমিৎকীদমক মখোয়না য়ূম মনুংদা থাকন খন্দুনা থনম্বা অমসুং মপান্দা নিংথৌগী চঙফম শেম্লম্বা অদু আশিরিয়াগী নিংথৌগী মরম্না মহাক্না যেহোবাগী য়ূমদগী হোংদোকখি~।
\p
\v 19 অহাজনা তৌখিবা মহাক্কী অতোপ্পা থবকশিং অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 20 অদুগা অহাজনা মপা মপুশিংগা য়াহিপ তানখ্রে অমসুং দেবিদকী সহরদা মপা মপুশিংগা ফুমখি~। অদুগা মহাক্কী মচা নিপা হিজকীয়ানা মহাক্কী মহুত্তা পানখি~।
\c 17
\s1 হোসিয়ানা ইস্রায়েলদা পানবা
\r ২নিং 18:9-12
\p
\v 1 যিহূদাগী নিংথৌ অহাজনা পানবা তরানিথোইশুবা চহীদা এলাগী মচা নিপা হোসিয়ানা সমরিয়াদা ইস্রায়েলগী মথক্তা পানবা হৌখি অমসুং চহী মাপন পানখি~।
\v 2 অদুগা মহাক্না যেহোবাগী মিৎয়েংদা ফত্তবা তৌখি, অদুবু মহাক্কী মমাঙদা পাল্লম্বা ইস্রায়েলগী নিংথৌশিংগুম্বদি নত্তে~।
\p
\v 3 আশিরিয়াগী নিংথৌ শালমানেসরনা মহাক্কী মায়োক্তা লাকখি; অদুগা হোসিয়ানা মহাক্কী মনাই ওইদুনা মঙোন্দা লোইপোৎ পীখি~।
\v 4 অদুগা আশিরিয়াগী নিংথৌনা হোসিয়াগী লৌতুনবা অদু খঙখি; মরমদি মহাক্না ইজিপকী নিংথৌ সোগী মনাক্তা পাউ পুবা মীশিং থাখি অমসুং মহাক্না চহী খুদিংদা আশিরিয়াগী নিংথৌদা লোইপোৎ পুরকখিবা অদুগুম্না অমুক হন্না অমতা পুরকখিদে~। মরম অদুনা আশিরিয়াগী নিংথৌনা মহাকপু কৈশুমশঙদা পুন্দুনা থমখি~।
\p
\v 5 অদুদগী আশিরিয়াগী নিংথৌনা লৈবাক শীন্থুংনা চৎখি অমসুং সমরিয়াদা কাখত্তুনা চহী অহুম মদুবু লাঙ্গোয় চন্দুনা থমখি~।
\p
\v 6 হোসিয়ানা পানবা মাপনশুবা চহীদা আশিরিয়াগী নিংথৌনা সমরিয়া লৌশিন্দুনা ইস্রায়েলগী মীশিংবু আশিরিয়াদা পুখি, অদুগা মখোয়বু গোজান তুরেন মপান্দা লৈবা হলা অমসুং হবোর অমসুং মিদি মচাশিংগী সহরশিংদা থমখি~।
\s1 লাই মূর্ত্তি লাৎপা অমসুং লোই থাবা
\p
\v 7 মরমদি অসুম্না থোকখি, ইস্রায়েল মচাশিংবু ইজিপ লৈবাক্তগী, ইজিপকী নিংথৌ ফেরাউগী মখূত্তগী পুথোকপিরকপা মখোয়গী ঈশ্বর যেহোবাগী মায়োক্তা মখোয়না পাপ তৌখি অমসুং অতোপ্পা লাইশিংবু কিখি~।
\v 8 অদুগা যেহোবানা ইস্রায়েল মচাশিংগী মমাঙদগী তান্থোকখিবা জাতিশিং অদুগী ৱায়েন পথাপশিং অমসুং ইস্রায়েলগী নিংথৌশিংনা শেমখিবা অদুগী মতুং ইন্না মখোয়না চৎখি~।
\v 9 অদুগা ইস্রায়েল মচাশিংনা মখোয়গী ঈশ্বর যেহোবাগী মায়োক্তা চুমদবা থবকশিং লোন্না তৌখি~। অদুগা শঙলিবশিংগী লানবনগী অৱাংবা শঙদগীনা চেকপন্না কোয়শিনবা সহর ফাওবা, হায়বদি মখোয়গী সহর পূম্নমক্তা মখোয়না মখোয়গীদমক অৱাংবা মফমশিং শাখি~।
\v 10 অদুগা মখোয়না অৱাংবা চীংথক খুদিংদা অমসুং মনা পূঙবা উপাল খুদিংগী মখাদা নূঙগী য়ূম্বীশিং অমসুং \f + \fr 17:10 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং থমখি~।
\v 11 অদুগা যেহোবানা মখোয়গী মমাঙদগী পুথোকখ্রবা জাতিশিং অদুনা তৌখিবগুম্না, মখোয়না অৱাংবা মফম পূম্নমক্তা মেক্রুক থাখি অমসুং যেহোবাবু শাউনবা কাইহৌদুনা ফত্তবা থবকশিং তৌখি,
\v 12 মরমদি মখোয়না থৌগল তৌখিবা লাই মূর্ত্তিশিংগী মরমদা যেহোবানা মখোয়দা হায়খি, <<নখোয়না অসিগুম্বা থবক অসি তৌরোইদবনি~।>>
\v 13 অদুম ওইনমক যেহোবানা ৱা তাকথোকপা মী পূম্নমক অমসুং \f + \fr 17:13 \fk অউবা মী: \ft ৱা তাকথোকপা মী~।\f*অউবা মী পূম্নমক্কী মপান্না ইস্রায়েলগী মফমদা অমসুং যিহূদাগী মফমদা খঙহন্দুনা হায়রকই, <<নখোয়গী ফত্তবা লম্বীশিংদগী নখোয় হল্লকউ, অদুগা ঐনা নখোয়গী নপা নপুশিংদা য়াথং পীখিবা অমসুং ঐনা ঐগী ইনাই ৱা তাকথোকপা মীশিংগী মপান্না নখোয়দা থাখিবা ৱায়েন য়াথং পূম্নমক অদুগী মতুং ইন্না ঐগী য়াথংশিং অমসুং ৱায়েন পথাপশিং ঙাকউ~।>>
\v 14 অদুম ওইনমক মখোয়গী ঈশ্বর যেহোবাবু থাজখিদবা মখোয়গী মপা মপুশিংগী ঙক কনবগুম্না মখোয়না মঙক কনখি~।
\v 15 অদুগা মহাক্কী পথাপশিং, মখোয়গী মপা মপুশিংগা লেপ্নখিবা মহাক্কী ৱালেপ, মখোয়গী মথক্তা পীখিবা মহাক্কী সাক্ষীশিং অদু মখোয়না উশিৎ থৌওইখিদে; অদুগা মখোয়না অরেম্বা লাই মূর্ত্তিগী তুং ইন্দুনা অরেম্বা ওইখি অমসুং মখোয়গী অকোয়বদা লৈরম্বা জাতিশিংগী তুং ইনখি, মখোয়গী মরমদা, মখোয়গী মতৌগুম্না তৌরোইদবনি হায়দুনা যেহোবানা মখোয়দা য়াথং পীখ্রবনি~।
\v 16 অদুগা মখোয়না মখোয়গী ঈশ্বর যেহোবাগী য়াথং পূম্নমক থাদোক্তুনা মখোয়গীদমক হৈদুনা মূর্ত্তিশিং, অমদি শন্নাউ অনী শাখি অমসুং \f + \fr 17:16 \fk অশেরা: \ft ফিনিসিয়াগী মীশিংগী উনা শাবা লাইরেম্বী~।\f*অশেরাগী মূর্ত্তি অমা শাখি, অদুগা অতিয়াদা লৈবা পূম্নমকপু খুরুমখি অমসুং \f + \fr 17:16 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালবু থৌগল তৌখি~।
\v 17 অদুগা মখোয়না মখোয়গী মচা নিপাশিং অমসুং মচা নুপীশিংবু মৈ থাখি, মিত্রং অমসুং মহৈশিং শিজিন্নখি~। অদুগা যেহোবাবু শাউনবা কাইহৌদুনা মহাক্কী মিৎয়েংদা ফত্তবা অদু তৌননবা মখোয় মশাবু য়োন্থোকখি~।
\v 18 মরম অদুনা যেহোবানা ইস্রায়েলগী মথক্তা য়াম্না শাউখি, অদুনা মখোয়বু মহাক্কী মাঙদগী লৌথোকখি; মদুদা যিহূদাগী শলাই নত্তনা অতৈ অমতা লৈহৌদ্রে~।
\v 19 যিহূদানসু মখোয়গী ঈশ্বর যেহোবাগী য়াথংশিং ঙাকখিদে, অদুবু ইস্রায়েলনা শেম্বা ৱায়েন পথাপশিং অদুগী মতুং ইন্না চৎখি~।
\v 20 অদুগা যেহোবানা ইস্রায়েলগী ধারা পূম্নমকপু য়াখিদে অমসুং মখোয়বু অৱাবা পীখি, অদুগা মহাক্না মখোয়বু মহাক্কী মাঙদগী লৌথোক্ত্রিবা ফাওবা মখোয়বু অমাঙ অতা থোকহনবা মীশিংগী মখূত্তা পীথোকখি~।
\v 21 মরমদি মহাক্না ইস্রায়েলবু দেবিদকী ইমুংদগী নমদুনা খাইদোকখি~। অদুগা মখোয়না নেবাৎকী মচা নিপা যেরোবাম্বু নিংথৌ হাপখি~। অদুগা যেরোবাম্না ইস্রায়েলবু যেহোবাগী তুং ইনবদগী চিংথোকখি অমসুং মখোয়বু অচৌবা পাপ তৌহনখি~।
\v 22 মরমদি যেরোবাম্না তৌখিবা পাপকী থবক পূম্নমক অদুদা ইস্রায়েল মচাশিংনা চৎখি; মখোয়না পাপশিং অদু থাদোকখিদে,
\v 23 যেহোবাগী মনাই, ৱা তাকথোকপা মীশিংগী মপান্না হায়খিবগুম্না মহাক্না ইস্রায়েলবু মহাক্কী মাঙদগী লৌথোক্ত্রিবা ফাওবা পাপশিং অদু থাদোকখিদে~। অসুম্না ইস্রায়েলবু মশাগী মরৈবাক্তগী আশিরিয়া লৈবাক্তা পুখিদুনা ঙসি ফাওবা মফম অদুদা লৈরি~।
\s1 মীরৈবাক মচাশিংনা ইস্রায়েলগী সহরদা লৈবা
\p
\v 24 অদুগা আশিরিয়াগী নিংথৌনা বাবিলোন, কূথা, অব্বা, হমাৎ অমসুং সেফর্বায়ীমদগী মীশিং পুরক্তুনা সমরিয়াগী সহরশিংদা ইস্রায়েল মচাশিংগী মহুত্তা মখোয়বু থমখি; অদুগা মখোয়না সমরিয়াবু খূৎ চন্দুনা মদুগী সহরশিংদা লৈখি~।
\v 25 অদুগা অসুম্না থোকখি, মখোয়না মফম অদুদা লৈবা হৌরকপদা, মখোয়না যেহোবাবু কিরমদে; মরম অদুনা যেহোবানা মখোয়গী মরক্তা নোংশাশিং থারক্তুনা মখোয়গী মরক্তগী মী খরা হাৎখি~।
\v 26 মরম অদুনা মখোয়না আশিরিয়াগী নিংথৌদা হায়রকই, <<নহাক্না মরৈবাক্তগী লৌথোক্তুনা সমরিয়াগী সহরশিংদা থমখিবা জাতিশিং অসিনা লৈবাক অসিগী ঈশ্বরগী মরমদা চৎনবী অদু খঙদে~। মরম অদুনা মহাক্না মখোয়গী মরক্তা নোংশাশিং থাখি, অদুগা য়েংউ, নোংশাশিংনা মখোয়বু হাৎখি~। মরমদি মখোয়না লৈবাক অসিগী ঈশ্বরগী মরমদা চৎনবী খঙদে~।>>
\v 27 অদুদগী আশিরিয়াগী নিংথৌনা য়াথং পীদুনা হায়রকই, <<নখোয়না মফম অদুদগী পুরকখিবা পুরোহিৎশিং অদুগী মরক্তগী অমবু মফম অদুদা পুদুনা চৎলু; অদুগা মহাক্না চত্তুনা মফম অদুদা লৈসনু অমসুং মহাক্না মখোয়বু লৈবাক অদুগী ঈশ্বরগী মরমদা তম্বিসনু~।>>
\v 28 অদুদগী মখোয়না সমরিয়াদগী পুথোকখিবা পুরোহিৎশিংগী মরক্তগী অমনা লাক্তুনা বেথেলদা লৈখি~। অদুগা মখোয়না করম তৌনা যেহোবাবু কিগদগে হায়বা মহাক্না মখোয়বু তম্বিখি~।
\v 29 অদুম ওইনমক জাতি খুদিংনা মশা মশাগী লাইশিং শাদুনা মখোয়না লৈবা সহরশিংদা সমরিয়া মচাশিংনা শারম্বা অৱাংবা মফমশিংগী য়ূমশিং অদুদা লাইশিং অদু থমখি~।
\v 30 অদুগা বাবিলোনগী মীশিংনা সুক্কোৎ বেনোৎ শাখি, কূৎকী মীশিংনা নের্গাল শাখি অমসুং হমাৎকী মীশিংনা অশীমা শাখি~।
\v 31 অদুগা অব্বাদা লৈবশিংনা নিবহাজ অমসুং তার্তক শাখি; অদুগা মেফর্বায়ীমদা লৈবশিংনা সেফর্বায়ীমগী লাইশিং আদ্রম্মেলেক অমসুং অনাম্মেলেক্কীদমক মখোয়গী মচাশিংবু মৈদা থাখি~।
\v 32 মখোয়না যেহোবাবু কিরম্মী, অদুবু মখোয় মশাগীদমক মখোয়গী মীচমশিংগী মরক্তগী অৱাংবা মফমশিংগী পুরোহিৎশিং হাপখি~। মখোয়না মখোয়গীদমক অৱাংবা মফমশিংগী য়ূমশিংদা ঈরাৎখি~।
\v 33 মখোয়না যেহোবাবু কিরম্মী, অদুবু মখোয়না জাতিশিংগী মরক্তগী পুখিবা মখোয় অদুনা জাতিশিংগী হৌনবী মতুং ইন্না মশা মশাগী লাইশিংবু থৌগল তৌখি~।
\v 34 ঙসি ফাওবদা মখোয়না মমাঙঙৈগী হৌনবীশিং তৌরি; মখোয়না যেহোবাবু কিদে, অদুগা যেহোবানা ইস্রায়েল হায়না মিং থোনখিবা যাকোবকী মচাশিংদা মহাক্না পীখিবা ৱায়েন পথাপশিং, নৎত্রগা মখোয়গী ৱায়েন, ৱায়েন য়াথং অমসুং য়াথংসু মখোয়না ইন্দে,
\v 35 যেহোবানা ইস্রায়েলগা ৱালেপ্নখি অমসুং মখোয়দা য়াথং পীদুনা হায়রকই, <<নখোয়না অতোপ্পা লাইশিংবু কিরোইদবনি, মখোয়বু খুরুম্লোইদবনি, মখোয়বু থৌগল তৌরোইদবনি অমসুং মখোয়দা ঈরাৎলোইদবনি;
\v 36 অদুবু যেহোবানা অকনবা পাঙ্গন্না অমসুং পাম্বোম তিংদুনা নখোয়বু ইজিপ লৈবাক্তগী পুথোকপিরকখি, নখোয়না মহাকপু কিগদবনি, নখোয়না মহাকপু খুরুমগদবনি অমসুং নখোয়না মঙোন্দা ঈরাৎচবা কৎকদবনি~।
\v 37 অদুগা মহাক্না নখোয়গীদমক ইখিবা পথাপশিং, ৱায়েন, ৱায়েন য়াথং অমসুং য়াথং মতম পূম্নমক্তা নখোয়না ঙাক্কদবনি; অদুগা নখোয়না অতোপ্পা লাইশিংসু কিরোইদবনি~।
\v 38 অদুগা ঐনা নখোয়গা লেপ্নখিবা ৱালেপ্নবা অদু নখোয়না কাউরোইদবনি, নখোয়না অতোপ্পা লাইশিং কিরোইদবনি~।
\v 39 অদুবু নখোয়গী ঈশ্বর যেহোবাবু নখোয়না কিগদবনি; অদুগা মহাক্না নখোয়গী য়েক্নবা পূম্নমক্কী খূত্তগী নখোয়বু কনবিগনি~।>>
\v 40 অদুম ওইনমক মখোয়না নাচুংখিদে, অদুবু মখোয়গী মমাঙঙৈগী চৎনবী মতুং ইন্না মখোয়না তৌখি~।
\v 41 অসুম তৌনা জাতিশিং অসিনা যেহোবাবু কিখি, অদুবু মখোয়গী অহকপা মূর্ত্তিশিংসু থৌগল তৌরম্মী~। মখোয়গী মপা মপুশিংনা তৌখিবা অদুগুম্না মখোয়গী মচাশিং অমসুং মশূশিংনা ঙসি ফাওবদা অদুম তৌরি~।
\c 18
\s1 হিজকীয়ানা যিহূদাদা পানবা
\r ২ইতি 29:1-31:21; ২নিং 16:20
\p
\v 1 অদুগা এলাগী মচা নিপা ইস্রায়েলগী নিংথৌ হোসিয়ানা পানবা অহুমশুবা চহীদা অসুম্না থোকখি, যিহূদাগী নিংথৌ অহাজগী মচা নিপা হিজকীয়ানা পানবা হৌখি~।
\v 2 মহাক্না পানবা হৌবদা মহাক চহী কুনমঙা শুরম্মী, অদুগা মহাক্না যেরূশালেমদা চহী কুনমাপন পানখি~। মহাক্কী মমাগী মমিংদি জেকারিয়াগী মচা নুপী অবি কৌই~।
\v 3 মহাক্কী মপা দেবিদনা তৌখিবা পূম্নমক অদুগী মতুং ইন্না মহাক্না যেহোবাগী মিৎয়েংদা অচুম্বা তৌখি~।
\p
\v 4 মহাক্না অৱাংবা মফমশিং অদু লৌথোক্তুনা নূঙগী য়ূম্বীশিং থুগাইখি অমসুং \f + \fr 18:4 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং ককথত্তুনা মৌশিনা শারম্বা পিথ্রাইগী লিন অদু মচেৎ মচেৎ থুগাইখি; মরমদি মতম অদু ফাওবা ইস্রায়েল মচাশিংনা মদুদা মেক্রুক থারম্মী, অদুগা মদুবু \f + \fr 18:4 \fk নেহুশতান: \ft হিব্রুদা <<পিথ্রাইগী পোৎ~।>>\f*নেহুশতান কৌখি~।
\v 5 মহাক্না ইস্রায়েলগী ঈশ্বর যেহোবাদা চেৎনা থাজখি, মরম অদুনা মহাক্কী তুংদা যিহূদাগী নিংথৌ পূম্নমক্কী মনুংদা মহাক্কা মান্নবা অমতা লৈরমদে, মহাক্কী মমাঙদসু লৈরমদে~।
\v 6 মরমদি যেহোবাদা মহাক্না চেৎনা নপশিঞ্জখি; মহাক্কী তুং ইনবদগী মহাক্না লৈথোকখিদে, অদুবু যেহোবানা মৌশিদা পীখিবা মহাক্কী য়াথংশিং ঙাকখি~।
\v 7 অদুগা যেহোবানা মহাক্কা লোয়নবিখি; মহাক্না চৎপা মফম খুদিংদা মহাক মায় পাকখি~। অদুগা মহাক্না আশিরিয়া নিংথৌগী মথক্তা লান হৌদুনা মহাকপু থৌগল তৌখিদে~।
\v 8 মহাক্না পলেষ্টী মীশিংবু গাজা অমসুং মদুগী ঙমখৈ ফাওবা, লানবনগী অৱাংবা শঙদগী চেকপন্না কোয়শিনবা সহর ফাওবা হাৎখি~।
\p
\v 9 অদুগা নিংথৌ হিজকীয়ানা পানবা মরিশুবা চহীদা অমসুং ইস্রায়েলগী নিংথৌ এলাগী মচা নিপা হোসিয়ানা পানবা তরেৎশুবা চহীদা অসুম্না থোকখি, আশিরিয়াগী নিংথৌ শালমানেসরনা সমরিয়াগী মায়োক্তা লাক্তুনা লাঙ্গোয় চনখি~।
\v 10 অদুগা চহী অহুম লোইরকপদা মখোয়না মদু খুদুম চনখি~। অসুম্না হিজকীয়ানা পানবা তরুকশুবা চহীদা ইস্রায়েলগী নিংথৌ হোসিয়ানা পানবা মাপনশুবা চহীদা সমরিয়া লৌশিনখি~।
\v 11 অদুগা আশিরিয়াগী নিংথৌনা ইস্রায়েলশিংবু আশিরিয়াদা পুদুনা মখোয়বু গোজান তুরেন মপান্দা লৈবা হলা, হবোর অমসুং মিদি মচাশিংগী সহরশিংদা থমখি,
\v 12 মরমদি মখোয়না মখোয়গী ঈশ্বর যেহোবাগী ৱা ইনখিদে, অদুগা মহাক্কী ৱালেপ্নবা অমসুং যেহোবাগী মনাই মৌশিনা পীখিবা য়াথং পূম্নমক হিক্তোকখি; অদুগা মদু তাসু তাখিদে, তৌসু তৌখিদে~।
\p
\v 13 নিংথৌ হিজকীয়ানা পানবা তরামরিশুবা চহীদা আশিরিয়াগী নিংথৌ সনাকেরীবনা চেকপন্না কোয়শিনবা যিহূদাগী সহর পূম্নমক্কী মায়োক্তা লাক্তুনা সহরশিং অদু লৌশিনখি~।
\v 14 অদুগা যিহূদাগী নিংথৌ হিজকীয়ানা লাকীশ্তা লৈবা আশিরিয়াগী নিংথৌদা মী থাদুনা হায়রকই, <<ঐ অরানবা তৌখ্রে; ঐগী ইনাক্তগী হনবিখ্রো; নহাক্না ঐগী ইথক্তা থম্লিবা পোৎলূম অদু ঐনা পুজগনি~।>> অদুগা আশিরিয়াগী নিংথৌনা যিহূদাগী নিংথৌ হিজকীয়াদা লুপা তালন্ত চাহুম অমসুং সনা \f + \fr 18:14 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত কুন্থ্রা পীনবা লেপখি~।
\v 15 অদুগা হিজকীয়ানা যেহোবাগী য়ূমদা অমসুং নিংথৌগী য়ূমগী লনগৈশিংদা ফংবা লুপা পূম্নমক মঙোন্দা পীখি~।
\v 16 মতম অদুদা হিজকীয়ানা যেহোবাগী শঙগী থোঙজাউশিংদগী অমসুং যিহূদাগী নিংথৌ হিজকীয়ানা সনানা য়োমখিবা য়ূম্বীশিংদগী সনা ফক্তুনা আশিরিয়াগী নিংথৌদা পীখি~।
\s1 সনাকেরীবনা যিহূদাদা লান্দাবা
\r ২ইতি 32:1-19
\p
\v 17 অদুগা আশিরিয়াগী নিংথৌনা লাকীশ্তগী তার্তন, রব সারীস অমসুং রবশাকেবু অচৌবা লান্মী তেঙ্গোল অমগা যেরূশালেমদা হিজকীয়াগী মায়োক্তা থাখি~। অদুগা মখোয়না কাখত্তুনা যেরূশালেমদা লাক্লে~। অদুগা মখোয়না লাক্লগা মথক থংবা পুখ্রীগী ঈশিং খোং মনাক্তা ফি শূবগী লৌবুক্কী অচৌবা লম্বীদা লাক্তুনা লেপখি~।
\v 18 অদুগা মখোয়না নিংথৌবু কৌবদা ইমুং মনুং য়েংশিল্লিবা হিলকীয়াগী মচা নিপা এলয়াকীম, লাইরিক ইবা শেবেনা অমসুং অসাফকী মচা নিপা ইতিহাস ইবা যোয়াহনা থোক্লক্তুনা মখোয়গী মনাক্তা লাকখি~।
\v 19 অদুগা রবশাকেনা মখোয়দা হায়খি, <<হৌজিক নখোয়না হিজকীয়াদা হায়য়ু, <অচৌবা নিংথৌ, আশিরিয়াগী নিংথৌনা অসুম্না হায়, <<নহাক্না চেৎনা থাজরিবা মহাক অসি করিনো?
\v 20 নহাক্না লানগীদমক ঐগী লাল্লোঙ অমসুং পাঙ্গল লৈ হায়; অদুবু মদু অরেম্বা ৱা ঙাক্তনি~। নহাক্না ঐগী মায়োক্তা হৌরিবা অসিবু হৌজিক নহাক্না কনাদা থাজবননো?
\v 21 য়েংউ, হৌজিক, নহাক্না পোপ্লবা শীংউৎ পাম্বী অসিগী চৈশুদা, হায়বদি ইজিপ্তা চেৎনা থাজরি, কনাগুম্বা মীনা মদুদা ঙারবদি, মদুনা মহাক্কী মখূৎ থিন্দুনা ফাওরেং লেংগনি~। ইজিপকী নিংথৌ ফেরাউসু মঙোন্দা চেৎনা থাজবা পূম্নমক্কী মফমদা অদুগুম্বনি~।
\v 22 অদুবু নখোয়না ঐঙোন্দা হায়রবদি, <ঐখোয়না ঐখোয়গী ঈশ্বর যেহোবাদা চেৎনা থাজৈ,> অদু ওইরবদি মহাক্কী অৱাংবা মফমশিং অমসুং লাৎনপূংশিং হিজকীয়ানা লৌথোক্তুনা যিহূদা অমসুং যেরূশালেমদা হায়খিদ্রা? <নখোয়না যেরূশালেমদা লৈবা লাৎনপূং অসিগী মমাঙদা খুরুমগদবনি~।> >> >
\v 23 মরম অদুনা হৌজিক ঐগী ইবুংঙো, আশিরিয়াগী নিংথৌগা য়ানবা অমা পুরকউ, অদুগা নহাক্না শগোল থৌবশিং পীবা ঙম্লবদি, ঐনা নঙোন্দা শগোল লীশীং অনী পীগনি~।
\v 24 মদু ঙমদ্রবদি নহাক্না ঐগী মপুগী মনাইশিংগী মরক্তগী খ্বাইদগী পিকপা লাঞ্জিংবা অমগী মায়থোং করম্না লৈথোকহনগদগে? অদুগা শগোল গাড়ীশিং অমসুং শগোল লান্মীশিংগীদমক নহাক্না ইজিপ্পু করম্না থাজগদগে?
\v 25 ঐনা যেহোবা য়াওদনা মফম অসি মাঙহন্নবা মসিগী মায়োক্তা লাক্লিব্রা? যেহোবানা ঐঙোন্দা হায়খি, <লৈবাক অদুগী মায়োক্তা কাখৎলু অমসুং মদু মাঙহল্লু~।> >>
\v 26 অদুদগী হিলকীয়াগী মচা নিপা এলীয়াকীম, শেবেনা অমসুং যোয়াহনা রবশাকেদা হায়খি, <<ঐনা নঙোন্দা নোঞ্জরি, নহাক্কী ননাইশিংদা সিরিয়া লোন্দা হায়বিয়ু, মরমদি ঐখোয়না মদু খঙই অমসুং চেকপল মথক্তা লৈবা মীশিংনা তাননবা ঐখোয়দা যিহূদি লোন্না হায়বিগনু~।>>
\v 27 অদুবু রবশাকেনা মখোয়দা হায়খি, <<ঐগী মপুনা ঐবু নহাক্কী মপুদা অমসুং নঙোন্দা ৱাশিং অসি হায়রুনবা থারকপা নৎত্রা? চেকপল মথক্তা ফম্লিবা মীশিংনা মখোয় মশাগী মথী চাননবা অমসুং মশাগী ময়ুং থক্ননবা মখোয় অসিগী মফমদা মহাক্না ঐবু থারকপা নৎত্রা?>>
\v 28 অদুদগী রবশাকেনা লেপখত্তুনা যিহূদি লোন্দা খোঞ্জেন লাউনা হায়রকই, <<নিংথৌরেন, আশিরিয়াগী নিংথৌগী ৱা তাও~।
\v 29 নিংথৌনা অসুম্না হায়, <হিজকীয়ানা নখোয়বু মীনমহনগনু, মরমদি মহাক্না নখোয়বু ঐগী খূত্তগী কনবিবা ঙম্লোই;
\v 30 হিজকীয়ানা অসি হায়দুনা নখোয়বু যেহোবাদা থাজহন্দসনু, <<যেহোবানা ঐখোয়বু শোয়দনমক্কী কনবিগনি; অদুগা সহর অসি আশিরিয়াগী নিংথৌগী খূত্তা পীথোক্লোই~।>> >
\v 31 হিজকীয়াগী ৱা তাগনু; মরমদি আশিরিয়াগী নিংথৌনা অসুম্না হায়, <ঐগা সন্ধি তৌ অমসুং ঐগী নাক্তা থোক্লকউ; অদুদগী নখোয় মী খুদিংনা নঙগী নঙগী অঙ্গুর পাম্বীদগী অমসুং হৈয়িৎ পাম্বীদগী চাও; অদুগা নখোয় খুদিংনা নঙগী নঙগী গুহাদগী ঈশিং থকউ,
\v 32 অদুগা নখোয় হিংদুনা লৈনবা অমসুং শিদনবা ঐনা লাক্তুনা নখোয়গী লৈবাক্কা মান্নবা লৈবাক, হায়বদি মহৈ মরোং অমসুং য়ুগী লৈবাক, তল অমসুং অঙ্গুর ইংখোলশিংগী লৈবাক, চোর্ফোল থাউ অমসুং খোইহিগী লৈবাক অমদা নখোয়বু পুবিগনি~। অদুগা হিজকীয়াগী ৱা তাগনু, মহাক্না নখোয়বু লান্না চিংদুনা হায়রকই, <<যেহোবানা ঐখোয়বু কনবিগনি~।>>
\v 33 জাতিশিংগী লাইশিংগী মরক্তগী করম্বা লায়না করিগুম্বদা মহাক্কী লৈবাকপু আশিরিয়াগী নিংথৌগী খূত্তগী কনবিখিবা লৈব্রা?
\v 34 হমাৎ অমসুং আর্পাদকী লাইশিং কদায়দা লৈখ্রবগে? সেফর্বায়ীম, হেনা অমসুং ইব্বাগী লাইশিং কদায়দা লৈখ্রবগে? মখোয়না সমরিয়াবু ঐগী খূত্তগী কনবিখিব্রা?
\v 35 লৈবাকশিংগী লাই পূম্নমক্কী মরক্তগী করম্বা লায়না ঐগী খূত্তগী মখোয়গী লৈবাকপু কনবিখিবা লৈবগে? মরম অদুনা যেহোবানা যেরূশালেম্বু ঐগী খূত্তগী কনবিগদ্রা?> >>
\v 36 অদুবু মীশিং অদুনা তূমিন্না লৈদুনা মঙোন্দা ৱা অমতা খুমখিদে; মরমদি নিংথৌগী য়াথংদি অসিনি, <<মঙোন্দা খুমগনু~।>>
\v 37 অদুদগী ইমুং মনুং য়েংশিল্লিবা হিলকীয়াগী মচা নিপা এলীয়াকীম, লাইরিক ইবা শেবেনা অমসুং অসাফকী মচা নিপা ইতিহাস ইবা যোয়াহনা মফি মরোন শেগায়খি অমসুং হিজকীয়াগী মনাক্তা লাক্তুনা মঙোন্দা রবশাকেগী ৱাশিং অদু তমখি~।
\c 19
\s1 হিজকীয়া অমসুং যিশাইয়ানা চঙজবা
\r ২ইতি 32:20-22
\p
\v 1 অদুগা অসুম্না থোকখি, নিংথৌ হিজকীয়ানা মদু তাবদা, মহাক্না মফি মরোন শেগায়রগা বোরা ফি শেত্তুনা যেহোবাগী য়ূমদা চঙখি~।
\v 2 অদুগা মহাক্না ইমুং মনুং য়েংশিল্লিবা এলীয়াকীম, লাইরিক ইবা শেবেনা অমসুং পুরোহিৎশিংগী অহল্লমনশিংবু বোরা ফি শেৎহন্দুনা মখোয়বু আমোজগী মচা নিপা ৱা তাকথোকপা যিশাইয়াদা থাখি~।
\v 3 অদুগা মখোয়না মঙোন্দা হায়খি, <<হিজকীয়ানা অসুম্না হায়, <নুমিৎ অসি অৱাবগী, চৈবগী অমসুং থীনা ঙাঙবগী নুমিৎনি; মরমদি অঙাংশিং পোক্কদৌরে অমসুং পোক্নবগী পাঙ্গল লৈত্রে~।
\v 4 অহিংবা ঈশ্বরবু থীনা ঙাঙননবা মহাক্কী মপু আশিরিয়াগী নিংথৌনা থারকখিবা রবশাকেগী ৱা পূম্নমক অদু নহাক্কী ঈশ্বর যেহোবানা তাসু তারমগনি, অদুগা মহাক্না তাখিবা ৱাশিং অদুগী মরমদা মহাকপু ৱারকপিগনি~। মরম অদুনা লৈহৌরবশিংগীদমক নহাক্না হায়জবিয়ু~।> >>
\p
\v 5 মরম অদুনা হিজকীয়াগী মনাইশিংনা যিশাইয়াগী মফমদা লাকখি~।
\v 6 অদুগা যিশাইয়ানা মখোয়দা হায়খি, <<নখোয়গী মপুদা নখোয়না অসুম্না হায়গদবনি, <যেহোবানা অসুম্না হায়, <<নহাক্না তাখিবা আশিরিয়াগী নিংথৌগী মনাইশিংনা ঐবু থীনা ঙাঙবা ৱা অদু কিগনু~।
\v 7 য়েংউ, ঐনা মঙোন্দা থৱায় অমা তোংহনগনি অমসুং মহাক্না তোকঙা অমা তাদুনা মরৈবাক্তা হনগনি; অদুগা মহাক্কী মরৈবাক্তা ঐনা মহাকপু থাঙশাংনা হাৎহনগনি~।>> > >>
\s1 আশিরিয়াগী নিংথৌনা করেম্নবা
\p
\v 8 মরম অদুনা রবশাকেনা হনখিবদা আশিরিয়াগী নিংথৌনা লিবনাগী মায়োক্তা লান শোক্নদুনা লৈরম্বা থেংনখি~। মরমদি মহাক লাকীশ্তগী চৎখ্রে হায়বা মহাক্না তাখি~।
\v 9 অদুগা মহাক্না \f + \fr 19:9 \fk কূশ: \ft ইথিয়োপিয়া~।\f*কূশকী নিংথৌ তির্হাকাগী মরমদা অসুম্না তারে, <<য়েংউ, মহাক্না নহাক্কী মায়োক্তা লান্দানবা থোক্লক্লে~।>> মহাক্না হিজকীয়াগী মফমদা অমুক হন্না পাউ পুবা মীশিং থাদুনা হায়রকই,
\v 10 <<নখোয়না যিহূদাগী নিংথৌ হিজকীয়াদা অসুম্না হায়গদবনি, <নহাক্না চেৎনা থাজরিবা নহাক্কী ঈশ্বরনা <<আশিরিয়াগী নিংথৌগী মখূত্তা যেরূশালেম পীথোক্লোই>> হায়দুনা নহাকপু মীনমহনগনু~।
\v 11 য়েংউ, আশিরিয়াগী নিংথৌশিংনা লৈবাক পূম্নমক্তা তৌখিবা, হায়বদি মখোয়বু মরু ফংনা মাঙহনখিবা অদু নহাক্না তারে; অদুগা নহাকপু কনবিগদ্রা?
\v 12 ঐগী ইপা ইপুশিংনা মাঙ তাকহনখিবা জাতিশিং, হায়বদি তেলাসারদা লৈবা গোজান, হরান, রেসেফ অমসুং এদেন মচাশিংবু মখোয়গী লাইশিংনা কনবিখিব্রা?
\v 13 হমাৎকী নিংথৌ, আর্পাদকী নিংথৌ, সেফর্বায়ীম সহরগী, হেনাগী অমসুং ইব্বাগী নিংথৌ কদায়দা লৈখ্রবগে?> >>
\s1 হিজকীয়াগী হায়জবা
\r ২ইতি 32:20
\p
\v 14 হিজকীয়ানা পাউ পুবা মীশিংগী মখূত্তগী চিঠি অদু ফংদুনা পারে~। অদুগা হিজকীয়ানা যেহোবাগী য়ূমদা চৎখত্তুনা যেহোবাগী মাঙদা মদু শন্দোক্তুনা থমখি~।
\v 15 অদুগা হিজকীয়ানা যেহোবাগী মাঙদা হায়জদুনা হায়খি, <<\f + \fr 19:15 \fk খরূব: \ft স্বর্গদূত কাঙবু অমনি~।\f*খরূবশিংগী মরক্তা লৈবিবা হে ইস্রায়েলগী ঈশ্বর যেহোবা, মালেমগী নিংথৌ লৈবাক পূম্নমক্কী ঈশ্বরদি নহাক্নি, নহাক্তনি~। নহাক্না অতিয়া অমসুং মালেম শেম্বিখি~।
\v 16 যেহোবা, নহাক্কী নাকোং চেপথদুনা তাবিয়ু; যেহোবা, নহাক্কী মিৎ পাঙথোকপিয়ু অমসুং য়েংবিয়ু~। অদুগা অহিংবা ঈশ্বরবু থীনা ঙাঙনবা থারকখিবা সনাকেরীবকী ৱাশিং অদু তাবিয়ু~।
\v 17 হে যেহোবা, অচুম্বমক আশিরিয়াগী নিংথৌশিংনা জাতিশিং অমসুং মখোয়গী লৈবাকশিং মাঙহল্লে~।
\v 18 অদুগা মখোয়গী লাইশিং মৈনুংদা লংশিল্লে; মরমদি মখোয়দি লাইশিং নত্তে, অদুবু মীশিংগী খূৎনা শেম্বা, উ অমসুং নূঙনি~। মরম অদুনা মখোয়না লাইশিং অদু মাঙহনখ্রে~।
\v 19 মরম অদুনা হৌজিক, হে ঐখোয়গী ঈশ্বর যেহোবা, ঐনা নঙোন্দা নোঞ্জরি, যেহোবা ঈশ্বরদি নহাক্নি, হায়বদি নহাক্তনি হায়বা মালেমগী নিংথৌ লৈবাক পূম্নমক্না খঙনবা নহাক্না ঐখোয়বু মহাক্কী মখূত্তগী কনবিয়ু~।>>
\p
\v 20 অদুদগী আমোজগী মচা নিপা যিশাইয়ানা হিজকীয়াগী মফমদা মী থাদুনা হায়রকই, <<ইস্রায়েলগী ঈশ্বর যেহোবানা অসুম্না হায়, <নহাক্না আশিরিয়াগী নিংথৌ সনাকেরীবকী মরমদা ঐঙোন্দা হায়জখিবা অদু ঐনা তাবিরে~।>
\v 21 যেহোবানা মহাক্কী মরমদা হায়খিবা ৱা অদু অসিনি,
\q1 <সিয়োনগী মচা নুপী লৈশাবী অশেংবীনা
\q1 নহাকপু উশিৎপিদ্রে অমসুং করেম্নদুনা নহাকপু নোক্নবিরে;
\q1 যেরূশালেমগী মচা নুপীনা নঙোন্দা মকোক হাইরি!
\p
\v 22 <কনাবু নহাক্না চৈবনো অমসুং থীনা ঙাঙবনো?
\q1 কনাগী মায়োক্তা নহাক্না খোঞ্জেন লাউখৎপনো,
\q1 নহাক্কী নমিৎ থাঙ্গত্তুনা য়েংবনো?
\q1 ইস্রায়েলগী অশেংবা ইবুংঙোগী মায়োক্তা!
\q1
\v 23 নহাক্কী পাউ পুবা মীশিংগী মপান্না নহাক্না ইবুংঙোবু চৈদুনা হায়খি,
\q1 <<ঐগী শগোল গাড়ী ময়ামগা ঐনা চীংশিংগী অৱাংবা মতোন্দা কাখৎলি,
\q1 লেবানোনগী নাকনশিংদা;
\q1 মদুগী অৱাংবা সিদর পাম্বীশিং অমসুং মদুগী খন্দোক্লবা ফর উপালশিং য়ানগনি;
\q1 অদুগা ঐনা ঙমখৈশিংদা লৈবা মফমশিংদা অমসুং মদুগী কার্মেল উমংদা চঙগনি~।
\q1
\v 24 ঐনা তৌথদুনা মীরমগী ঈশিং থকখি,
\q1 ঐগী খোঙগী খূয়ানা ঐনা কংহনখি
\q1 লাঙ্গোয় চল্লিবা তুরেন পূম্নমক~।>>
\p
\v 25 <মমাঙঙৈদা নহাক্না তাখিদ্রা,
\q1 ঐনা মসি তৌখিবনি,
\q1 থায়নগী মতমদগী ঐনা মসি শেমখিবনি?
\q1 হৌজিক ঐনা মসি থোকহল্লে,
\q1 চেকপন্না কোয়শিনবা সহরশিং অদু নহাক্না মাঙ তাকপগী মপৈশিংগুম মাঙহন্দুনা থম্নবনি~।
\q1
\v 26 মরম অদুনা সহরদা লৈরিবশিংগী মপাঙ্গল খজিক্তা লৈ;
\q1 মখোয় মিপাইরে অমসুং ঈকাইবা নংলে;
\q1 মখোয়দি লৌবুক্কী য়েঞ্ছাং নাপীগুম, অশংবা মনা মশীংগুম,
\q1 য়ূমথকশিংদা হৌবা নাপীগুম, চাউদ্রিঙৈদা কংশিনখ্রবা মহৈ মরোংগুম ওইরে~।
\p
\v 27 <অদুবু নহাক্কী লৈফম,
\q1 নহাক্না চত্থোকপা অমসুং চঙলকপা,
\q1 নহাক্না ঐগী ইথক্তা শাউবা ঐনা খঙই~।
\q1
\v 28 মরমদি নহাক্কী অশাউবা ঐগী ইথক্তা অমসুং নহাক্কী নৱাংবা
\q1 ঐগী নাকোং য়ৌরক্লে,
\q1 মরম অদুনা ঐনা ঐগী কোচি ননাতোন্দা থাংগনি,
\q1 নচীনবান্দা ঐগী য়াচন চনগনি,
\q1 ঐনা নহাকপু অমুক হলহনগনি নহাক্না লাকখিবা লম্বীদা~।
\p
\v 29 <অদুগা মসিনা নঙোন্দা খূদম ওইগনি:
\q1 নখোয়না চহী অসিদা মশা মথন্তা হৌরকপা পোৎশিং চাগনি,
\q1 মথংগী চহীদসু অদুগুম্না হৌরকপা অদু চাগনি;
\q1 অহুমশুবা চহীদা নখোয়না মরূ হুল্লু অমসুং মহৈ লোকউ,
\q1 অঙ্গুর ইংখোলশিং শেম্মু অমসুং মহৈ মরোং অদু চাও~।
\q1
\v 30 অদুগা যিহূদাগী ইমুংগী লৈহৌরবশিংনা অমুক হন্না মখাদা মরা তাগনি,
\q1 অদুগা মথক্লোমদা মহৈ য়ানগনি~।
\q1
\v 31 মরমদি যেরূশালেমদগী লৈহৌরিবশিং,
\q1 সিয়োন চীংদগী নান্থোকহৌরবা মখোয় অদু থোক্লক্কনি~।
\q1 লান্মী তেঙ্গোলশিংগী যেহোবানা থৱায় য়াওবগী মরম্না মসি তৌগনি~।>
\p
\v 32 মরম অদুনা যেহোবানা আশিরিয়াগী নিংথৌগী মরমদা অসুম্না হায়:
\q1 <মহাক্না সহর অসিদা লাক্লোই,
\q1 মফম অদুদা তেনসু কাপ্লোই,
\q1 মসিগী মমাঙদা \f + \fr 19:32 \fk চুঙ: \ft ময়ুং শাংবা হকচাং ঙাকথোক্নবা খূৎলাই~। \f* চুঙ পুদুনসু লাক্লোই,
\q1 মসিগী মায়োক্তা পনসু থোনগৎলোই~।
\q1
\v 33 মহাক্না লাকখিবা লম্বী অদুমক্তদা মহাক্না হনগনি,
\q1 সহর অসিগী মনুংদা চঙলক্লোই,> যেহোবানা হায়~।
\q1
\v 34 <মরমদি ঐগী মরমগীদমক অমসুং ঐগী ইনাই দেবিদকী মরমগীদমক,
\q1 ঐনা সহর অসি কন্ননবা ঙাকথোক্কনি~।> >>
\p
\v 35 অদুগা অহিং অদুদা অসুম্না থোকখি, যেহোবাগী দূতনা চৎখিদুনা আশিরিয়া মচাশিংগী লানশঙদা মী লাখ অমগা লীশীং মরিফুমঙা হাৎখি~। অয়ুক অঙনবদা মীশিং হৌগৎলকপদা য়েংউ, মখোয় পূম্নমক অশিবা হকচাং ওইরম্লে~।
\v 36 মরম অদুনা আশিরিয়াগী নিংথৌ সনাকেরীবনা থাদোক্তুনা চৎখি অমসুং হন্দুনা নীনেবেদা লৈখি~।
\v 37 অদুগা অসুম্না থোকখি, মহাক্না মহাক্কী লাই নিসরোক্কী য়ূমদা খুরুম্লিঙৈদা, মহাক্কী মচা নিপা আদ্রম্মেলেক অমসুং শারেসেরনা মহাকপু থাঙশাংনা হাৎখি; অদুগা মখোয়না অরারাৎকী লৈবাক্তা চেনখি~। অদুগা মহাক্কী মচা নিপা এসারহাদ্দোন্না মহাক্কী মহুত্তা নিংথৌ ওইদুনা পানখি~।
\c 20
\s1 হিজকীয়া নাবা অমসুং ফবা
\r ২ইতি 32:24-26
\p
\v 1 মতম অদুদা হিজকীয়া শিবা য়ানা নারম্মী~। অদুগা আমোজগী মচা নিপা ৱা তাকথোকপা যিশাইয়ানা মহাক্কী মনাক্তা লাক্তুনা মঙোন্দা হায়খি, <<যেহোবানা অসুম্না হায়, <নহাক্কী ইমুং শিল্লম্লো, মরমদি নহাক শিরগনি, হিংলরোই~।> >>
\v 2 অদুদগী মহাক্না ফক্লাংলোমদা মমায় ওনশিন্দুনা যেহোবাদা হায়জদুনা হায়রকই,
\v 3 <<হে যেহোবা, ঐনা নঙোন্দা নোঞ্জরি, ঐনা নহাক্কী মাঙদা চুম্না অমসুং থম্মোই শেংনা চৎখিবা অমসুং নহাক্কী মিৎয়েংদা অফবা তৌজখিবা অদু হৌজিক নীংশিংবিয়ু~।>> হিজকীয়ানা থম্মোই শোক্না কপখি~।
\v 4 অদুগা অসুম্না থোকখি, যিশাইয়ানা শূমাঙ ময়ায় য়ৌনা চৎত্রিঙৈদা, যেহোবাগী ৱা মঙোন্দা লাক্তুনা হায়রকই,
\v 5 <<হল্লু অমসুং ঐগী মীশিংগী লুচিংবা হিজকীয়াদা হায়য়ু, <নহাক্কী নপা দেবিদকী ঈশ্বর যেহোবানা অসুম্না হায়, <<ঐনা নহাক্কী হায়জবা তারে, ঐনা নহাক্কী পিরাং উরে; য়েংউ, ঐনা নহাকপু ফহনবিগনি~। হুম্নিশুবা নুমিত্তা নহাক্না ইবুংঙোগী য়ূমদা চৎখৎকনি~।
\v 6 অদুগা ঐনা নহাক্কী পুন্সি চহী তরামঙা শাংদোকহনবিগনি~। ঐনা নহাকপু অমসুং সহর অসিবু আশিরিয়াগী নিংথৌগী খূত্তগী কনবিগনি~। অদুগা ঐনা ঐগী মরমগীদমক অমসুং ঐগী ইনাই দেবিদকী মরমগীদমক সহর অসি ঙাক্কনি~।>> > >>
\v 7 অদুগা যিশাইয়ানা হায়খি, <<হৈয়িৎকী শুগাইবা মতূম অমা লৌ~।>> অদুগা মখোয়না মদু লৌদুনা অপোম্বদা থোম্লে অমসুং মহাক ফরে~।
\p
\v 8 অদুগা হিজকীয়ানা যিশাইয়াদা হায়খি, <<যেহোবানা ঐবু ফহনবিগনি অমসুং হুম্নিশুবা নুমিত্তা ঐনা যেহোবাগী য়ূমদা চৎখৎকনি হায়বা অদুগী খূদম করিনো?>>
\v 9 অদুগা যিশাইয়ানা হায়খি, <<যেহোবানা হায়খিবা ৱা অদু মহাক্না তৌবিগনি হায়বগী মরীদা নহাক্না খূদম অসি যেহোবাদগী ফংগনি: নুংশাগী মমিনা মাঙলোমদা খোঙকাপ তরা নৎত্রগা তুংলোমদা খোঙকাপ তরা হনগদ্রা?>>
\v 10 অদুগা হিজকীয়ানা খুমখি, <<নুংশাগী মমিনা খোঙকাপ তরা চত্থবা অসি অরায়বা থবক্নি~। মদু ওইদসনু, অদুবু মমি অদু তুংলোমদা খোঙকাপ তরা হনসনু~।>>
\v 11 অদুগা ৱা তাকথোকপা যিশাইয়ানা যেহোবাবু কৌজখি, অদুগা ঈশ্বরনা অহাজগী নুংশা মমিগী ঘড়ীদা চৎখিবা মমি অদু তুংলোমদা খোঙকাপ তরা হলহনখি~।
\s1 হিজকীয়ানা মরন মথুম উত্থোকপা
\r ২ইতি 32:27-31
\p
\v 12 মতম অদুদা হিজকীয়া নাদুনা লৈরে হায়বা বালদানগী মচা নিপা বাবিলোনগী নিংথৌ \f + \fr 20:12 \fk বেরোদাক বালদান্না: \ft যিশা 39:1 দা মেরোদাক বালদান হায়না ই~।\f*বেরোদাক বালদান্না তাদুনা মহাক্না হিজকীয়াদা চিঠিশিং অমসুং খূদোনপোৎ থাখি~।
\v 13 হিজকীয়ানা মখোয়গী ৱা তাখি, অদুগা মহাক্কী য়ূমগী মমল য়াম্লবা পোৎশিং সনা, লুপা, মনম নুংশিবা পোৎ, মমল য়াম্লবা থাউ, মহাক্কী লানগী খূৎলাইগী য়ূম অমসুং মহাক্কী লনগৈশিংদা লৈবা পূম্নমক মখোয়দা উৎখি~। হিজকীয়ানা মখোয়দা উহনখিদবা করিগুম্বা পোৎ অমতা মহাক্কী য়ূমদা অমসুং মহাক্না পানবা লৈবাক পূম্নমক্তা লৈরমদে~।
\p
\v 14 অদুদগী ৱা তাকথোকপা যিশাইয়ানা নিংথৌ হিজকীয়াগী মনাক্তা লাক্তুনা মঙোন্দা হায়খি, <<মীশিং অসিনা করি হায়খিবগে? অদুগা মখোয়না নহাক্কী ননাক্তা কদায়দগী লাকপনো?>> হিজকীয়ানা হায়খি, <<মখোয়না অথাপ্পা লৈবাক, হায়বদি বাবিলোন্দগী লাকপনি~।>>
\v 15 যিশাইয়ানা হায়খি, <<মখোয়না নহাক্কী য়ূমদা করি করি উখ্রবগে?>> হিজকীয়ানা খুমখি, <<ঐগী য়ূমদা লৈবা পূম্নমক মখোয়না উখ্রে; ঐগী লন্থুমশিংগী মরক্তা ঐনা মখোয়দা উহনখিদবা অমতা লৈতে~।>>
\v 16 অদুগা যিশাইয়ানা হিজকীয়াদা হায়খি, <<যেহোবাগী ৱা তাও,
\v 17 <য়েংউ, নহাক্কী য়ূমদা লৈবা পূম্নমক অমসুং নপা নপুশিংনা কৈদা ঙসি ফাওবা পৈশিনখিবা পোৎশিং অদু বাবিলোন্দা পুখিগদবা নুমিৎশিং অদু লাকই, করি অমতা থনম্লরোই,> যেহোবানা হায়~।
\v 18 নঙোন্দগী থোক্লক্কদবা, নহাক্না পোক্কদবা নচা নিপাশিংগী মরক্তগী খরবু মখোয়না পুখ্রগনি; অদুগা বাবিলোনগী নিংথৌগী কোনুংদা মখোয়না ফম্নাইবা ওইগনি~।> >>
\v 19 অদুদগী হিজকীয়ানা যিশাইয়াদা হায়খি, <<নহাক্না হায়খিবা যেহোবাগী ৱা অদু অফবনি~।>> অদুগা মহাক্না হায়খি, <<ঐগী হাকতক্তা ঈঙথবা অমসুং অচুম্বা লৈরবদি মদু অফবা নৎত্রা?>>
\p
\v 20 অদুগা হিজকীয়াগী অতোপ্পা থবকশিং, মহাক্কী মথৌনা অমসুং মহাক্না করম্না পুখ্রী অমা তৌখি, অদুগা লৈনুংদা ঈশিং চেনফম শেম্লগা সহরদা ঈশিং পুশিনখিবা অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 21 অদুগা হিজকীয়ানা মপা মপুশিংগা য়াহিপ তানখি, অদুগা মহাক্কী মচা নিপা মনাসেনা মহাক্কী মহুত্তা পানখি~।
\c 21
\s1 মনাসেনা যিহূদাদা পানবা
\r ২ইতি 33:1-10
\p
\v 1 মনাসেনা পানবা হৌবদা মশাগী চহী তরানিথোই শুরম্মী অমসুং যেরূশালেমদা চহী য়াঙ্খৈমঙা পানখি~। মহাক্কী মমাগী মমিংদি \f + \fr 21:1 \fk হেফসীবা: \ft অর্থদি <ঐগী হরাউবা মঙোন্দা লৈ> হায়বনি~।\f*হেফসীবা কৌই~।
\v 2 অদুগা যেহোবানা ইস্রায়েল মচাশিংগী মাঙদগী তান্থোকখ্রবা জাতিশিং অদুগী তুক্কচবা থবকশিং অদুগী মতুং ইন্না মহাক্না যেহোবাগী মিৎয়েংদা ফত্তবা তৌখি~।
\v 3 মরমদি মহাক্কী মপা হিজকীয়ানা মাঙহনখ্রবা অৱাংবা মফমশিং অদু মহাক্না অমুক হন্না শাগৎখি; অদুগা ইস্রায়েলগী নিংথৌ আহাবনা তৌখিবগুম্না, মহাক্না \f + \fr 21:3 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালগী লাৎনপূংশিং শাগত্তুনা \f + \fr 21:3 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~। \f*অশেরাগী মূর্ত্তি শারে অমসুং অতিয়াদা লৈবা পূম্নমকপু খুরুমদুনা মখোয়বু থৌগল তৌখি~।
\v 4 অদুগা মহাক্না যেহোবাগী য়ূমদা লাৎনপূংশিং শাখি, মদুগী মরমদা যেহোবানা হায়খি, <<ঐনা যেরূশালেমদা ঐগী মিং থমগনি~।>>
\v 5 অদুগা মহাক্না যেহোবাগী য়ূমগী শূমাঙ অনীদা অতিয়াদা লৈবা পূম্নমক্কীদমক লাৎনপূংশিং শাখি~।
\v 6 অদুগা মহাক্না মচা নিপাবু মৈদা থাখি~। অদুগা মহাক্না হীকাপ য়াইকাপ্পা থবক তৌখি, মহৈ শিজিন্নখি, কিথুম পুবশিং অমসুং লাইৱা তীনৱা শান্নবশিং থমখি~। মহাক্না যেহোবাবু শাউনবা কাইহৌদুনা মহাক্কী মিৎয়েংদা কাহেন্না ফত্তবা থবক তৌখি~।
\v 7 অদুগা মহাক্না শাখিবা অশেরাগী অহকপা মূর্ত্তি অমা য়ূম অদুদা থমখি, য়ূম অদুগী মরমদা যেহোবানা দেবিদ অমসুং মহাক্কী মচা নিপা সোলোমোন্দা হায়খি, <<ঐনা ইস্রায়েলগী শলাই পূম্নমক্তগী খন্দোকখ্রবা য়ূম অসিদা অমসুং যেরূশালেমদা, ঐনা ঐগী মিং মতম পূম্নমক্তা থমগনি;
\v 8 অদুগা ঐনা মখোয়দা পীখিবা য়াথং পূম্নমক অদুগী মতুং ইন্না অমসুং ঐগী ইনাই মৌশিনা মখোয়দা পীখিবা য়াথং, হায়বদি ৱায়েন য়াথং পূম্নমক্কী মতুং ইন্না মখোয়না ঙাক্ত-ঙাক্লবদি, ঐনা মখোয়গী মপা মপুশিংদা পীখিবা লৈবাক অদুদগী ইস্রায়েলগী খোঙ অমুক হন্না লেঙহল্লরোই~।>>
\v 9 অদুবু মখোয়না নাচুংখিদে~। যেহোবানা ইস্রায়েল মচাশিংগী মমাঙদগী মাঙহনখিবা জাতিশিং অদুনা তৌখিবা অদুদগী হেন্না ফত্তবা তৌননবা মনাসেনা মখোয়বু ইনশিনখি~।
\s1 মনাসে ৱারকপা
\r ২ইতি 33:18-20
\p
\v 10 অদুগা যেহোবানা মহাক্কী মনাই ৱা তাকথোকপা মীশিংগী মপান্না হায়রকই,
\v 11 <<যিহূদাগী নিংথৌ মনাসেনা তুক্কচবা থবকশিং অসি তৌরে~। মহাক্কী মমাঙদা লৈরম্বা অমোরী মচাশিংনা তৌখিবা পূম্নমক অদুদগী হেন্না ফত্তনা তৌরে অমসুং মহাক্কী লাই মূর্ত্তিশিং অদুগী মরম্না যিহূদাবুসু পাপ তৌহল্লে~।
\v 12 মরম অদুনা ইস্রায়েলগী ঈশ্বর যেহোবানা অসুম্না হায়, <য়েংউ, ঐনা যেরূশালেম অমসুং যিহূদাগী মথক্তা অসিগুম্বা অৱাবা পুরক্লি~। কনাগুম্বনা মদুগী মরম তাবদা মহাক্কী নাকোং অনীমক তীং তীং লাউগনি~।
\v 13 অদুগা ঐনা যেরূশালেমগী মথক্তা সমরিয়াগী লমওন থৌরী অমসুং আহাবকী য়ূমগী উলুম তিংথোক্কনি; অদুগা মী অমনা পুখম তৈথোকপগুম অমসুং তৈথোক্তুনা মদুবু মথক মখা ওন্থোকপা অদুগুম্না ঐনা যেরূশালেম্বু তৈথোক্কনি~।
\v 14 অদুগা ঐগী ফংফম থোকপগী লেমহৌবা অদু ঐনা থাদোক্কনি অমসুং মখোয়বু মখোয়গী য়েক্নবশিংগী মফমদা পীথোক্কনি; অদুগা মখোয়দি মখোয়গী য়েক্নবশিং পূম্নমক্কী পোৎ লাকফম অমসুং লুট তৌফম ওইগনি~।
\v 15 মরমদি মখোয়না ঐগী মিৎয়েংদা ফত্তবা তৌখি, মখোয়গী মপা মপুশিংনা ইজিপ্তগী থোক্লকখিবা নুমিত্তগী হৌনা ঙসি ফাওবদা ঐবু শাউনবা কাইহৌরি~।> >>
\v 16 মনাসেনা যেরূশালেমগী নাকন অমদগীনা অতোপ্পা নাকন অমা ফাওবা মরান লৈতবা ঈ য়াম্না তাহন্দুনা পিক থনহনখি, অদুগীসু মথক্তা মহাক্না যেহোবাগী মিৎয়েংদা ফত্তবা তৌদুনা মহাক্কী পাপ্না যিহূদাবু পাপ তৌহনখি~।
\p
\v 17 হৌজিক মনাসেগী অতোপ্পা থবকশিং, মহাক্না তৌখিবা পূম্নমক অমসুং মহাক্না তৌখিবা মহাক্কী পাপ অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 18 অদুগা মনাসেনা মহাক্কী মপা মপুশিংগা য়াহিপ তানখ্রে, অদুগা মহাকপু মশামক্কী ময়ূমগী ইংখোন্দা, উজাগী ইংখোন্দা ফুমখি~। অদুগা মহাক্কী মচা নিপা অমোন্না মহাক্কী মহুত্তা পানখি~।
\s1 অমোন্না যিহূদাদা পানবা
\r ২ইতি 33:21-25
\p
\v 19 অমোন্না পানবা হৌবদা মশাগী চহী কুন্নিথোই শুরে, অদুগা মহাক্না যেরূশালেমদা চহী অনী পানখি~। মহাক্কী মমাগী মমিংদি যোতবাদা লৈবা হরূসকী মচা নুপী মেশূল্লেমেৎ কৌই~।
\v 20 অদুগা মহাক্কী মপা মনাসেনা তৌখিবগুম্না, মহাক্না যেহোবাগী মিৎয়েংদা ফত্তবা তৌখি~।
\v 21 অদুগা মহাক্না মপানা চৎলম্বা লম্বী পূম্নমক্তা চৎখি; মহাক্কী মপানা থৌগল তৌরম্বা লাই মূর্ত্তিশিং অদু থৌগল তৌদুনা মখোয়বু খুরুমখি~।
\v 22 অদুগা মহাক্না মপা মপুশিংগী ঈশ্বর যেহোবাবু থাদোকখি অমসুং যেহোবাগী লম্বীদা চৎখিদে~।
\p
\v 23 অদুগা অমোনগী মনাইশিংনা মহাক্কী মথক্তা লৌতুনদুনা নিংথৌবু মহাক মশামক্কী য়ূমদা হাৎখি~।
\v 24 অদুগা লৈবাক অদুগী মীশিংনা নিংথৌ অমোনগী মথক্তা লৌতুনখিবা মখোয় পূম্নমকপু হাৎখি~। অদুগা লৈবাক অদুগী মীশিংনা মহাক্কী মচা নিপা যোশিয়াবু মহাক্কী মহুত্তা নিংথৌ হাপখি~।
\v 25 অমোন্না তৌখিবা মহাক্কী অতোপ্পা থবকশিং অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 26 অদুগা মহাকপু উজাগী ইংখোন্দা লৈবা মহাক্কী মোংফমদা ফুমখি~। অদুগা মহাক্কী মচা নিপা যোশিয়ানা মহাক্কী মহুত্তা পানখি~।
\c 22
\s1 যোশিয়ানা যিহূদাদা পানবা
\r ২ইতি 34:1-2, 8-28
\p
\v 1 যোশিয়ানা পানবা হৌবদা মহাক্কী চহী নিপান শুরম্মী~। অদুগা মহাক্না যেরূশালেমদা চহী কুন্থ্রামাথোই পানখি~। মহাক্কী মমাগী মমিংদি বোজকাত্তা লৈবা অদায়াগী মচা নুপী যেদীদা কৌই~।
\v 2 অদুগা মহাক্না যেহোবাগী মিৎয়েংদা অচুম্বা তৌখি~। মহাক্কী মপা দেবিদকী লম্বী পূম্নমক্তা চত্তুনা য়েৎলোমদা নৎত্রগা ওইরোমদা লৈথোকখিদে~।
\p
\v 3 অদুগা অসুম্না থোকখি, নিংথৌ যোশিয়ানা পানবা তরানিপানশুবা চহীদা নিংথৌনা মেশূল্লমগী মচা নিপা অজালীয়াগী মচা নিপা লাইরিক ইবা শাফানবু যেহোবাগী য়ূমদা থাদুনা হায়রকই,
\v 4 <<থোঙঙাকপশিংনা মীশিংদগী খোমজিনখিবা যেহোবাগী য়ূমদা পুরকখিবা লুপা অদু পুরোহিৎলেন হিলকীয়ানা মশীং থীননবা মহাক্কী মনাক্তা চৎলু~।
\v 5 অদুগা যেহোবাগী য়ূম য়েংশিল্লিবা থবক শূরিবশিংগী খূত্তা মখোয়না মদু শিন্নসনু; অদুগা মখোয়না মদু যেহোবাগী য়ূমদা লৈবা থবক শূরিবশিংদা য়ূমগী অকায়বা শেমজিন্নবা পীসনু
\v 6 উ শূবশিংদা, য়ূম শাবশিংদা অমসুং নূঙ শূবশিংদা, অদুগা য়ূম অদু শেমজিন্নবা উ অমসুং অহকপা নূঙ লৈননবা পীসনু~।
\v 7 অদুম ওইনমক মখোয়গী মখূত্তা শিন্নখিবা শেন অদুগী মরমদা মখোয়না চাদিং পান্নরমদে, মরমদি মখোয়না থাজবা য়ানা তৌরম্মী~।>>
\s1 হিলকীয়ানা ৱায়েন য়াথংগী লাইরিক ফংবা
\r ২ইতি 34:14-21
\p
\v 8 অদুগা পুরোহিৎলেন হিলকীয়ানা লাইরিক ইবা শাফান্দা হায়খি, <<ঐনা যেহোবাগী য়ূমদা ৱায়েন য়াথংগী লাইরিক অদু ফংলে~।>> অদুগা হিলকীয়ানা লাইরিক অদু শাফান্দা পীরে অমসুং মহাক্না মদু পাখি~।
\v 9 অদুগা লাইরিক ইবা শাফান্না নিংথৌগী মনাক্তা লাক্লগা নিংথৌদা পাউ অমুক পুরক্তুনা হায়খি, <<নহাক্কী ননাইশিংনা য়ূম অদুদা ফংবা শেন অদু খোমজিনখি, অদুগা মদু যেহোবাগী য়ূম য়েংশিল্লিবা, হায়বদি থবক শূরিবা মখোয়গী খূত্তা শিন্নখি~।>>
\v 10 অদুগা লাইরিক ইবা শাফান্না নিংথৌদা হায়রকই, <<পুরোহিৎ হিলকীয়ানা ঐঙোন্দা লাইরিক অমা পীরে~।>> অদুগা শাফান্না মদু নিংথৌগী মমাঙদা পাখি~।
\v 11 অদুগা অসুম্না থোকখি, নিংথৌনা ৱায়েন য়াথংগী লাইরিক অদুগী ৱাশিং তাবদা মহাক্না মফি মরোন শেগায়খি~।
\v 12 অদুগা নিংথৌনা পুরোহিৎ হিলকীয়া, শাফানগী মচা নিপা অহীকাম, মীকায়াগী মচা নিপা অখবোর, লাইরিক ইবা শাফান অমসুং নিংথৌগী মনাই অসায়াদা য়াথং পীদুনা হায়রকই,
\v 13 <<নখোয় চৎলু, ফংখ্রবা লাইরিক অসিগী ৱাশিংগী মরমদা ঐগীদমক, মীশিংগীদমক অমসুং যিহূদা পূম্নমক্কীদমক যেহোবাদা হংলু; মরমদি ঐখোয়গী মরমদা ইখিবা পূম্নমক অদুগী মতুং ইন্না তৌননবা ঐখোয়গী ইপা ইপুশিংনা লাইরিক অসিগী ৱাশিংদা নাচুংখিদে, মরম অদুনা ঐখোয়গী ইথক্তা যেহোবানা মৈ হৌনা শাউরে~।>>
\v 14 অসুম্না পুরোহিৎ হিলকীয়ানা অহীকাম, অখবোর, শাফান অমসুং অসায়ানা হার্হাসকী মচা নিপা, তিকবাগী মচা নিপা ফিরোন থম্ফম পান্নরিবা শাল্লূমগী নুপী, হায়বদি ৱা তাকথোকপী হুলদাগী মফমদা চৎলম্মী (হৌজিক মহাক্না যেরূশালেমগী অনীশুবা শরূক্তা লৈরম্মী) অমসুং মখোয়না মহাক্কা ৱা ঙাঙনরম্মী~।
\s1 ৱা তাকথোকপী হুলদানা হায়বা ৱা
\p
\v 15 অদুগা মহাক্না মখোয়দা হায়খি, <<ইস্রায়েলগী ঈশ্বর যেহোবানা অসুম্না হায়, <ঐগী ইফমদা নখোয়বু থারকপা মী অদুদা হায়য়ু,
\v 16 <<যেহোবানা অসুম্না হায়, <য়েংউ, যিহূদাগী নিংথৌনা পাখিবা লাইরিক অদুগী ৱা পূম্নমক্কী মতুং ইন্না ঐনা মফম অসিগী মথক্তা অমসুং মসিদা লৈরিবশিংগী মথক্তা অৱাবা পুরক্কনি,
\v 17 মরমদি মখোয়গী মখূৎকী থবক পূম্নমক্না ঐবু শাউনবা কাইহৌদুনা মখোয়না ঐবু থাদোক্তুনা অতোপ্পা লাইশিংদা মেক্রুক থাখ্রে~। মরম অদুনা মফম অসিগী মথক্তা ঐগী মৈ হৌনা শাউবা হৌরক্কনি অমসুং ঈঙথররোই~।> >> >
\v 18 অদুবু যেহোবাদা হংজননবা নখোয়বু থারকপা যিহূদাগী নিংথৌদা নখোয়না অসুম্না হায়য়ু, <ইস্রায়েলগী ঈশ্বর যেহোবানা অসুম্না হায়, <<নহাক্না তাখ্রবা ৱাশিং অদুগী মরীদা,
\v 19 ঐনা মফম অদুগী মথক্তা অমসুং মদুদা লৈরিবশিংগী মথক্তা হায়খিবা ৱা, হায়বদি মখোয় তুম্না মাঙগনি অমসুং শিরাপ ফংগনি হায়বা ৱা অদু নহাক্না তাবদা নথম্মোই নৌজরে অমসুং নশামক যেহোবাগী মাঙদা নোল্লুকচরে অমসুং নফি নরোন শেগায়দুনা ঐগী মাঙদা কপচবগী মরম্না ঐনসু নহাক্কী ৱা তাবিরে,>> যেহোবানা হায়~।
\v 20 <<মরম অদুনা য়েংউ, ঐনা নহাকপু নপা নপুশিংগী মরক্তা তিলহনগনি অমসুং নহাকপু ঈঙথনা নশাগী মোংফম য়ৌহনগনি; অদুগা ঐনা মফম অসিগী মথক্তা পুরক্কদৌরিবা অৱাবা পূম্নমক অদু নহাক্কী মিৎনা উরোই~।>> > >> অদুগা মখোয়না নিংথৌদা পাউ অমুক পুরক্লে~।
\c 23
\s1 যোশিয়ানা ৱায়েন য়াথং পাথোকপা
\r ২ইতি 34:3-7, 29-33
\p
\v 1 অদুদগী নিংথৌ যোশিয়ানা মী থাদুনা মখোয়না যিহূদাগী অমসুং যেরূশালেমগী অহল্লমন পূম্নমকপু মহাক্কী মনাক্তা পূনশিলহনখি~।
\v 2 অদুগা নিংথৌনা যিহূদাগী নিপা পূম্নমক, যেরূশালেমদা মহাক্কা খুন্দামিন্নরিবা পূম্নমক, পুরোহিৎশিং, ৱা তাকথোকপা মীশিং অমসুং অচৌ পিশক, মী পূম্নমক্কা লোয়ননা যেহোবাগী য়ূমদা চৎখৎখি~। অদুগা যেহোবাগী য়ূমদা ফংখিবা ৱালেপ্নবগী লাইরিক অদুগী ৱা পূম্নমক মখোয়না তাননবা মহাক্না পাখি~।
\p
\v 3 অদুগা যেহোবাগী তুং ইন্না চৎনবা থম্মোই অপূম্বা অমসুং থৱায় অপূম্বা য়াওনা মহাক্কী য়াথংশিং, মহাক্কী সাক্ষীশিং অমসুং মহাক্কী ৱায়েন পথাপশিং ঙাক্ননবা, লাইরিক অদুদা ইখ্রবা ৱালেপ্নবা অদুগী ৱাশিং অদু পাঙথোক্ননবা নিংথৌনা য়ূম্বী অমগী মনাক্তা লেপ্ত‌ুনা যেহোবাগী মাঙদা ৱালেপ্নখি~। অদুগা মী পূম্নমক্না ৱালেপ্নবা অদুদা য়াওখি~।
\v 4 অদুগা \f + \fr 23:4 \fk বাল: \ft অর্থদি <<ইবুংঙো,>> ফিনিসিয়াগী মরু ওইবা লাই~।\f*বালগীদমক, \f + \fr 23:4 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তিগীদমক অমসুং অতিয়াদা লৈরিবা পূম্নমক্কীদমক শাখিবা পাত্র পূম্নমক যেহোবাগী য়ূমদগী পুথোক্লক্নবা নিংথৌনা পুরোহিৎলেন হিলকীয়াদা, মহাক্কী ঙমথংদা লৈবা পুরোহিৎশিংদা অমসুং থোঙঙাকপশিংদা য়াথং পীখি~। অদুগা মহাক্না পাত্র ময়াম অদু যেরূশালেমগী মপান্দা কিদ্রোনগী লৌবুকশিংদা মৈ থারগা মখোয়গী উৎ অদু বেথেলদা পুখি~।
\v 5 অদুগা যিহূদাগী সহরশিংগী অৱাংবা মফমশিংদা অমসুং যেরূশালেমগী অকোয়বদা লৈবা মফমশিংদা মেক্রুক থাননবা যিহূদাগী নিংথৌশিংনা হাপখিবা লাই মূর্ত্তি লাৎপা পুরোহিৎশিংবু মহাক্না লৌথোকখি~। অদুগা বালদা, নুমিত্তা, থাদা, থৱান্মিচাক চবুনশিংদা অমসুং অতিয়াদা লৈবা পূম্নমক্তা মেক্রুক থাখিবা মখোয়সু লৌথোকখি~।
\v 6 অদুগা মহাক্না অশেরাগী মূর্ত্তি অদু যেহোবাগী য়ূমদগী লৌথোক্তুনা যেরূশালেমগী মপান্দা কিদ্রোন ঈশিং খোং মনাক্তা পুরকখি অমসুং মদু কিদ্রোনগী ঈশিং খোং মনাক্তা মৈ থাদুনা মকূপ তানা তকখায়খি~। অদুগা মদুগী মকূপ অদু মীচমশিংগী মোংফমশিংদা চাইথোকখি~।
\v 7 অদুগা মহাক্না যেহোবাগী য়ূমগী মনাক্তা লৈবা শারমচৎ চৎপশিংগী য়ূমশিং অদু থুগাইখি~। য়ূমশিং অদুদা নুপীশিংনা অশেরাগী মূর্ত্তিগীদমক ফিখনশিং শারম্মী~।
\v 8 অদুগা মহাক্না যিহূদাগী সহরশিংদগী পুরোহিৎ পূম্নমক পুরক্লে, অদুগা সেবাদগীনা বের শেবা ফাওবদা পুরোহিৎশিংনা মেক্রুক থারম্বা অৱাংবা মফমশিং অদু মাংহল্লে; অদুগা সহরগী লৈঙাক মপু যোশূৱাগী থোঙজাউ চঙফমদা লৈবা থোঙজাউশিংগী অৱাংবা মফমশিং, হায়বদি সহরগী থোঙজাউ চঙবা মীগী ওইরোমদা লৈবা অৱাংবা মফমশিং অদু থুগাইখি~।
\v 9 অদুম ওইনমক অৱাংবা মফমগী পুরোহিৎশিংনা যেরূশালেমদা লৈবা যেহোবাগী লাৎনপূংদা কাখৎলকখিদে, অদুবু মখোয়না মচীন মনাউশিংগা হামৈ য়াওদবা তল চামিন্নখি~।
\v 10 অদুগা মী অমতনা মহাক্কী মচা নিপা নৎত্রগা মচা নুপীবু \f + \fr 23:10 \fk মোলেক: \ft অম্মোন মচাশিংগী লাই, <<মিলকোম>> নৎত্রগা <<মালকাম~।>>\f*মোলেক্কীদমক মৈ থাদনবা মহাক্না বেন হিন্নোমগী তম্পাক্তা লৈবা \f + \fr 23:10 \fk তোফেৎ: \ft অর্থদি <<মৈ থানফম,>> হিন্নোমগী তম্পাক্তা মফম অমগী মমিং~।\f*তোফেৎপু মাংহনখি~।
\v 11 অদুগা যিহূদাগী নিংথৌশিংনা নুমিত্তা কত্থোকখ্রবা শগোলশিং অদু যেহোবাগী য়ূমগী চঙফমদা, শূমাঙ মনাক্তা লৈবা ফম্নাইবা নেথান মেলেক্কী কাগী মনাক্তগী যোশিয়ানা লৌথোকখি; অদুগা মহাক্না নুমিৎকী শগোল গাড়ীশিং অদু মৈ থাদোকখি~।
\v 12 অদুগা যিহূদাগী নিংথৌশিংনা অহাজগী মথক থংবা কাগী মথক্তা শাখিবা লাৎনপূংশিং, মনাসেনা যেহোবাগী য়ূমগী শূমাঙ অনীদা শাখিবা লাৎনপূংশিং অদু নিংথৌনা য়ৈখায়খি অমসুং মফম অদুদগী থুগাইদুনা মখোয়গী ঊফুল অদু কিদ্রোন ঈশিং খোংদা থাদখি~।
\v 13 অদুগা যেরূশালেমগী মমাঙদা মাঙ তাকহনবগী চীংগী য়েৎ থংবদা লৈবা অৱাংবা মফমশিং, হায়বদি ইস্রায়েলগী নিংথৌ সোলোমোন্না সীদোন মচাশিংগী হঙ্গোইরবা \f + \fr 23:13 \fk আষ্টোরেৎ: \ft মমাঙঙৈগী ফিনিসিয়াগী লাইরেম্বী~।\f*আষ্টোরেৎকীদমক, মোৱাব মচাশিংগী হঙ্গোইরবা কেমোশকীদমক অমসুং অম্মোন মচাশিংগী তুক্কচবা \f + \fr 23:13 \fk মিলকোম: \ft অম্মোন মচাশিংগী লাই <<মালকাম>>~।\f*মিলকোমগীদমক শাখিবা অৱাংবা মফমশিং অদু নিংথৌনা মাংহনখি~।
\v 14 অদুগা মহাক্না নূঙগী য়ূম্বীশিং অদু মচেৎ মচেৎ থুগাইদুনা \f + \fr 23:14 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং অদু ককথৎখি, অদুগা মখোয়গী মফমশিং অদু মীগী শরূশিংনা থনহনখি~।
\p
\v 15 অদুগীসু মথক্তা ইস্রায়েলবু পাপ তৌহনখিবা নেবাৎকী মচা নিপা যেরোবাম্না শাখিবা বেথেলদা লৈবা লাৎনপূং অমসুং অৱাংবা মফম, হায়বদি লাৎনপূং অমসুং অৱাংবা মফম অনী অদুমক যোশিয়ানা থুগাইখি; অদুগা অৱাংবা মফম অদু মৈ থাদোক্তুনা মদু মকূপ তানা তকখায়খি অমসুং অশেরাগী মূর্ত্তি অদু মৈ থাদোকখি~।
\v 16 অদুগা যোশিয়ানা ওন্থোরকপদা চীং অদুদা লৈবা মোংফমশিং অদু মহাক্না উখি অমসুং মী থাদুনা মোংফমশিং অদুদগী শরূশিং লৌখি, ঈশ্বরগী মী অদুনা ৱাশিং অসি হায়খিবগুম্না লাউথোকখ্রবা যেহোবাগী ৱা মতুং ইন্না শরূশিং অদু লাৎনপূং মথক্তা মৈ থাদুনা মদু মাংহনখি~।
\v 17 অদুদগী মহাক্না হায়খি, <<ঐনা উরিবা নীংশিং নূঙ অসি করিনো?>> অদুগা সহরগী নিপাশিং অদুনা মঙোন্দা হায়খি, <<মসিদি যিহূদাদগী লাক্তুনা বেথেলগী লাৎনপূংগী মথক্তা নহাক্না তৌখিবা থবকশিং অদুগী মরমদা লাউথোকখিবা ঈশ্বরগী মী অদুগী মোংফম্নি~।>>
\v 18 অদুগা মহাক্না হায়খি, <<মহাক লৈজসনু; মী কনা অমতনা মহাক্কী শরূশিং শোক্তসনু~।>> মরম অদুনা মহাক্কী শরূশিং অমসুং সমরিয়াদগী লাকখিবা ৱা তাকথোকপা মী অদুগী শরূশিং অদু মখোয়না শোকখিদে~।
\v 19 অদুগা ইস্রায়েলগী নিংথৌশিংনা যেহোবাবু শাউনবা কাইহৌদুনা শাখিবা সমরিয়াগী সহরশিংদা লৈবা অৱাংবা মফমশিংগী য়ূম পূম্নমকসু যোশিয়ানা লৌথোকখি~। অদুগা মহাক্না বেথেলদা তৌখিবা থবক পূম্নমক অদুগী মতুং ইন্না মখোয়দা তৌখি~।
\v 20 অদুগা মহাক্না মদুদা লৈবা অৱাংবা মফমশিংগী পুরোহিৎ পূম্নমকপু লাৎনপূংশিংগী মথক্তা হাৎখি, অদুগা মদুগী মথক্তা মীগী শরূশিং অদু মৈ থাদোক্লগা যেরূশালেমদা হনখি~।
\s1 লান্থোকপিবগী চাকখাঙবা ঙাকপা
\r ২ইতি 35:1-19
\p
\v 21 অদুগা নিংথৌনা মী পূম্নমক্তা য়াথং পীদুনা হায়রকই, <<ৱালেপ্নবা অসিগী লাইরিক্তা ইখিবগুম্না, নখোয়গী ঈশ্বর যেহোবাগী মফমদা লান্থোকপিবগী চাকখাঙবা ঙাকউ~।>>
\v 22 ইস্রায়েলবু ৱায়েনখিবা ৱায়েন মপুশিংগী হাকতক্তগী হৌনা ইস্রায়েলগী নিংথৌশিংগী অমসুং যিহূদাগী নিংথৌশিংগী হাকতক্তসু লান্থোকপিবগী চাকখাঙবা অসি অসিগুম্না তশেংনমক ঙাকখিদ্রি~।
\v 23 অদুবু যোশিয়া নিংথৌনা পানবা তরানিপানশুবা চহীদা যেরূশালেমদা যেহোবাগী মফমদা লান্থোকপিবগী চাকখাঙবা অসি ঙাকখি~।
\v 24 অদুগীসু মথক্তা যোশিয়ানা যিহূদাগী লৈবাক্তা অমসুং যেরূশালেমদা উখিবা কিথুম পুবশিং, লাইৱা তীনৱা শান্নবশিং, য়ূম্লাইশিং, লাই মূর্ত্তিশিং অমসুং তুক্কচবা পূম্নমক লৌথোকখি~। মসি পুরোহিৎ হিলকীয়ানা যেহোবাগী য়ূমদা ফংখিবা লাইরিক অদুদা ইবা ৱায়েন য়াথংগী ৱাশিং অদু পাঙথোক্ননবনি~।
\p
\v 25 অদুগা মৌশিগী ৱায়েন য়াথং পূম্নমক্কী মতুং ইন্না মথম্মোই অপূম্বা, মথৱায় অপূম্বা অমসুং মপাঙ্গল অপূম্বা য়াওনা যেহোবাগী মফমদা ওনশিনখিবা মহাক্কী মাঙদা মহাক্কা মান্নবা নিংথৌ অমতা লৈরমদে; অদুগা মহাক্কী মতুংদসু মহাক্কুম্বা অমতা থোক্লকখিদে~।
\p
\v 26 অদুম ওইনমক মনাসেনা যেহোবাবু কাইহৌখিবা কাইহৌবা পূম্নমক অদুগী মরম্না যিহূদাগী মথক্তা মহাক্না শাউখি অমসুং মহাক্না শাথিনা শাউবদগী হন্থখিদে~।
\v 27 অদুগা যেহোবানা হায়খি, <<ঐনা ইস্রায়েলবু ঐগী মাঙদগী লৌথোকখিবা অদুগুম্না যিহূদাবুসু লৌথোক্কনি, ঐনা খন্দোকখ্রবা যেরূশালেম সহর অমসুং, <ঐগী মিং মফম অদুদা লৈগনি> হায়না ঐনা হায়খিবা য়ূম অসি লংথোক্কনি~।>>
\v 28 যোশিয়াগী অতোপ্পা থবকশিং অমসুং মহাক্না তৌখিবা পূম্নমক অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\s1 যোশিয়া শিবা
\p
\v 29 মহাক্কী হাকতক্তা ইজিপকী নিংথৌ ফেরাউ নেকোনা আশিরিয়াগী নিংথৌগী মায়োক্তা ইউফ্রেটিস তুরেন্দা চৎখৎখি; অদুগা নিংথৌ যোশিয়ানা মহাক্কী মায়োক্তা চৎখি~। অদুগা ফেরাউ নেকোনা মহাকপু উবদা, মহাক্না মহাকপু মেগিদ্দোদা হাৎখি~।
\v 30 অদুগা মহাক্কী মনাইনা মহাক্কী অশিবা হকচাং অদু শগোল গাড়ী অমদা মেগিদ্দোদগী যেরূশালেমদা পুরক্তুনা মহাকপু মশাগী মোংফমদা ফুমখি~। অদুগা লৈবাক অদুগী মীশিংনা যোশিয়াগী মচা নিপা যেহোহাজবু লৌরগা মহাকপু অভিষেক তৌদুনা মপাগী মহুত্তা নিংথৌ ওইনা হাপখি~।
\s1 যেহোহাজনা যিহূদাদা পানবা
\r ২ইতি 36:1-3
\p
\v 31 যেহোহাজনা পানবা হৌবদা মশাগী চহী কুনহুমদোই শুরম্মী~। অদুগা মহাক্না যেরূশালেমদা থা অহুম পানখি~। অদুগা মহাক্কী মমাগী মমিংদি লিবনাদা লৈবা যিরেমিয়াগী মচা নুপী হমূটালনি~।
\v 32 অদুগা মহাক্কী মপা মপুশিংনা তৌখিবা পূম্নমক অদুগী মতুং ইন্না মহাক্না যেহোবাগী মিৎয়েংদা ফত্তবা তৌখি~।
\v 33 অদুগা মহাক্না যেরূশালেমদা পান্দনবা ফেরাউ নেকোনা মহাকপু হমাৎকী লৈবাক্তা রিবলাদা কৈশুমশঙদা থমখি; অদুগা লৈবাক অদুবু লুপা \f + \fr 23:33 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত চামা অমসুং সনা তালন্ত অমা লোইপোৎ কাহনখি~।
\v 34 অদুগা ফেরাউ নেকোনা যোশিয়াগী মচা নিপা এলয়াকীম্বু মপা যোশিয়াগী মহুত্তা নিংথৌ ওইনা হাপ্ত‌ুনা মহাক্কী মমিং যেহোয়াকীম ওন্থোকখি, অদুগা যেহোহাজবু পুদুনা চৎখি; অদুগা মহাক্না ইজিপ্তা লাক্লগা মফম অদুদা শিখি~।
\v 35 অদুগা যেহোয়াকীম্না ফেরাউদা সনা অমসুং লুপা পীখি; অদুবু ফেরাউগী য়াথং মতুং ইন্না শেন পীননবা মহাক্না লৈবাক অদুদা খাজনা লৌখি; মহাক্না ফেরাউ নেকোদা পীননবা লৈবাক অদুগী মীশিংদগী, মী খুদিংদগী মাগী মাগী খাজনাগী মতুং ইন্না সনা অমসুং লুপা নমদুনা লৌখি~।
\s1 যেহোয়াকীম্না যিহূদাদা পানবা
\r ২ইতি 36:4-9
\p
\v 36 যেহোয়াকীম্না পানবা হৌবদা মশাগী চহী কুনমঙা শুরম্মী অমসুং মহাক্না যেরূশালেমদা চহী তরামাথোই পানখি~। অদুগা মহাক্কী মমাগী মমিংদি রূমাদা লৈবা পেদায়াগী মচা নুপী জেবীদানি~।
\v 37 অদুগা মহাক্না মপা মপুশিংনা তৌখিবা পূম্নমক অদুগী মতুং ইন্না যেহোবাগী মিৎয়েংদা ফত্তবা তৌখি~।
\c 24
\s1 যেহোয়াকীম্না নেবূকাদনেজরগী মখা পোনবা
\r ২ইতি 36:6-7
\p
\v 1 মহাক্কী মতমদা বাবিলোনগী নিংথৌ নেবূকাদনেজরনা লাকখি~। অদুগা যেহোয়াকীম্না চহী অহুম মহাক্কী মীনাই ওইখি~। অদুদগী মহাক্না ওনশিল্লক্তুনা মহাক্কী মায়োক্তা লান হৌখি~।
\v 2 অদুগা যেহোবানা মহাক্কী মায়োক্তা কালদী মচাশিংগী কাঙবুশিং, সিরিয়া মচাশিংগী কাঙবুশিং, মোৱাব মচাশিংগী কাঙবুশিং অমসুং অম্মোন মচাশিংগী কাঙবুশিং থাখি~। অদুগা যেহোবানা মহাক্কী মনাইশিং, ৱা তাকথোকপা মীশিংগী মপান্না মহাক্না মহাক্কী ৱা মতুং ইন্না যিহূদাবু মাঙহন্ননবা মহাক্কী মায়োক্তা মখোয়বু থাখি~।
\v 3 তশেংনমক মহাক্কী মিৎয়েংদগী মখোয়বু লৌথোক্ননবা যেহোবাগী য়াথংদগী মসি যিহূদাগী মথক্তা থোক্লবনি, মনাসেনা তৌখিবা পূম্নমক অদুগী মতুং ইন্না মহাক্কী পাপশিং,
\v 4 অমসুং মহাক্না মরান লৈতবা ঈ তাহনখিবগী মরম্ননি; মরমদি মহাক্না যেরূশালেম্বু মরান লৈতবা ঈনা থনহনখি; অদুনা যেহোবানা ঙাকপিনীংখিদে~।
\p
\v 5 হৌজিক যেহোয়াকীমগী অতোপ্পা থবকশিং অমসুং মহাক্না তৌখিবা পূম্নমক অদু যিহূদাগী নিংথৌশিংগী ইতিহাস লাইরিক্তা ইদুনা লৈতব্রা?
\v 6 অসুম্না যেহোয়াকীম্না মপা মপুশিংগা য়াহিপ তানখ্রে~। অদুগা মহাক্কী মচা নিপা যেহোয়াকীন্না মহাক্কী মহুত্তা পানখি~।
\v 7 অদুগা ইজিপকী নিংথৌনা মহাক্কী লৈবাক্তগী অমুক হন্না থোক্লকখিদ্রে, মরমদি বাবিলোনগী নিংথৌনা ইজিপকী তুরেন্দগীনা ইউফ্রেটিস তুরেন ফাওবদা লৈবা ইজিপকী নিংথৌগী লৈরম্বা পূম্নমক লৌশিনখি~।
\s1 যেহোয়াকীন্না যিহূদাদা পানবা
\r ২ইতি 36:8-9
\p
\v 8 অদুগা যেহোয়াকীন্না পানবা হৌবদা মশাগী চহী তরানিপান শুরম্মী অমসুং মহাক্না যেরূশালেমদা থা অহুম পানখি~। অদুগা মহাক্কী মমাগী মমিংদি যেরূশালেমদা লৈবা এলনথানগী মচা নুপী নেহুশতানি~।
\v 9 অদুগা মহাক্কী মপানা তৌখিবা পূম্নমক অদুগী মতুং ইন্না যেহোবাগী মিংয়েংদা মহাক্না ফত্তবা তৌখি~।
\p
\v 10 মতম অদুদা বাবিলোনগী নিংথৌ নেবূকাদনেজরগী মনাইশিংনা যেরূশালেমগী মায়োক্তা লাক্তুনা সহর অদু লাঙ্গোয় চনখি~।
\v 11 অদুগা বাবিলোনগী নিংথৌ নেবূকাদনেজরগী মনাইশিংনা সহর মদু লাঙ্গোয় চল্লিঙৈদা, সহর অদুগী মায়োক্তা মহাক্না লাকখি~।
\v 12 অদুগা যিহূদাগী নিংথৌ যেহোয়াকীন্না মহাক, মহাক্কী মমা, মহাক্কী মনাইশিং, মহাক্কী অঙম অথৌশিং অমসুং মহাক্কী ফম্নাইবশিংগা বাবিলোনগী নিংথৌগী মফমদা থোক্লকখি; অদুগা মহাক্না পানবা নিপানশুবা চহীদা বাবিলোনগী নিংথৌনা যেহোয়াকীনবু লানফা ওইনা পুখি~।
\v 13 অদুগা যেহোবানা হায়খিবা অদুগুম্না, মহাক্না যেহোবাগী য়ূমদা লৈবা লন্থুম পূম্নমক অমসুং নিংথৌগী য়ূমদা লৈবা লন্থুম পূম্নমক মফম অদুদগী পুখি অমসুং ইস্রায়েলগী নিংথৌ সোলোমোন্না যেহোবাগী শঙদা শারম্বা সনাগী পাত্র পূম্নমক মচেৎ মচেৎ ককথৎখি~।
\v 14 অদুগা মহাক্না যেরূশালেম অপূম্বা, অঙম অথৌশিং অমসুং মপাঙ্গল মথৌনা ফবা নিপা পূম্নমক, লানফা ওইনা লীশীং তরা, অদুগা খূৎ-শা হৈবা নিপাশিং অমসুং ধাতুগী থবক শূবা মী পূম্নমক পুখি~। লৈবাক অদুগী হেন্না লৈত লাইরবা মীশিং নত্তনা অতোপ্পা অমতা লৈহৌদ্রে~।
\v 15 অদুগা মহাক্না যেহোয়াকীনবু বাবিলোন্দা পুখি~। অদুগা নিংথৌগী মমা, নিংথৌগী নুপীশিং, মহাক্কী ফম্নাইবশিং অমসুং লৈবাক অদুগী মকোক ওইবা মীশিংবু মহাক্না ফাদুনা যেরূশালেমদগী বাবিলোন্দা পুখি~।
\v 16 অদুগা মথৌনা ফবা নিপা পূম্নমক, হায়বদি লীশীং তরেৎ, অদুগা খূৎ-শা হৈবা নিপাশিং অমসুং ধাতুগী থবক শূবা মী লীশীং অমা, লানগীদমক মতিক চাবা অকনবা মী পূম্নমক বাবিলোনগী নিংথৌনা ফাদুনা বাবিলোন্দা পুখি~।
\s1 যেদেকিয়ানা যিহূদাদা পানবা
\r ২ইতি 36:10-12
\p
\v 17 অদুগা বাবিলোনগী নিংথৌনা যেহোয়াকীনগী মপাগী মনাউ মাত্তানয়াবু মহাক্কী মহুত্তা নিংথৌ ওইনা হাপখি~। অদুগা মহাক্কী মমিং যেদেকিয়া ওন্থোকখি~।
\v 18 যেদেকিয়ানা পানবা হৌবদা মশাগী চহী কুনমাথোই শুরম্মী~। অদুগা মহাক্না যেরূশালেমদা চহী তরামাথোই পানখি~। অদুগা মহাক্কী মমাগী মমিংদি লিবনাদা লৈবা যিরেমিয়াগী মচা নুপী হমূটাল কৌই~।
\v 19 অদুগা যেহোয়াকীম্না তৌখিবা পূম্নমক অদুগী মতুং ইন্না মহাক্না যেহোবাগী মিৎয়েংদা ফত্তবা তৌখি~।
\v 20 মরমদি যেহোবানা শাউবগী মরম্না যেরূশালেম অমসুং যিহূদাদা অসুম্না থোকখি, মহাক্না মখোয়বু মহাক্কী মাঙদগী লংথোক্ত্রিবা ফাওবা যেদেকিয়ানা বাবিলোনগী নিংথৌগী মায়োক্তা হৌখি~।
\c 25
\s1 নেবূকাদনেজরনা যেরূশালেম লাঙ্গোয় চনবা
\r ২ইতি 36:4-7, 10-21
\p
\v 1 অদুগা অসুম্না থোকখি, মহাক্না পানবগী মাপনশুবা চহীগী, তরাশুবা থাগী তরানিশুবা নুমিত্তা বাবিলোনগী নিংথৌ নেবূকাদনেজরনা মহাক অমসুং মহাক্কী লান্মীশিংগা যেরূশালেমগী মায়োক্তা লাক্তুনা মদুগী মায়োক্তা লানশঙ শাখি~। অদুগা মখোয়না মদুগী মায়োক্তা ইকোয় কোয়না লানবনশিং শাখি~।
\v 2 অদুগা সহর অদু যেদেকিয়া নিংথৌনা পানবা তরামাথোইশুবা চহী ফাওবা লাঙ্গোয় চনখি~।
\v 3 অদুগা মরিশুবা থাগী মাপন্নিশুবা নুমিত্তা সহর অদুদা শাথিনা চাক তাঙখি অমসুং লৈবাক অদুগী মীশিংগীদমক চানবা অমতা লৈরমদে~।
\p
\v 4 অদুগা সহর অদু কায়রে, অদুগা কালদী মচাশিংনা সহরগী মায়োক্তা ইকোয় কোয়শিন্দুনা লৈরবসু লানগী নিপা পূম্নমক্না অহিংদা নিংথৌগী ইংখোল মনাক্তা লৈবা চেকপল অনীগী মরক্তা লৈবা থোঙজাউগী লম্বীদা চেনখি~। অদুগা নিংথৌনা অরাবা তাবা লম্বীদা চৎখি~।
\v 5 অদুবু কালদী মচাশিংগী লান্মীশিংনা নিংথৌগী তুংদা তান্নদুনা মহাকপু যেরীকোগী তম্পাক্তা ফাখি~। অদুগা মহাক্কী লান্মী পূম্নমক মঙোন্দগী ইচাই চাইথোকখি~।
\v 6 অসুম তৌনা মখোয়না নিংথৌবু ফাদুনা রিবলাদা বাবিলোনগী নিংথৌগী মফমদা পুরকখি, অদুগা মখোয়না মহাকপু ৱায়েনখি~।
\v 7 অদুগা মখোয়না যেদেকিয়াগী মমাঙদা মহাক্কী মচা নিপাশিংবু মীহাৎ থীনা হাৎখি অমসুং যেদেকিয়াগী মমিৎ কোত্থোকখি, অদুগা মহাকপু পিথ্রাইগী য়োৎহিলং ফলাং চন্দুনা বাবিলোন্দা পুখি~।
\s1 মৈ থাবা অমসুং হাৎপা
\p
\v 8 অদুগা বাবিলোনগী নিংথৌ নেবূকাদনেজরনা পানবা তরামাপনশুবা চহীগী, মঙাশুবা থাগী তরেৎনিশুবা নুমিত্তা ঙাক-শেনবগী মকোক নেবূজরঅদান কৌবা বাবিলোনগী নিংথৌগী মনাই অমা যেরূশালেমদা লাকখি~।
\v 9 অদুগা মহাক্না যেহোবাগী য়ূম অমসুং নিংথৌগী য়ূম মৈ থাদোকখি; অদুগা মহাক্না যেরূশালেমগী য়ূম পূম্নমক অমসুং অচৌ অশাংগী য়ূম খুদিং মৈ থাদোকখি~।
\v 10 অদুগা ঙাক-শেনবগী মকোক্কা লোয়নরম্বা কালদী মচাশিংগী লান্মী পূম্নমক্না যেরূশালেম কোয়শিল্লিবা চেকপলশিং থুগাইখি~।
\v 11 সহর অদুদা লৈহৌবা মীশিং অমসুং বাবিলোনগী নিংথৌগী মফমদা চেনখিবা মীচেনশিংবু মীয়ামদগী লৈহৌবশিংগা ঙাক-শেনবগী মকোক নেবূজরঅদান্না পুখি~।
\v 12 অদুবু ঙাক-শেনবগী মকোক অদুনা লৈবাক অদুগী লাইরবা খরবু অঙ্গুর ইংখোল ঙাক্নবা অমসুং শম্বোৎ খোইনবা থনম্মী~।
\v 13 অদুগা যেহোবাগী য়ূমদা লৈরম্বা পিথ্রাইগী য়ূম্বীশিং অমসুং যেহোবাগী য়ূমদা লৈরম্বা থাঙ্গৎফমশিং অমসুং ঈশিং কোনফূ অদু কালদী মচাশিংনা মচেৎ মচেৎ থুগাইখি অমসুং মদুগী পিথ্রাই অদু বাবিলোন্দা পুখি~।
\v 14 অদুগা পাত্রশিং, বেলচাশিং, চেগপশিং, খাবৈশিং অমসুং মখোয়না শিজিন্নরম্বা পিথ্রাইগী পাত্র পূম্নমক মখোয়না পুখি~।
\v 15 অদুগা খাংশিং, তেঙ্গোৎশিং অমসুং সনাগী পোৎ খুদিং সনা ওইনা অমসুং লুপাগীনা লুপা ওইনা ঙাক-শেনবগী মকোক অদুনা পুখি~।
\v 16 অদুগা সোলোমোন্না যেহোবাগী য়ূমগীদমক য়ূম্বী অনী, ঈশিং কোনফূ অমা অমসুং থাঙ্গৎফমশিং শারম্মী, পিথ্রাইগী পোৎ পূম্নমক অদু ওনবা ঙমদবা মখৈ লৈরম্মী~।
\v 17 য়ূম্বী অমগী অৱাংবদি খুদুপ তরানিপান্নি অমসুং মদুগী মথোন অদু পিথ্রাইনি~। অদুগা মথোন অদুগী অৱাংবদি খুদুপ অহুম্নি~। অদুগা মথোন অদুগী মথক্তা ইকোয় কোয়না লোন্দুনা শেম্লিবা অমসুং কফোইশিং লৈরিবা পূম্নমক অদু পিথ্রাইনা শাবনি~। হায়রিবা অসিগা মান্ননা অনীশুবা য়ূম্বী অদুসু লোন্দুনা শেম্বনি~।
\v 18 অদুগা ঙাক-শেনবগী মকোক অদুনা অথোইবা পুরোহিৎ সেরায়া, অনীশুবা পুরোহিৎ জেফানিয়া অমসুং থোঙঙাকপা অহুম অদু পুখি~।
\v 19 অদুগা মহাক্না সহর অদুদগী লান্মীশিংগী মথক্তা লৈরম্বা ফম্নাইবা অমা, সহর অদুদগী ফংখিবা নিংথৌগী মমাঙদা লৈরম্বা মখোয়গী মরক্তগী নিপা মঙা, লৈবাক অদুগী মীশিংবু খোমজিনখিবা লান্মীশিংগী লাইরিক ইবা মকোক অমসুং সহর অদুদা ফংখিবা লৈবাক অদুগী মীশিংগী মরক্তগী নিপা হুম্ফু পুখি~।
\v 20 অদুগা ঙাক-শেনবগী মকোক নেবূজরঅদান্না মখোয়বু ফাদুনা রিবলাদা বাবিলোন নিংথৌগী মফমদা পুরকখি~।
\v 21 অদুগা হমাৎ লৈবাক্কী রিবলাদা বাবিলোনগী নিংথৌনা মখোয়গী মথক্তা খূৎ থাদুনা হাৎখি~। অসুম্না যিহূদাবু মখোয়গী লৈবাক্তগী পুথোকখি~।
\s1 গেদালয়াবু লৈঙাকপা ওইনা হাপ্পা
\p
\v 22 অদুগা বাবিলোনগী নিংথৌ নেবূকাদনেজরনা থনম্বা যিহূদাগী লৈবাক্তা লৈহৌবা মীশিং অদুগী মথক্তা মহাক্না শাফানগী মচা নিপা, অহীকামগী মচা নিপা গেদালয়াবু লৈঙাকপা মপু ওইনা হাপখি~।
\v 23 অদুগা বাবিলোনগী নিংথৌনা গেদালয়াবু লৈঙাকপা মপু ওইনা হাপখ্রে হায়বা অসি লান্মীশিংগী লাঞ্জিংবা পূম্নমক, মখোয় অমসুং মখোয়গী নিপাশিংনা তাখি~। মদুদা নেথানেয়াগী মচা নিপা ইশ্মায়েল, কারেহাগী মচা নিপা যোহানান, নেতোফাদা লৈবা তানহূমেৎকী মচা নিপা সেরায়া, মাকাদা লৈবা মী অমগী মচা নিপা যাজনেয়া, মখোয় অমসুং মখোয়গী মীশিংনা মিস্পাদা লৈবা গেদালয়াগী মনাক্তা লাকখি~।
\v 24 অদুগা গেদালয়ানা মখোয়দা অমসুং মখোয়গী মীশিংদা ৱাশক্তুনা হায়খি, <<কালদী মচাশিংগী মীনাই ওইবা কিগনু~। লৈবাক অসিদা লৈদুনা বাবিলোনগী নিংথৌগী থৌগল তৌ, অদু ওইরবদি নখোয়গী অফবা ওইগনি~।>>
\v 25 অদুবু তরেৎশুবা থাদা অসুম্না থোকখি, নিংথৌগী ধারা এলীশমাগী মচা নিপা নেথানেয়াগী মচা নিপা ইশ্মায়েলনা মহাক্কা নিপা তরা পুদুনা লাকখি, অদুগা গেদালয়াগী মথক্তা খূৎ থাখি, অদুগা মহাক শিখি~। মহাক্কা মিস্পাদা লৈরম্বা যিহূদি অমসুং কালদী মচাশিংসু শিখি~।
\v 26 অদুগা মী পূম্নমক, অচৌ পিশক অমসুং লান্মীশিংগী লাঞ্জিংবশিংনা হৌগত্তুনা ইজিপ্তা লাকখি; মরমদি মখোয়না কালদী মচাশিংবু কিরম্মী~।
\s1 যেহোয়াকীনবু কৈশুমশঙদগী থাদোকপা
\p
\v 27 অদুগা অসুম্না থোকখি, যিহূদাগী নিংথৌ যেহোয়াকীনবু ফাখিবগী চহী কুন্থ্রাতরেৎশুবদা, তরানিথোইশুবা থাগী কুন্তরেৎশুবা নুমিত্তা, বাবিলোনগী নিংথৌ ঈভিল মেরোদাক্না পানবা হৌবা চহী অদুদা, মহাক্না যিহূদাগী নিংথৌ যেহোয়াকীনবু কৈশুমশঙদগী থাদোক্তুনা মনীং তমহনখি~।
\v 28 অদুগা মহাক্না মঙোন্দা চানবিবা উৎখি অমসুং মহাক্কা বাবিলোন্দা লৈরম্বা নিংথৌশিংগী ফম্বানশিংগী মথক্তা মহাক্কী ফম্বান্দা থমখি~।
\v 29 অদুগা মহাক্কী কৈশুমশঙগী ফি অদু হোংদোকপিখি, অদুগা মহাক্না মপুন্সি চুপ্পা মহাক্কী মাঙদা ইতৎতত্তনা তল চাখি~।
\v 30 অদুগা মহাক্কী নোংমা নোংমগী শেনহুন অদু নিংথৌনা মঙোন্দা তত্তনা পীখি; মহাক্কী পুন্সি চুপ্পা নোংমা নোংমগী শরূক অদু চাং নাইনা পীবিখি~।
