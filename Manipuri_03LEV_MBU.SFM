\id LEV
\h লেবীশিং
\toc3 লেবী
\toc2 লেবীশিং
\toc1 লেবীশিং
\mt1 লেবীশিং
\ili অইবা: মৌশি
\ili থৌদোকশিংগী চহী: চাউরাক্না খৃষ্ট মমাঙ 1445
\ili ইবগী চহী: চাউরাক্না খৃষ্ট মমাঙ 1445
\ip লাইরিক অসি চাউরাক্না খৃষ্ট পোক্ত্রিঙৈ চহী 1450 দগী 1410 ফাওবগী মনুংদা সীনায়গী লমহাঙদা মৌশিনা ইরম্বনি~। পুরোহিৎ ওইবগী, ফিশঙ শাবগী অমসুং মদুগী মনুংদা ঈশ্বর খুরুম্বগী ৱায়েন য়াথংশিং ইরি~। মসিদা ঈরাৎপা মঙা অমসুং চাকখাঙবা তরেৎকী মরমদসু ইরি~। পাপী অমনা অশেংবা ঈশ্বরদা করম্না চঙজগদগে হায়বা তাক্লি~। ঈরাৎপোৎনা তশেংনমক পাপ লৌথোকপা ঙমদে, অদুবু তাইবংপানগী পাপ পূম্নমক লৌথোক্নবা মপূঙ ফাবা ঈরাৎপোৎ ওইনা খৃষ্টনা লাক্ত্রিবা ফাওবা (হিব্রু 9:15, 10:4) পাপকী ঈরাৎপোৎশিংনা পাপ্পু কূপশিন্দুনা থম্মী হায়বা খঙহল্লি~। লাইরিক অসিনা ইস্রায়েল মচা অমনা করম্না চৎকদবা অমসুং ঈশ্বরবু খুরুমজগদবা হায়বা কূপ্না তম্বি~।
\ip ঈশ্বরনা লেবীগী শলাইবু ফিশঙ য়েংশিন্নবা খন্দোকই~। শলাই অদুদগী হারোনগী ইমুংবু পুরোহিৎ ওইনা থৌগল তৌনবা খন্দোক্লম্মী~। লেবীশিংনা পুরোহিৎশিংবু মতেং পাংই অমসুং ঈশৈ শকপশিং ওই~। মসি লেবীশিংগী থবক্কী মরমদা তাকপি তম্বিবা লাইরিক্নি~। লাইরিক অসিগী অহানবা শরূক্না (পন্দুপ 1-22) ঈরাৎপোৎশিংগী, অদুগা অরোইবা শরূক্না (পন্দুপ 23-35) চাকখাঙবশিংগী মরমদনি~।
\ie
\c 1
\s1 থাদোকপগী কৎনপোৎ
\p
\v 1 যেহোবানা মৌশিবু কৌরগা উনফম ফিয়ূমদগী মঙোন্দা হায়রম্মী,
\v 2 <<ইস্রায়েল মচাশিংদা ঙাঙউ অমসুং মখোয়দা হায়য়ু, <নখোয়গী নরক্তগী কনাগুম্বা মী অমনা যেহোবাদা কৎনপোৎ পুরক্লবদি, নখোয়না শা শনশিংদগী, শল্লুপশিংদগী অমসুং হামেং য়াউ শঙ্গুদগী নখোয়গী কৎনপোৎ পুরক্কদবনি~।
\v 3 মহাক্কী কৎনপোৎ অদু শল্লুপশিংদগী মৈ থাদোকপগী কৎনপোৎ ওইরবদি, মহাক্না অশোয়বা লৈতবা লাবা অমা কৎসনু~। মহাক্না মদু যেহোবাগী মাঙদা, উনফম ফিয়ূমগী চঙফমদা কৎনীংনা কৎকদবনি~।
\v 4 অদুগা মৈ থাদোকপগী কৎনপোৎ অদুগী মকোক্তা মহাক্না মখূৎ থমগদবনি, অদুগা মদু মহাক্কী মহুত্তা \f + \fr 1:4 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত ওইনা মহাক্কীদমক লৌশিনবিগনি~।
\v 5 অদুগা মহাক্না যেহোবাগী মাঙদা শল্লাবা অদু হাৎকনি, অদুগা হারোনগী মচা নিপাশিং, পুরোহিৎশিংনা ঈ অদু পুরক্কনি অমসুং উনফম ফিয়ূমগী চঙফম মনাক্তা লৈবা লাৎনপূং অদুগী মথক অকোয়বদা খিক্কনি~।
\v 6 অদুগা মহাক্না মৈ থাদোকপগী কৎনপোৎ অদু মঊন খোক্কনি অমসুং মদু মতুপ মতুপ কক্কনি~।
\v 7 অদুগা পুরোহিৎ হারোনগী মচা নিপাশিংনা লাৎনপূং অদুগী মথক্তা মৈ থমগনি অমসুং মৈ অদুগী মথক্তা শীং অদু মথং মথং শীন্দুনা থমগনি~।
\v 8 অদুগা হারোনগী মচা নিপা পুরোহিৎশিংনা লাৎনপূং অদুগী মথক্তা লৈবা মৈথক্তা লৈবা শীং অদুগী মথক্তা শা মতূমশিং, মকোক অমসুং মহাউ অদু মথং মথং শীন্দুনা থমগনি~।
\v 9 অদুবু মহাক্না শাগী মনুং থংবা শরূকশিং অমসুং মখোঙশিং অদু ঈশিংদা চামগনি~। অদুগা যেহোবাগী মফমদা মনম নুংশিনবা মৈ থাদোকপগী কৎনপোৎ, হায়বদি মৈ থাবগী কৎনপোৎ ওইনা পুরোহিৎনা পূম্নমক অদু লাৎনপূং মথক্তা মৈ থাগনি~।
\p
\v 10 <অদুগা মহাক্কী কৎনপোৎ অদু মৈ থাদোকপগী কৎনপোৎকীদমক শা শঙ্গুদগী, হায়বদি য়াউশিংদগী, নৎত্রগা হামেংশিংদগী ওইরবদি, মহাক্না অশোয়বা লৈতবা লাবা অমা পুরক্কনি~।
\v 11 অদুগা মহাক্না মদু যেহোবাগী মাঙদা লাৎনপূং অদুগী অৱাং থংবা নাকন্দা হাৎকনি; অদুগা হারোনগী মচা নিপাশিং, পুরোহিৎশিংনা লাৎনপূং অদুগী মথক অকোয়বদা মদুগী ঈ অদু খিক্কনি~।
\v 12 অদুগা মহাক্না মদুগী মকোক অমসুং মহাউ য়াওনা মদু মতুপ মতুপ কক্কনি~। অদুগা পুরোহিৎনা লাৎনপূং অদুগী মথক্তা লৈবা মৈথক্তা লৈবা শীং অদুগী মথক্তা মখোয় অদু মথং মথং শীন্দুনা থমগনি~।
\v 13 অদুবু মহাক্না মদুগী মনুং থংবা শরূকশিং অমসুং মখোঙশিং অদু ঈশিংদা চামগনি~। অদুগা পুরোহিৎনা পূম্নমক অদু পুদুনা লাৎনপূং অদুগী মথক্তা মৈ থাগনি~। মসি যেহোবাগী মফমদা মনম নুংশিনবা মৈ থাবগী কৎনপোৎ, হায়বদি মৈ থাদোকপগী কৎনপোৎনি~।
\p
\v 14 <অদুগা যেহোবাদা মৈ থাদোকপগী কৎনপোৎকীদমক মহাক্কী কৎনপোৎ অদু উচেকশিংদগী ওইরবদি, মহাক্না লম খুনুশিংদগী, নৎত্রগা খুনু মচাশিংদগী মহাক্কী কৎনপোৎ অদু পুরক্কনি~।
\v 15 অদুগা পুরোহিৎনা মদু লাৎনপূংদা পুরক্কনি অমসুং মদুগী মকোক লৈথত্তুনা লাৎনপূং অদুগী মথক্তা মৈ থাগনি অমসুং মদুগী ঈ অদু লাৎনপূং অদুগী নাকন্দা তাহনগনি~।
\v 16 অদুগা মহাক্না মদুগী মতুশিং য়াওনা মদুগী মখৌ অদু শেত্তোক্কনি অমসুং মদু লাৎনপূং অদুগী নোংপোক থংবা শরূক্তা, উৎ পৈফমদা লংথোক্কনি~।
\v 17 অদুগা মহাক্না মদু মশাশিং য়াওনা শেগায়গনি, অদুবু মদু অনীথোক্না থদৎলোইদবনি; অদুগা পুরোহিৎনা মদু লাৎনপূং অদুগী মথক্তা লৈবা মৈথক্তা লৈবা শীং অদুগী মথক্তা মৈ থাগনি~। মসি যেহোবাগী মফমদা মনম নুংশিনবা মৈ থাবগী কৎনপোৎ, হায়বদি মৈ থাদোকপগী কৎনপোৎনি~।
\c 2
\s1 মহৈ মরোংগী কৎচনবশিং
\p
\v 1 <অদুগা কনাগুম্বা অমনা যেহোবাদা মহৈ মরোংগী কৎনপোৎ কৎপা তারবদি, মহাক্কী কৎনপোৎ অদু অকুপ্পা য়ামগী ওইগনি; অদুগা মহাক্না মদুগী মথক্তা থাউ হৈগনি অমসুং মদুগী মথক্তা কুন্দুরু থমগনি~।
\v 2 অদুগা মহাক্না মদু হারোনগী মচা নিপাশিং, পুরোহিৎশিংদা পুরক্কনি, অদুগা মহাক্না মদুদগী কুন্দুরু পূম্নমক্কা লোয়ননা অকুপ্পা য়াম খূবাম অমা অমসুং থাউ লৌগনি~। অদুগা পুরোহিৎনা মদু যেহোবাগী মফমদা মনম নুংশিনবা, হায়বদি মৈ থাবগী কৎনপোৎ ওইনা লাৎনপূং অদুগী মথক্তা নীংশিং খূদম ওইনা মৈ থাগনি~।
\v 3 অদুগা মহৈ মরোংগী কৎনপোৎ অদুদগী লেমহৌবা অদু হারোন অমসুং মচা নিপাশিংগী ওইগনি~। মসি যেহোবাদা মৈ থাবগী কৎনপোৎশিংগী মনুংদা খ্বাইদগী শেংবা পোৎনি~।
\p
\v 4 <অদুগা নহাক্না লৈরঙদা হৌবা মহৈ মরোংগী কৎনপোৎ অদুগী কৎনপোৎ অমা ওইনা পুরক্লবদি, মদু থাউ তোৎলবা অকুপ্পা য়ামগী হামৈ য়াওদবা তন্দুম, নৎত্রগা থাউ তোৎলবা হামৈ য়াওদবা তঞ্জা ওইগনি~।
\p
\v 5 <অদুগা নহাক্কী কৎনপোৎ অদু খাংদা হৌবা মহৈ মরোংগী কৎনপোৎ ওইরবদি, মদু থাউ তোৎলবা হামৈ য়াওদবা অকুপ্পা য়ামগী ওইগনি~।
\v 6 নহাক্না মদু মচেৎ মচেৎ তাহনগনি অমসুং মদুগী মথক্তা থাউ হৈগনি; মসি মহৈ মরোংগী কৎনপোৎনি~।
\p
\v 7 <অদুগা নহাক্কী কৎনপোৎ অদু তৈদা হৌবা মহৈ মরোংগী কৎনপোৎ ওইরবদি, মদু থাউ তোৎলবা অকুপ্পা য়াম্না শেম্বা ওইগনি~।
\v 8 অদুগা পোৎশিং অসিনা শেম্বা মহৈ মরোংগী কৎনপোৎ অদু নহাক্না যেহোবাদা পুরক্কনি~। অদুগা মদু পুরোহিত্তা পীবা মতমদা, মহাক্না মদু লাৎনপূং অদুদা পুরক্কনি~।
\v 9 অদুগা মহৈ মরোংগী কৎনপোৎ অদুদগী পুরোহিৎনা নীংশিং খূদম অমা লৌগনি অমসুং লাৎনপূং অদুগী মথক্তা মদু মৈ থাগনি~। মসি যেহোবাদা মনম নুংশিনবা, মৈ থাবগী কৎনপোৎনি~।
\v 10 অদুগা মহৈ মরোংগী কৎনপোৎ অদুদগী লেমহৌবা অদু হারোন অমসুং মহাক্কী মচা নিপাশিংগী ওইগনি~। মসি যেহোবাদা মৈ থাদুনা কৎচনবশিংগী মনুংদা খ্বাইদগী শেংবা পোৎনি~।
\v 11 নখোয়না যেহোবাদা পুরক্কদবা মহৈ মরোংগী কৎনপোৎ অমতা হামৈ য়াওনা শারোইদবনি; মরমদি যেহোবাদা মৈ থাবগী কৎনপোৎ খুদিংদা নখোয়না হামৈ, নৎত্রগা খোইহি মৈ থারোইদবনি~।
\p
\v 12 <অহানবা মহৈ মরোং কৎপগী মরমদদি, নখোয়না যেহোবাদা মখোয় অদু কৎকনি; অদুবু মনম নুংশিনবগীদমক মখোয় অদু লাৎনপূং অদুগী মথক্তা মৈ থারোইদবনি~।
\v 13 অদুগা নহাক্কী মহৈ মরোংগী কৎনপোৎ কৎপা খুদিংদা নহাক্না থুম হাপকদবনি; অদুগা নহাক্না নহাক্কী মহৈ মরোংগী কৎনপোত্তা নহাক্কী ঈশ্বরগী ৱালেপ্নবগী থুম ৱাৎহল্লোইদবনি~। নহাক্কী কৎনপোৎ পূম্নমক্তা থুম য়াওগদবনি~।
\v 14 অদুগা নহাক্কী অহানবা মহৈ মরোংদগী মহৈ মরোংগী কৎনপোৎ অদু নহাক্না যেহোবাদা কৎলবদি, নহাক্কী অহানবা মহৈ মরোংদগী মহৈ মরোংগী কৎনপোৎকীদমক মৈদা কংহল্লবা মহৈ মরোংগী অশংবা চরোং, হায়বদি অচঙবা চরোংদগী য়ৈথোক্লবা মহৈ মরোং কৎকদবনি~।
\v 15 অদুগা নহাক্না মদুগী মথক্তা থাউ হাপকনি অমসুং মদুদা কুন্দুরু থমগনি~। মসি মহৈ মরোংগী কৎনপোৎনি~।
\v 16 অদুগা পুরোহিৎনা মদুগী নীংশিং খূদম অদু, মদুগী য়ৈথোক্লবা মহৈ মরোং খরা অমসুং মদুগী থাউ খরা, মদুগী কুন্দুরু পূম্নমক্কা লোয়ননা মৈ থাগনি~। মসি যেহোবাদা মৈ থাবগী কৎনপোৎনি~।
\c 3
\s1 ঈঙথবগী কৎনপোৎশিং
\p
\v 1 <অদুগা মহাক্কী কৎপা অদু ঈঙথবগী কৎনপোৎকী ঈরাৎচবা ওইরবদি, মহাক্না শল্লুপ্তগী লাবা নৎত্রগা অমোম কৎলবদি, মহাক্না যেহোবাগী মাঙদা অশোয়বা লৈতবা অদু কৎকনি~।
\v 2 অদুগা মহাক্না মহাক্কী কৎনবা শা অদুগী মকোক্তা মখূৎ থমগনি অমসুং উনফম ফিয়ূমগী চঙফমদা মদু হাৎকনি; অদুগা হারোনগী মচা নিপাশিং, পুরোহিৎশিংনা লাৎনপূং অদুগী মথক অকোয়বদা ঈ অদু খিক্কনি~।
\v 3 অদুগা মহাক্না যেহোবাদা ঈঙথবগী কৎনপোৎকী ঈরাৎচবা অদুদগী মৈ থাবগী কৎনপোৎ অমা কৎকনি~। মনুং থংবা শরূক কূপ্লিবা মহাউ অমসুং মনুং থংবা শরূকশিংদা লৈবা মহাউ পূম্নমক,
\v 4 অদুগা খ্বাঙ ময়াদা লৈবা কিডনি অনী অমসুং মদুগী মথক্তা লৈবা মহাউ, অদুগা কিডনিশিংগী মথক্তা লৈবা ফীরাক্কী মহাউগী কুয়োম অদু মহাক্না লৌথোক্কনি~।
\v 5 অদুগা যেহোবাদা মনম নুংশিনবগী মৈ থাবগী কৎনপোৎ ওইনা, হারোনগী মচা নিপাশিংনা লাৎনপূং অদুগী মথক্তা, মৈথক্তা লৈরিবা শীং মথক্তা লৈবা মৈ থাদোকপগী কৎনপোৎকী মথক্তা মদু মৈ থাগনি~।
\p
\v 6 <অদুগা যেহোবাদা ঈঙথবগী কৎনপোৎকী ঈরাৎচনবগীদমক মহাক্কী কৎনপোৎ অদু হামেং য়াউ শঙ্গুদগী ওইরবদি, মদু মহাক্না অশোয়বা লৈতবা লাবা নৎত্রগা অমোম কৎকনি~।
\v 7 মহাক্না মহাক্কী কৎচনবগীদমক য়াউ মচা অমা কৎলবদি, মহাক্না যেহোবাগী মাঙদা মদু কৎকনি~।
\v 8 অদুগা মহাক্না মহাক্কী কৎনবা শা অদুগী মকোক্তা মহাক্কী খূৎ থমগনি অমসুং উনফম ফিয়ূমগী মাঙদা মদু হাৎকনি; অদুগা হারোনগী মচা নিপাশিংনা লাৎনপূং অদুগী মথক অকোয়বদা ঈ অদু খিক্কনি~।
\v 9 অদুগা মহাক্না যেহোবাদা ঈঙথবগী কৎনপোৎকী ঈরাৎচবা অদুদগী মৈ থাবগী কৎনপোৎ ওইনা কৎকনি~। মহাক্না মদুগী মহাউ, মমৈগী মহাউ অপূম্বা, য়াঙলেন শরূ ময়াদগী লৌথোক্কনি; মনুং থংবা শরূকশিং কূপ্লিবা মহাউ অমসুং মনুং থংবা শরূকশিংদা লৈবা মহাউ পূম্নমক,
\v 10 অদুগা খ্বাঙ ময়াদা লৈবা কিডনি অনী অমসুং মদুগী মথক্তা লৈবা মহাউ, অদুগা কিডনিশিংগী মথক্তা লৈবা ফীরাক্কী মহাউগী কুয়োম অদু মহাক্না লৌথোক্কনি~।
\v 11 অদুগা মসি যেহোবাদা মৈ থাবগী কৎনপোৎ চানবগী ওইনা পুরোহিৎনা মদু লাৎনপূং অদুগী মথক্তা মৈ থাগনি~।
\p
\v 12 <অদুগা মহাক্কী কৎনপোৎ অদু হামেং ওইরবদি, মহাক্না মদু যেহোবাগী মাঙদা কৎকনি~।
\v 13 অদুগা মহাক্না মদুগী মকোক্তা মহাক্কী খূৎ থমগনি অমসুং উনফম ফিয়ূমগী মাঙদা মদু হাৎকনি; অদুগা হারোনগী মচা নিপাশিংনা লাৎনপূং অদুগী মথক অকোয়বদা মদুগী ঈ অদু খিক্কনি~।
\v 14 অদুগা মহাক্না মদুদগী মহাক্কী কৎনবা, হায়বদি মৈ থাবগী কৎনপোৎ অদু যেহোবাদা কৎকনি~। মনুং থংবা শরূকশিং কূপ্লিবা মহাউ অমসুং মনুং থংবা শরূকশিংদা লৈবা মহাউ পূম্নমক,
\v 15 অদুগা খ্বাঙ ময়াদা লৈবা কিডনি অনী অমসুং মদুগী মথক্তা লৈবা মহাউ, অদুগা কিডনিশিংগী মথক্তা লৈবা ফীরাক্কী মহাউগী কুয়োম অদু মহাক্না লৌথোক্কনি;
\v 16 অদুগা মসি মনম নুংশিনবগীদমক মৈ থাবগী কৎনপোৎ চানবগী ওইনা পুরোহিৎনা মদু লাৎনপূং অদুগী মথক্তা মৈ থাগনি; মহাউ পূম্নমক অদু যেহোবাগীনি~।
\v 17 নখোয়গী মীরোনশিংদা নখোয়গী লৈফম পূম্নমক্তা মতম পূম্নমক্কী ৱায়েন পথাপ অদুদি অসিনি, মদুদি নখোয়না মহাউ অমসুং ঈ চারোইদবনি~।> >>
\c 4
\s1 পাপকী কৎনপোৎ
\p
\v 1 অদুগা যেহোবানা মৌশিদা হায়খি,
\v 2 <<ইস্রায়েল মচাশিংদা হায়য়ু, <তৌরোইদবা থবক্কী মরীদা পীখিবা যেহোবাগী য়াথংশিং অদুগী মরক্তগী অমা কনাগুম্বা অমনা খঙদদুনা পাপ তৌরবদি অমসুং য়াথংশিং অদুগী মরক্তগী অমগী মায়োক্তা পাপ তৌরবদি,
\v 3 অভিষেক তৌরবা পুরোহিৎ অদুনা পাপ তৌদুনা মীশিংগী মথক্তা মরান পুরক্লবদি, মহাক্না তৌখিবা মহাক্কী পাপকীদমক, যেহোবাদা অশোয়বা লৈতবা শন লামচা অমা পাপকী কৎনপোৎকীদমক ওইনা কৎচসনু~।
\v 4 অদুগা মহাক্না উনফম ফিয়ূমগী চঙফমদা যেহোবাগী মাঙদা শল্লাবা অদু পুরক্কদবনি~। অদুগা শল্লাবা অদুগী মকোক্তা মহাক্কী খূৎ থমগনি অমসুং যেহোবাগী মাঙদা শল্লাবা অদু হাৎকনি~।
\v 5 অদুগা অভিষেক তৌরবা পুরোহিৎ অদুনা শল্লাবা অদুগী ঈ খরা লৌগনি অমসুং মদু উনফম ফিয়ূমদা পুরক্কনি~।
\v 6 অদুগা পুরোহিৎ অদুনা মহাক্কী খূৎশা ঈদা লুপকনি অমসুং অশেংবা মফমগী ফিখন মমাঙদা, যেহোবাগী মমাঙদা ঈ অদু তরেৎলক খিক্কনি~।
\v 7 অদুগা পুরোহিৎনা উনফম ফিয়ূমদা, যেহোবাগী মাঙদা লৈবা মনম নুংশিবা মেক্রুক থানবা লাৎনপূংগী মচীশিংদা ঈ অদুদগী খরা লৌরগা তৈগনি~। অদুগা উনফম ফিয়ূমগী থোঙদা লৈবা মৈ থাদোকপগী কৎনপোৎকী লাৎনপূং অদুগী মখোঙদা শল্লাবা অদুগী লেমহৌবা ঈ পূম্নমক হৈদোক্কনি~।
\v 8 অদুগা পাপকী কৎনপোৎগীদমক শল্লাবা অদুগী মহাউ পূম্নমক মহাক্না মদুদগী লৌথোক্কনি, হায়বদি মনুং থংবা শরূকশিং কূপ্লিবা মহাউ অমসুং মনুং থংবা শরূকশিংদা লৈবা মহাউ পূম্নমক,
\v 9 অদুগা খ্বাঙ ময়াদা লৈবা কিডনি অনী অমসুং মদুগী মথক্তা লৈবা মহাউ, অদুগা কিডনিশিংগী মথক্তা লৈবা ফীরাক্কী মহাউগী কুয়োম অদু মহাক্না লৌথোক্কনি~।
\v 10 মসি ঈঙথবগী কৎনপোৎশিংগী ঈরাৎপগী শল্লাবদগী মহাউ লৌথোকখিবগুম্ননি~। অদুদগী পুরোহিৎ অদুনা মৈ থাদোকপগী কৎনপোৎকী লাৎনপূং মথক্তা মদু মৈ থাগনি~।
\v 11 অদুগা শল্লাবা অদুগী মঊন, মদুগী শদোং পূম্নমক, মদুগী মকোক, মদুগী মখোঙশিং, মদুগী মনুং থংবা শরূকশিং অমসুং মদুগী মথী,
\v 12 হায়বদি শল্লাবগী লেমহৌবা মশা অপূম্বা অদু মহাক্না লৈফমগী মপান্দা, অশেংবা মফম, হায়বদি উৎ হৈদোকফমদা পুথোক্কনি অমসুং শীং মথক্তা মদু মৈ থাগনি; অদুগা উৎ হৈদোকফমদা মহাক্না মদু মৈ থাগনি~।
\p
\v 13 <অদুগা ইস্রায়েলগী মীয়াম অপূম্বনা খঙদদুনা পাপ তৌরবদি অমসুং মদু মীয়াম্না খঙদ্রবদি, অদুগা তৌরোইদবা থবক্কী মরীদা পীখিবা যেহোবাগী য়াথংশিং অদুগী মরক্তগী অমগী মায়োক্তা পাপ তৌরবদি অমসুং লাল্লবদি;
\v 14 পাপ অদু, হায়বদি মদুগী মায়োক্তা মখোয়না তৌখিবা পাপ অদু খঙলকপা মতমদা, তিল্লিবা মীয়াম অদুনা পাপকী কৎনপোৎকীদমক শন লামচা অমা কৎকনি অমসুং মদু উনফম ফিয়ূমগী মমাঙদা পুরক্কনি~।
\v 15 অদুগা তিল্লিবা মীয়াম অদুগী অহল্লমনশিংনা যেহোবাগী মাঙদা শল্লাবা অদুগী মকোক্তা মখোয়গী খূৎশিং থমগনি~। অদুগা শল্লাবা অদু যেহোবাগী মাঙদা হাৎকনি~।
\v 16 অদুগা অভিষেক তৌরবা পুরোহিৎনা শল্লাবা অদুগী ঈ খরা উনফম ফিয়ূমদা পুরক্কনি~।
\v 17 অদুগা পুরোহিৎনা ঈ অদুদা মহাক্কী খূৎ-শা লুপকনি অমসুং ফিখন মমাঙদা, যেহোবাগী মমাঙদা মদু তরেৎলক খিক্কনি~।
\v 18 অদুগা উনফম ফিয়ূমদা, যেহোবাগী মাঙদা লৈবা লাৎনপূং অদুগী মচীশিংদা মহাক্না ঈ অদুদগী খরা লৌদুনা তৈগনি~। অদুগা উনফম ফিয়ূমগী থোঙদা, মৈ থাদোকপগী কৎনপোৎকী লাৎনপূং অদুগী মখোঙদা লেমহৌবা ঈ পূম্নমক অদু হৈদোক্কনি~।
\v 19 অদুগা মহাক্না মদুদগী মহাউ পূম্নমক লৌথোক্কনি অমসুং মদু লাৎনপূং অদুগী মথক্তা মৈ থাগনি~।
\v 20 অদুগা পাপকী কৎনপোৎকীদমক শল্লাবদা মহাক্না তৌখিবগুম্না মহাক্না শল্লাবা অদুদা তৌগনি, অসুম্না মহাক্না মদুবুসু তৌগনি~। অদুগা পুরোহিৎনা মখোয়গীদমক \f + \fr 4:20 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌগনি অমসুং মখোয়গী পাপ কোকপিগনি~।
\v 21 অদুগা মহাক্না শল্লাবা অদু লৈফমগী মপান্দা পুথোক্কনি অমসুং মহাক্না অহানবগী শল্লাবা অদু মৈ থাখিবা অদুগুম্না মদু মৈ থাগনি~। মসি তিল্লিবা মীয়ামগীদমক পাপকী কৎনপোৎনি~।
\p
\v 22 <লৈঙাকপা অমনা পাপ তৌরবা অমসুং তৌরোইদবা থবক্কী মরীদা পীখিবা মহাক্কী ঈশ্বর যেহোবাগী য়াথংশিং অদুগী মরক্তগী অমগী মায়োক্তা খঙদদুনা পাপ তৌরবা অমসুং লাল্লবা;
\v 23 নৎত্রগা মহাক্কী পাপ, মহাক্না তৌখিবা পাপ অদু মশানা খঙজরক্লবদি, মহাক্না মহাক্কী কৎনপোৎ হামেং অমা, হায়বদি অশোয়বা লৈতবা লাবা অমা পুরক্কনি~।
\v 24 অদুগা মহাক্না হামেং অদুগী মকোক্তা মহাক্কী খূৎ থমগনি অমসুং মখোয়না মৈ থাদোকপগী কৎনপোৎ হাৎফমদা যেহোবাগী মাঙদা মদু হাৎকনি: মসি পাপকী কৎনপোৎনি~।
\v 25 অদুগা পুরোহিৎনা মহাক্কী খূৎশানা পাপকী কৎনপোৎ অদুগী ঈ খরা লৌগনি অমসুং মৈ থাদোকপগী কৎনপোৎকী লাৎনপূং অদুগী মচীশিংদা মদু তৈগনি অমসুং মৈ থাদোকপগী কৎনপোৎকী লাৎনপূং অদুগী মখোঙদা মদুগী লেমহৌবা ঈ অদু হৈদোক্কনি~।
\v 26 অদুগা ঈঙথবগী কৎনপোৎকী ঈরাৎপগী মহাউগুম, মহাক্না মদুগী মহাউ পূম্নমক লাৎনপূং অদুগী মথক্তা মৈ থাগনি~। অদুগা মহাক্কী পাপকী মরমদা পুরোহিৎনা মহাক্কীদমক কূপশিনবিগনি অমসুং মহাকপু কোকপিগনি~।
\p
\v 27 <অদুগা মীচমশিংগী মরক্তগী কনাগুম্বা অমনা খঙদদুনা পাপ তৌরবদি, তৌরোইদবা থবক্কী মরীদা পীখিবা যেহোবাগী য়াথংশিংগী মরক্তগী অমগী মায়োক্তা মহাক্না পাপ তৌরবদি অমসুং লাল্লবদি,
\v 28 নৎত্রগা মহাক্কী পাপ, মহাক্না তৌখিবা পাপ অদু মশানা খঙজরক্লবদি, মহাক্না তৌখিবা মহাক্কী পাপকীদমক মহাক্কী কৎনপোৎ হামেংশিংদগী অশোয়বা লৈতবা অমোম মচা অমা পুরক্কনি~।
\v 29 অদুগা মহাক্না পাপকী কৎনপোৎ অদুগী মকোক্তা মহাক্কী খূৎ থমগনি অমসুং মৈ থাদোকপগী কৎনপোৎকী মফম অদুদা পাপকী কৎনপোৎ অদু হাৎকনি~।
\v 30 অদুগা পুরোহিৎনা মহাক্কী খূৎশানা ঈ অদুদগী খরা লৌগনি অমসুং মৈ থাদোকপগী কৎনপোৎকী লাৎনপূংগী মচীশিংদা মদু তৈগনি অমসুং মদুগী লেমহৌবা ঈ পূম্নমক অদু লাৎনপূং অদুগী মখোঙদা হৈদোক্কনি~।
\v 31 অদুগা ঈঙথবগী কৎনপোৎশিংগী ঈরাৎপা অদুদগী মহাউ লৌথোকপগুম মহাক্না মদুগী মহাউ পূম্নমক লৌথোক্কনি~। অদুগা পুরোহিৎনা যেহোবাদা মনম নুংশিনবগীদমক লাৎনপূং অদুগী মথক্তা মদু মৈ থাগনি~। অদুগা পুরোহিৎনা মহাক্কীদমক প্রায়শ্চিত্ত তৌগনি অমসুং মহাকপু কোকপিগনি~।
\v 32 অদুগা মহাক্না পাপকী কৎনপোৎকীদমক য়াউ মচা অমা পুরক্লবদি, মহাক্না অশোয়বা লৈতবা য়াউ অমোম অমা পুরক্কনি~।
\v 33 অদুগা মহাক্না পাপকী কৎনপোৎ অদুগী মকোক্তা মহাক্কী খূৎ থমগনি অমসুং মখোয়না মৈ থাদোকপগী কৎনপোৎ হাৎফমদা পাপকী কৎনপোৎকীদমক মদু হাৎকনি~।
\v 34 অদুগা পুরোহিৎনা মহাক্কী খূৎশানা পাপকী কৎনপোৎকী ঈ অদুদগী খরা লৌগনি অমসুং মৈ থাদোকপগী কৎনপোৎকী লাৎনপূং অদুগী মচীশিংদা মদু তৈগনি অমসুং মদুগী লেমহৌবা ঈ পূম্নমক অদু লাৎনপূংগী মখোঙদা হৈদোক্কনি~।
\v 35 অদুগা ঈঙথবগী কৎনপোৎশিংগী ঈরাৎপা অদুদগী মহাউ লৌথোকপগুম, মহাক্না মদুগী মহাউ পূম্নমক লৌথোক্কনি~। অদুগা যেহোবাদা মৈ থাবগী কৎনপোৎশিং অদুগী মতুং ইন্না পুরোহিৎনা মখোয় অদু লাৎনপূং অদুগী মথক্তা মৈ থাগনি~। অদুগা মহাক্না তৌখিবা মহাক্কী পাপ অদুগীদমক পুরোহিৎ অদুনা প্রায়শ্চিত্ত তৌগনি অমসুং মহাকপু কোকপিগনি~।
\c 5
\s1 মরানগী কৎনপোৎ
\p
\v 1 <কনাগুম্বা অমনা ৱাশকপা তাদুনা মদুগী সাক্ষী ওইহৌরবসু, মহাক্না উবা নৎত্রগা খঙবা অদু হায়দোক্ত্রবদি, মহাক্না মশাগী মরান পুজগনি~।
\v 2 নৎত্রগা কনাগুম্বনা করিগুম্বা অমাংবা পোৎ, অমাংবা শাগী অশিবা মশা, নৎত্রগা অমাংবা য়ূমশাগী অশিবা মশা, নৎত্রগা অমাংবা মপূক্না শিত্তুনা চৎপশিংগী অশিবা মশা শোক্লবদি, অদুগা মহাক্না মদু খঙজদ্রবসু মহাক মাংগনি অমসুং মরান লৈগনি~।
\v 3 নৎত্রগা মহাক্না তাইবং মীগী অমাংবা, মীবু মাংহনবা করিগুম্বা অমাংবা অমা মহাক্না শোক্লবদি, অদুগা মহাক্না মদু খঙজদ্রবসু, মহাক্না মদু খঙলকপা মতমদা মহাক্কী মরান লৈগনি~।
\v 4 নৎত্রগা কনাগুম্বা অমনা অফবা নৎত্রগা ফত্তবা তৌগনি হায়না ৱাখল তৌদনা ৱাশক্তুনা মচীন্না হায়দোক্লবদি, মী অদুনা ৱাশক্তুনা হায়দোকপা অদু মহাক্না খঙজদ্রবদি, মহাক্না মদু খঙলকপা মতমদা, মখোয় অসিগী মরক্তগী অমগী মরমদা মহাক মরান লৈগনি~।
\v 5 অদুগা অসুম্না ওইগনি, মহাক্না মখোয় অসিগী মরক্তগী অমগী মরমদা মরান লৈরবদি, মহাক্না মদুদা পাপ তৌখ্রে হায়না মহাক্কী পাপ হায়দোকচগনি~।
\v 6 অদুগা মহাক্না যেহোবাদা মহাক্কী মরানগী কৎনপোৎ পুরক্কনি~। মহাক্না তৌখিবা মহাক্কী পাপকীদমক হামেং য়াউ শঙ্গুদগী য়াউ মচা অমোম অমা নৎত্রগা হামেং অমোম অমা পাপকী কৎনপোৎ ওইনা পুরক্কনি~। অদুগা মহাক্কী পাপকী মরমদা মহাক্কীদমক পুরোহিৎ অদুনা \f + \fr 5:6 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌবিগনি~।
\v 7 অদুগা মহাক্না য়াউ মচা অমা পুরকপা ঙমদ্রবদি, মহাক্না তৌখিবা মহাক্কী মরানগীদমক যেহোবাদা লম খুনু অনী নৎত্রগা খুনু মচা অনী পুরক্কনি~। অমনা পাপকী কৎনপোৎনি অমসুং অতোপ্পা অদুনা মৈ থাদোকপগী কৎনপোৎনি~।
\v 8 অদুগা মহাক্না মখোয় অদু পুরোহিৎকী মনাক্তা পুরক্কনি~। অদুগা পুরোহিৎ অদুনা পাপকী কৎনপোৎ অদু হান্না কৎকনি অমসুং মঙক অদু মকোক মনাক্তা লৈথৎকনি, অদুবু মদু অনীথোক্না থদৎলোইদবনি~।
\v 9 অদুগা মহাক্না পাপকী কৎনপোৎ ঈ অদুদগী খরা লৌদুনা লাৎনপূং অদুগী নাকন্দা খিক্কনি অমসুং অরেম্বা ঈ অদু লাৎনপূং অদুগী মখোঙদা হৈগনি: মসি পাপকী কৎনপোৎনি~।
\v 10 চৎনবীগী মতুং ইন্না মহাক্না অনীশুবা অদু মৈ থাদোকপগী কৎনপোৎকীদমক কৎকনি~। মহাক্না তৌখিবা মশাগী পাপকীদমক পুরোহিৎ অদুনা মহাক্কীদমক প্রায়শ্চিত্ত তৌবিগনি অমসুং মহাকপু কোকপিগনি~।
\p
\v 11 <অদুবু মহাক্না লম খুনু অনী, নৎত্রগা খুনু মচা অনী পুরকপা ঙমদ্রবদি, পাপ তৌখিবা মহাক্না পাপকী কৎনপোৎকীদমক অকুপ্পা য়াম \f + \fr 5:11 \fk ইফা: \ft ইফা অমদি চাউরাক্না লিটর 22 নি~।\f*ইফা অমগী শরূক তরাগী অমা মহাক্কী কৎনবগীদমক পুরক্কনি~। মহাক্না মদুদা থাউসু হাপ্লোই, মহাক্না মদুগী মথক্তা কুন্দুরুসু হাপ্লোই; মরমদি মসি পাপকী কৎনপোৎনি~।
\v 12 অদুদগী মহাক্না মদু পুরোহিৎ অদুদা পুরক্কনি~। অদুগা পুরোহিৎ অদুনা মদুদগী খূবাম থন্না, হায়বদি মদুগী নীংশিং খূদম ওইনা লৌগনি অমসুং যেহোবাদা মৈগী কৎচবশিংগী মতুং ইন্না মদু লাৎনপূং অদুগী মথক্তা মৈ থাগনি~। মসি পাপকী কৎনপোৎনি~।
\v 13 অদুগা মখোয়শিং অসিগী মরক্তগী অমগী মরমদা মহাক্না পাপ তৌরবদি, পুরোহিৎ অদুনা মহাক্কীদমক প্রায়শ্চিত্ত তৌবিগনি অমসুং মহাকপু কোকপিগনি~। অদুগা মহৈ মরোংগী কৎনপোৎগুম্না লেমহৌবা অদু পুরোহিৎকী ওইগনি~।> >>
\p
\v 14 অদুগা যেহোবানা মৌশিদা হায়খি,
\v 15 <<কনাগুম্বা মী অমনা যেহোবাগী অশেংবা পোৎশিংগী মরীদা মরান লঙজরবদি অমসুং খঙদদুনা পাপ তৌরবদি, মহাক্না যেহোবাদা মহাক্কী মরানগী কৎনপোৎকীদমক অশেংবা মফমগী শেকেল মতুং ইন্না নহাক্না মমল লেপ্লবা লুপাগী শেকেলশিংগা মমল মান্নবা অশোয়বা লৈতবা য়াউ লাবা অমা শা শঙ্গুদগী মহাক্কী মরানগী কৎনপোৎকীদমক পুরক্কনি~।
\v 16 অদুগা মহাক্না অশেংবা পোৎকী মরীদা তৌখিবা অমাঙ অতা অদুগীদমক হঞ্জিনগনি অমসুং মদুদা শরূক মঙাগী অমা হাপচিল্লগা মদু পুরোহিৎ অদুদা পীগনি~। অদুগা মরানগী কৎনপোৎ য়াউ লাবা অদু পুরোহিৎ অদুনা মহাক্কীদমক প্রায়শ্চিত্ত তৌবিগনি অমসুং মহাকপু কোকপিগনি~।
\p
\v 17 <<কনাগুম্বা অমনা পাপ তৌরবা অমসুং যেহোবাগী য়াথংশিংগী মতুং ইন্না তৌহৈদবশিং অসিগী মরক্তগী অমা তৌরবা, মহাক্না মদু খঙদ্রবসু মহাক মরান লৈরে অমসুং মহাক্কী অয়োল অরান পুজগনি~।
\v 18 অদুগা মহাক্না মরানগী কৎনপোৎকীদমক শা শঙ্গুদগী অশোয়বা লৈতবা য়াউ লাবা অমা, নহাক্না লেপ্পা মমলগা লোয়ননা পুরোহিৎ অদুদা পুরক্কনি~। অদুগা মহাক্না খঙদদুনা লানখিবা অমসুং মদু খঙখিদবা অদুগী মরীদা পুরোহিৎ অদুনা মহাক্কীদমক প্রায়শ্চিত্ত তৌবিগনি অমসুং মহাকপু কোকপিগনি~।
\v 19 মসি মরানগী কৎনপোৎনি~। মহাক্না তশেংনমক যেহোবাগী মায়োক্তা লানখ্রবনি~।>>
\c 6
\p
\v 1 অদুগা যেহোবানা মৌশিদা হায়খি,
\v 2 <<কনাগুম্বা মী অমনা যেহোবাগী মায়োক্তা পাপ তৌরবদি, অদুগা মী অদুদা থম্নবা শিন্নরম্বা পোৎ, নৎত্রগা ৱালেপ শেন, নৎত্রগা নমদুনা লৌবা পোৎকী মরমদা মহাক্কী য়ূম্লোন্নবদা মীনম্লবদি, নৎত্রগা মহাক্কী য়ূম্লোন্নববু নমথাক তৌরবদি,
\v 3 নৎত্রগা মাঙখিবা পোৎ ফংলগা মদুগী মরমদা মীনম্লবা, অদুগা লান্না ৱাশক্লবা, অসুম্না মী অমনা পূম্নমক অসিগী মনুংদগী অমা তৌদুনা মহাক্না পাপ তৌরবদি অমসুং থাজবা মাঙহল্লবদি,
\v 4 মহাক্না পাপ তৌরে অমসুং মরান লৈরে~। অদুনা মহাক্না অসুম্না হঞ্জিনগনি: মহাক্না নমদুনা লৌখিবা, নৎত্রগা মহাক্না নমথাক তৌদুনা ফংখিবা, নৎত্রগা মঙোন্দা থম্নবা শিন্নরম্বা, নৎত্রগা মহাক্না ফংখিবা মাঙলুরবা পোৎ,
\v 5 নৎত্রগা মহাক্না লান্না ৱাশকখিবা পূম্নমক অদু হঞ্জিনগনি~। মহাক্না মদু চপ চানা হঞ্জিনগনি অমসুং মদুদা শরূক মঙাগী অমা হেন্না হাপচিনগনি অমসুং মহাক্কী মরানগী কৎনপোৎ কৎপা নুমিত্তা পোৎকী মপু অদুদা মদু পীগনি~।
\v 6 অদুগা মহাক্না যেহোবাদা মহাক্কী মরানগী কৎনপোৎ পুরক্কনি, নহাক্না মমল লেপ্পা মতুং ইন্না শা শঙ্গুদগী অশোয়বা লৈতবা য়াউ লাবা অমা মরানগী কৎনপোৎকীদমক পুরোহিৎকী মফমদা পুরক্কনি~।
\v 7 অদুগা পুরোহিৎ অদুনা যেহোবাগী মাঙদা মহাক্কীদমক \f + \fr 6:7 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌবিগনি~। অদুনা মহাক্না পূম্নমক অদুগী মনুংদগী করিগুম্বা অমা তৌদুনা মরান লৈখিবা অদু কোকপিগনি~।>>
\s1 মৈ থাদুনা কৎপা
\p
\v 8 অদুগা যেহোবানা মৌশিদা হায়খি,
\v 9 <<হারোন অমসুং মহাক্কী মচা নিপাশিংদা য়াথং পীয়ু, <মসি মৈ থাদোকপগী কৎনপোৎকী ৱায়েন য়াথংনি~। মৈ থাদোকপগী কৎনপোৎ অদু লাৎনপূং অদুগী মথক্তা লৈবা মৈফমদা অহিংদগী অয়ুক ফাওবা লৈগনি অমসুং লাৎনপূং অদুগী মৈনা মদুদা চাক্তুনা লৈগনি~।
\v 10 অদুগা পুরোহিৎ অদুনা মহাক্কী লিনেনগী অচোনবা ফি শেৎকনি অমসুং মহাক্কী ফিনুংগী ফি মশাদা শেৎকনি, অদুগা লাৎনপূং মথক্তা মৈনা চাকথোকখ্রবা মৈ থাদোকপগী কৎনপোৎকী উৎ অদু লৌখত্তুনা মহাক্না লাৎনপূংগী নাকন্দা থমগনি~।
\v 11 অদুগা পুরোহিৎ অদুনা মহাক্কী ফিশিং লৌথোক্কনি অমসুং অতোপ্পা ফিশিং শেৎকনি অমসুং লৈফমগী মপান্দা অশেংবা মফমদা উৎ অদু পুথোক্কনি~।
\v 12 অদুগা লাৎনপূং অদুগী মথক্তা লৈবা মৈ অদু চাক্তুনা লৈগনি; মসি মুথৎলোইদবনি: অদুগা পুরোহিৎ অদুনা অয়ুক খুদিং মদুগী মথক্তা শীং থাগনি অমসুং মদুগী মথক্তা মৈ থাদোকপগী কৎনপোৎ অদু মথং মথং শীন্দুনা থমগনি; অদুগা মহাক্না ঈঙথবগী কৎনপোৎশিংগী মহাউ অদু মদুগী মথক্তা মৈ থাগনি~।
\v 13 মৈ অদু লাৎনপূং অদুগী মথক্তা তত্তনা চাক্তুনা লৈগনি, মসি কৈদৌঙৈদসু মুৎলোই~।
\s1 চানবগী কৎপা
\p
\v 14 <অদুগা মহৈ মরোংগী কৎনপোৎকী ৱায়েন য়াথংদি অসিনি: হারোনগী মচা নিপাশিংনা লাৎনপূং মমাঙদা, যেহোবাগী মমাঙদা মদু কৎকনি~।
\v 15 অদুগা মহাক্না মহৈ মরোংগী কৎনপোৎকী য়ামদগী মহাক্কী খূবাম অমা, মদুগী থাউ অমসুং মহৈ মরোংগী কৎনপোৎকী মথক্তা লৈবা কুন্দুরু পূম্নমক লৌগনি অমসুং মদুগী নীংশিং খূদম ওইনা যেহোবাদা মনম নুংশিনবগীদমক মদু লাৎনপূং অদুগী মথক্তা মৈ থাগনি~।
\v 16 অদুগা হারোন অমসুং মহাক্কী মচা নিপাশিংনা অরেম্বা অদু চাগনি~। হামৈ য়াওদবা তলগা মদুগা অশেংবা মফমদা চাগনি~। মখোয়না উনফম ফিয়ূমগী শূমাঙদা মদু চাগনি~।
\v 17 মসি হামৈ য়াওনা হৌরোইদবনি~। ঐগী মৈ থাবগী কৎনপোৎশিংগী মনুংদগী মখোয়গী শরূক ওইনা ঐনা মদু মখোয়দা পীখ্রবনি; পাপকী কৎনপোৎগুম্না অমসুং মরানগী কৎনপোৎগুম্না মসি খ্বাইদগী শেংবনি~।
\v 18 হারোনগী মচাশিংগী মরক্তগী নিপা পূম্নমক্না মদুদগী চাগনি~। যেহোবাদা মৈ থাবগী কৎনপোৎশিংগী মরীদা মসি নখোয়গী মীরোনশিংদা মতম পূম্নমক্কী পথাপ ওইগনি~। মখোয় অদু শোকপা মী খুদিং শেংগনি~।> >>
\p
\v 19 অদুগা যেহোবানা মৌশিদা হায়খি,
\v 20 <<হারোনবু অভিষেক তৌবা নুমিৎ অদুদা হারোন অমসুং মহাক্কী মচা নিপাশিংনা যেহোবাদা কৎচগদবা অদুদি অসিনি: ইতৎতত্তনা মহৈ মরোংগী কৎনপোৎকীদমক অকুপ্পা য়ামগী \f + \fr 6:20 \fk ইফা: \ft ইফা অমদি চাউরাক্না লিটর 22 নি~।\f*ইফা অমগী শরূক তরাগী অমা, তঙ্খায় অমনা অয়ুক্তা অমসুং তঙ্খায় অমনা নুমিদাংৱাইরমদা কৎকনি~।
\v 21 তৈ অমদা মদু থাউদা হৌগনি; অদুগা মদু মুল্লবদা, নহাক্না মনুংদা পুশিনগনি অমসুং মহৈ মরোংগী কৎনপোৎকী অমুনবা মচেৎশিং অদু নহাক্না যেহোবাদা মনম নুংশিনবগীদমক কৎকনি~।
\v 22 অদুগা মহাক্কী মচা নিপাশিংগী মরক্তগী মহাক্কী মহুত্তা অভিষেক তৌখ্রবা পুরোহিৎ অদুনা মদু কৎকনি~। মসি যেহোবাদা মতম পূম্নমক্কী চৎন-পথাপ্নি; মসি লোইনমক মৈ থাগদবনি~।
\v 23 পুরোহিৎকী মহৈ মরোংগী কৎনপোৎ খুদিং লোইনমক মৈ থাগদবনি: মসি চারোইদবনি~।>>
\p
\v 24 অদুগা যেহোবানা মৌশিদা হায়খি,
\v 25 <<হারোন অমসুং মহাক্কী মচা নিপাশিংদা হায়য়ু, <মসি পাপকী কৎনপোৎকী ৱায়েন য়াথংনি: মৈ থাদোকপগী কৎনপোৎ হাৎফমদা যেহোবাগী মাঙদা পাপকী কৎনপোৎ অদু হাৎকনি: মসি খ্বাইদগী শেংবনি~।
\v 26 পাপকীদমক মসি কৎপা পুরোহিৎ অদুনা মসি চাগনি; উনফম ফিয়ূমগী শূমাঙদা, অশেংবা মফমদা মসি চাগনি~।
\v 27 শদূম অদু শোকপা মী খুদিং শেংগনি; অদুগা অচোনবা ফি অমদা মদুগী ঈ চোংলবদি, ঈ চোংখিবা ফি অদু নহাক্না অশেংবা মফমদা শূগনি~।
\v 28 অদুবু মসি ফূৎখিবা লৈতানগী চফূ অদু থুগাইগনি; অদুগা মসি পিথ্রাইগী চফূদা ফূৎলবদি, মসি ফেঙগনি অমসুং ঈশিংদা চামথোক্কনি~।
\v 29 পুরোহিৎশিংগী মরক্তা নিপা পূম্নমক্না মদুদগী চাগনি: মসি খ্বাইদগী শেংবনি~।
\v 30 অদুগা অশেংবা মফমদা প্রায়শ্চিত্ত তৌনবা উনফম ফিয়ূমদা পুশিল্লকখ্রবা ঈ অদু লৌরকপা পাপকী কৎনপোৎ অদু চারোইদবনি: মসি মৈদা থাদোক্কনি~।
\c 7
\s1 মরানগী কৎচবা
\p
\v 1 <মতৌ অসুম্না মরানগী কৎনপোৎকী ৱায়েন য়াথংদি অসিনি: মসি খ্বাইদগী শেংবনি~।
\v 2 মখোয়না মৈ থাদোকপগী কৎনপোৎ হাৎফমদা মখোয়না মরানগী কৎনপোৎকী শা হাৎকনি~। অদুগা মহাক্না লাৎনপূং অদুগী মথক অকোয়বদা মদুদগী ঈ খিক্কনি~।
\v 3 অদুগা মহাক্না মদুদগী মহাউ পূম্নমক কৎকনি; মমৈগী মহাউ অমসুং মনুং থংবা শরূকশিং কূপ্লিবা মহাউ,
\v 4 অদুগা খ্বাঙ ময়াদা লৈবা কিডনি অনী অমসুং মদুগী মথক্তা লৈবা মহাউ, অদুগা কিডনিশিংগী মথক্তা লৈবা ফীরাক্কী মহাউগী কুয়োম অদু মহাক্না লৌথোক্কনি~।
\v 5 অদুগা পুরোহিৎ অদুনা যেহোবাদা মৈ থাবগী কৎনপোৎ ওইনা লাৎনপূং অদুগী মথক্তা মদু মৈ থাগনি: মসি মরানগী কৎনপোৎ অদুনি~।
\v 6 পুরোহিৎশিংগী মরক্তগী নিপা খুদিংনা মদুদগী চাগনি~। অশেংবা মফমদা মসি চাগনি; মসি খ্বাইদগী শেংবনি~।
\v 7 মরানগী কৎনপোৎ অদু পাপকী কৎনপোৎ অদুগুম্বনি~। মখোয়গীদমক ৱায়েন য়াথং অমতনি~। \f + \fr 7:7 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌরিবা পুরোহিৎ অদুনা কৎহৌদবা শরূক অদু ফংগনি~।
\v 8 অদুগা কনাগুম্বা মী অমগী মৈ থাদোকপগী কৎনপোৎ কৎলিবা পুরোহিৎ অদুনা, হায়বদি পুরোহিৎ অদুনা কৎখিবা মৈ থাদোকপগী কৎনপোৎকী মঊন অদু মহাক মশানা ফংজগনি~।
\v 9 অদুগা লৈরঙদা হৌবা মহৈ মরোংগী কৎনপোৎ পূম্নমক, তৈদা অমসুং খাংদা ঙৌবা পূম্নমক অদু কৎলিবা পুরোহিৎকী ওইগনি~।
\v 10 থাউ তোৎলবা অমসুং অকংবা মহৈ মরোংগী কৎনপোৎ খুদিং, অমগা অমগা চপ মান্ননা হারোনগী মচা নিপা পূম্নমক্কী ওইগনি~।
\s1 ঈঙথবগী কৎচবা
\p
\v 11 <অদুগা মহাক্না যেহোবাদা কৎচগদবা ঈঙথবগী কৎনপোৎশিংগী ঈরাৎপগী ৱায়েন য়াথংদি অসিনি:
\v 12 মহাক্না মসি থাগৎচনবগীদমক কৎলবদি, থাগৎচনবগী ঈরাৎপগা কোন্ননা থাউ তোৎলবা হামৈ য়াওদবা তন্দুমশিং, থাউ হৈরবা হামৈ য়াওদবা তঞ্জাশিং অমসুং অকুপ্পা য়ামগী থাউ তোত্তুনা ঙৌরবা তন্দুমশিং কৎকনি~।
\v 13 তন্দুমশিং অসিদা নত্তনা, মহাক্না মহাক্কী ঈঙথবগী কৎনপোৎশিং থাগৎচবগী ঈরাৎপগা লোয়ননা মহাক্কী হামৈ য়াওবা তল কৎচবসু কৎকনি~।
\v 14 অদুগা মদুদগী মহাক্না কৎনপোৎ অপূম্বদগী অমা যেহোবাদা থাঙ্গৎপগী কৎনপোৎ ওইনা কৎকনি~। অদুগা মসি ঈঙথবগী কৎনপোৎশিংগী ঈ খিকখিবা পুরোহিৎ অদুগী ওইগনি~।
\v 15 অদুগা থাগৎচনবগীদমক মহাক্কী ঈঙথবগী কৎনপোৎশিংগী ঈরাৎপগী শা অদু কৎপা নুমিৎ অদুমক্তদা চাগদবনি~। মহাক্না মসিগী করি অমতা অয়ুক ফাওবা থম্লোইদবনি~।
\v 16 অদুবু মহাক্কী কৎচনবগী ঈরাৎপা অদু ৱাশক, নৎত্রগা কৎনীংবগী কৎনপোৎ ওইরবদি, মহাক্কী ঈরাৎপা মহাক্না কৎপা নুমিৎ অদুমক্তদা মসি চাগদবনি~। অদুগা মথংগী নুমিত্তসু মসিগী অরেম্বা অদু চাগদবনি~।
\v 17 অদুবু ঈরাৎপগী লেমহৌবা শা অদু হুম্নিশুবা নুমিত্তা মৈদা থাগদবনি~।
\v 18 অদুগা মহাক্কী ঈঙথবগী কৎনপোৎশিং ঈরাৎপগী শাদগী খরা হুম্নিশুবা নুমিত্তা চারবদি, মসি লৌশিনবিরোই অমসুং মসি কৎচরিবা মঙোন্দা মসি শীংথাবিরোই~। মসি তুক্কচনিংঙাই মশক ওইগনি অমসুং কনাগুম্বা মীনা মসিদগী চারবদি মশাগী অয়োল অরান পুজগনি~।
\v 19 অদুগা অমাংবা পোৎ অমগা শোক্নবা শদূম অদু চারোইদবনি; মসি মৈদা থাগদবনি~। অদুগা অশেংবা শদূমগীদমক্তদি, অশেংবা মী পূম্নমক্না মদুদগী চাগনি~।
\v 20 অদুবু কনাগুম্বা অমনা মহাক মশাদি মাংলগা, যেহোবাদা কৎপা ঈঙথবগী কৎনপোৎশিং ঈরাৎপগী শদূম অদু চারবদি, মী অদু মহাক্কী মীশিংদগী ককথৎকনি~।
\v 21 মী অমনা অমাংবা পোৎ অমা, হায়বদি মীওইবগী অমাংবা নৎত্রগা অমাংবা শা, নৎত্রগা অমাংবা হঙ্গোইনিংঙাই ওইবা পোৎ, শোক্লবা অমসুং যেহোবাদা কৎপা ঈঙথবগী কৎনপোৎশিংগী ঈরাৎপোৎকী শদূমদগী চাবা মী অদু মহাক্কী মীশিংদগী ককথৎকনি~।> >>
\p
\v 22 অদুগা যেহোবানা মৌশিদা হায়খি,
\v 23 <<ইস্রায়েল মচাশিংদা হায়য়ু, <নখোয়না শল্লাবা, নৎত্রগা য়াউ, নৎত্রগা হামেংগী মহাউ অমতা চারোইদবনি~।
\v 24 মথন্তা শিজবা শা অদুগী মহাউ অমসুং শাশিংনা শেগায়বা অদুগী মহাউ অদু অতৈ থবক্কী শিজিন্নবা য়াগনি~। অদুবু নখোয়না মদুদগী শুপচা চারোইদবনি~।
\v 25 মীশিংনা যেহোবাদা মৈ থাবগী কৎনপোৎ ওইনা কৎপা শা অদুগী মহাউ কনাগুম্বনা চারবদি, মসি চাবা মী অদু মহাক্কী মীশিংদগী ককথৎকনি~।
\v 26 অদুগীসু মথক্তা নখোয়না লৈবা লৈবা মফমদা উচেক্কী, নৎত্রগা শাগী করিগুম্বা মখলগী ঈ অমতা নখোয়না চারোইদবনি~।
\v 27 কনাগুম্বা মী অমনা করিগুম্বা মখলগী ঈ চারবদি, মী অদু মহাক্কী মীশিংদগী ককথৎকনি~।> >>
\p
\v 28 অদুগা যেহোবানা মৌশিদা হায়খি,
\v 29 <<ইস্রায়েল মচাশিংদা হায়য়ু, <যেহোবাদা মহাক্কী ঈঙথবগী কৎনপোৎশিংগী ঈরাৎপা অদু মহাক্না মহাক্কী ঈঙথবগী কৎনপোৎশিংগী ঈরাৎপদগী যেহোবাদা মহাক্কী কৎনবা পুরক্কনি~।
\v 30 যেহোবাদা মৈ থাবগী কৎনপোৎশিং অদু মহাক্কী মখূৎমক্না পুরক্কনি~। যেহোবাগী মাঙদা মথা হাইবগী কৎনপোৎ ওইনা হাইননবা মহাক্না মথা অমসুং মহাউ অদু পুরক্কনি~।
\v 31 অদুগা পুরোহিৎ অদুনা মহাউ অদু লাৎনপূং অদুগী মথক্তা মৈ থাগনি~। অদুবু মথা অদুদি হারোন অমসুং মহাক্কী মচা নিপাশিংগী ওইগনি~।
\v 32 অদুগা নখোয়গী ঈঙথবগী কৎনপোৎশিংগী ঈরাৎচবশিং অদুদগী থাঙ্গৎপগী কৎনপোৎ ওইনা য়েৎ থংবা মফৈ অদু নখোয়না পুরোহিৎ অদুদা পীগনি~।
\v 33 হারোনগী মচা নিপাশিংগী মরক্তগী ঈঙথবগী কৎনপোৎশিংগী ঈ অমসুং মহাউ কৎপা মহাক অদুনা মহাক্কী শরূক ওইনা য়েৎ থংবা মফৈ অদু ফংগনি~।
\v 34 মরমদি ঐনা ইস্রায়েল মচাশিংদগী মখোয়গী ঈঙথবগী কৎনপোৎশিংগী ঈরাৎপোৎশিংদগী হাইবগী কৎনপোৎকী মথা অমসুং থাঙ্গৎপগী কৎনপোৎকী মফৈ অদু লৌরে, অদুগা ইস্রায়েল মচাশিংগী মরক্তা মতম পূম্বগী পথাপ ওইনা পুরোহিৎ হারোন অমসুং মহাক্কী মচা নিপাশিংদা পীখ্রবনি~।
\p
\v 35 <মহাক্না মখোয়বু পুরোহিৎকী ফমদা যেহোবাবু থৌগল তৌননবা পুরকপা নুমিৎ অদুদগী, যেহোবাদা মৈ থাবগী কৎনপোৎশিংদগী, মসি অভিষেক তৌরবা হারোন অমসুং অভিষেক তৌরবা মহাক্কী মচা নিপাশিংগী শরূক ওইগনি~।
\v 36 যেহোবানা মখোয়বু অভিষেক তৌবা নুমিৎ অদুদা ইস্রায়েলগী মচাশিংনা মখোয়গী মীরোন পূম্নমক্তা মতম পূম্নমক্কী চৎন পথাপ ওইনা মখোয়দা পীনবা মহাক্না য়াথং অসি পীখি~।> >>
\v 37 মসি মৈ থাদোকপগী কৎনপোৎ, মহৈ মরোংগী কৎনপোৎ, পাপকী কৎনপোৎ, মরানগী কৎনপোৎ, কত্থোকপশিংগী অমসুং ঈঙথবগী কৎনপোৎশিংগী ঈরাৎপগী ৱায়েন য়াথংনি~।
\v 38 যেহোবানা ইস্রায়েল মচাশিংদা, সীনায়গী লমহাঙদা, মখোয়গী কৎচবশিং কৎনবা য়াথং পীখিবা নুমিৎ অদুদা, মহাক্না মৌশিদা সীনায় চীংদা য়াথং অসি পীখি~।
\c 8
\s1 হারোন অমসুং মচা নিপাশিংবু কত্থোকপা
\p
\v 1 অদুগা যেহোবানা মৌশিদা হায়খি,
\v 2 <<হারোন অমসুং মহাক্কী মচা নিপাশিংবু মহাক্কা লোয়ননা ফিশিং, অভিষেক তৌনবা থাউ, পাপকী কৎনপোৎ শল্লাবা অমা, য়াউ লাবা অনী অমসুং হামৈ য়াওদবা তল থুম্মোক অমা লৌ~।
\v 3 অদুগা উনফম ফিয়ূমগী চঙফমদা নহাক্না মীয়াম পূম্নমক খোমজিল্লু~।>>
\v 4 অদুগা যেহোবানা মঙোন্দা য়াথং পীখিবা অদুগুম্না মৌশিনা তৌখি~। অদুগা উনফম ফিয়ূমগী চঙফমদা মীয়াম অদু পূনশিল্লম্মী~।
\v 5 অদুগা মৌশিনা মীয়াম অদুদা হায়রম্মী, <<যেহোবানা য়াথং পীখিবা তৌগদবা থবক অদু অসিনি~।>>
\p
\v 6 অদুগা মৌশিনা হারোন অমসুং মচা নিপাশিংবু পুরক্তুনা ঈশিংনা মখোয়বু ঈরুজথোকপিখি~।
\v 7 অদুগা মহাক্না মঙোন্দা অচোনবা ফূরিৎ লিৎপিখি, খ্বাঙয়েৎনা মহাকপু লাকশিনবিখি, ফম্নাইবগী ফি ইনবিখি, মঙোন্দা এফোদ থোনবিখি, এফোদকী নিংথিনা লোল্লবা খ্বাঙয়েৎ লাকপিখি অমসুং মঙোন্দা মসি পুনশিনবিখি~।
\v 8 অদুগা মহাক্না মঙোন্দা থবাকখাঙ লিৎশিনবিখি~। অদুগা মহাক্না থবাকখাঙদা \f + \fr 8:8 \fk ঊরীম: \ft অর্থদি <<মঙান>> নৎত্রগা <<ফোংদোকপিবা,>> ঈশ্বরগী অনীংবা হংবদা শিজিন্নবা পোৎশক অমনি~।\f*ঊরীম অমসুং \f + \fr 8:8 \fk তুম্মীম: \ft পুরোহিৎনা ঈশ্বরগী অনীংবা হংবদা শিজিন্নবা পোৎশক অমনি~।\f*তুম্মীম হাপচিনবিখি~।
\v 9 অদুগা মহাক্না মহাক্কী মকোক্তা কোকয়েৎ য়েৎপিখি, কোকয়েৎ মথক্কী মমাঙমক্তদা মহাক্না সনাগী মপাক, হায়বদি অশেংবা লূহুপ উপ্পীখি, যেহোবানা য়াথং পীখিবা অদুগুম্না মৌশিনা তৌখি~।
\v 10 অদুগা মৌশিনা অভিষেক তৌনবা থাউ লৌখি, ফিয়ূম অমসুং মদুগী মনুংদা লৈবা পূম্নমক অভিষেক তৌখি অমসুং মখোয়বু শেংদোকখি~।
\v 11 অদুগা মহাক্না মদুগী খরা লাৎনপূং অদুগী মথক্তা তরেৎলক খিকখি~। অদুগা লাৎনপূং অমসুং মদুগী পাত্র পূম্নমক, হাম্ন-ফূ অমসুং মদুগী মখোঙ অনীমক, মখোয়বু শেংদোক্নবা অভিষেক তৌখি~।
\v 12 অদুগা মহাক্না হারোনগী কোকথক্তা অভিষেক্কী থাউ খরা হৈথখি অমসুং মহাকপু শেংদোক্নবা মহাকপু অভিষেক তৌখি~।
\v 13 অদুগা যেহোবানা মৌশিদা য়াথং পীখিবা অদুগী মতুং ইন্না মৌশিনা হারোনগী মচা নিপাশিং পুরকখি, মখোয়দা অচোনবা ফূরিৎ লিৎপিখি, খ্বাঙয়েৎশিংনা মখোয় অমমম্বু লাকশিনবিখি অমসুং মখোয়দা কোকয়েৎ য়েৎপিখি~।
\p
\v 14 অদুগা মহাক্না পাপকী কৎনপোৎকীদমক শল্লাবা অমা পুরকখি~। হারোন অমসুং মহাক্কী মচা নিপাশিংনা পাপকী কৎনপোৎগীদমক শল্লাবা অদুগী মকোক্তা মখোয়গী মখূৎ থমখি~।
\v 15 অদুগা মহাক্না মদু হাৎখি অমসুং মৌশিনা ঈ অদু লৌরগা মহাক্কী খূৎশানা লাৎনপূং অদুগী মচীশিংগী অকোয়বদা তৈখি অমসুং লাৎনপূং অদু শেংদোকখি, লাৎনপূং অদুগী মখোঙদা ঈ অদু হৈখি অমসুং মথক্তা \f + \fr 8:15 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌনবা মদু শেংদোকখি~।
\v 16 অদুগা মহাক্না মনুং থংবা শরূক্কী মথক্তা লৈবা মহাউ পূম্নমক, ফীরাক্কী মথক্তা লৈবা মহাউ, কিডনি অনী অমসুং মখোয়গী মহাউ লৌখি~। অদুগা মৌশিনা লাৎনপূং মথক্তা মসি মৈ থাখি~।
\v 17 অদুবু যেহোবানা মৌশিদা য়াথং পীখিবা অদুগী মতুং ইন্না শল্লাবা অমসুং মসিগী মঊন, মসিগী শদূম অমসুং মসিগী মথী, মহাক্না লৈফমগী মপান্দা মৈ থাখি~।
\p
\v 18 অদুগা মহাক্না মৈ থাদোকপগী কৎনপোৎকীদমক য়াউ লাবা অদু পুরকখি~। অদুগা হারোন অমসুং মহাক্কী মচা নিপাশিংনা য়াউ লাবা অদুগী মকোক্তা মখোয়গী মখূৎ থমখি~।
\v 19 অদুগা মৌশিনা মদু হাৎখি; অদুগা মহাক্না লাৎনপূং অদুগী মথক অকোয়বদা ঈ খিকখি~।
\v 20 অদুগা মহাক্না য়াউ লাবা অদু মতুপ মতুপ ককখি~। অদুগা মৌশিনা মকোক, মতুপশিং অমসুং মহাউ অদু মৈ থাখি~।
\v 21 অদুগা মহাক্না মনুং থংবা শরূকশিং অমসুং মখোঙশিং অদু ঈশিংদা চামথোকখি~। অদুগা মৌশিনা য়াউ লাবা অপূম্বা লাৎনপূং মথক্তা মৈ থাখি; যেহোবানা মৌশিদা য়াথং পীখিবা অদুগী মতুং ইন্না মসি যেহোবাদা মৈ থাবগী কৎনপোৎ, মনম নুংশিনবগীদমক মৈ থাদোকপগী কৎনপোৎনি~।
\p
\v 22 অদুদগী মহাক্না অতোপ্পা য়াউ লাবা, হায়বদি কত্থোকপগী য়াউ লাবা অদু পুরকখি~। অদুগা হারোন অমসুং মহাক্কী মচা নিপাশিংনা য়াউ লাবা অদুগী মকোক্তা মখোয়গী মখূৎ থমখি~।
\v 23 অদুগা মহাক্না হাৎখি; অদুগা মৌশিনা মসিদগী ঈ খরা লৌখি অমসুং হারোনগী য়েৎ থংবা মনা মতোন্দা, মহাক্কী খূৎ য়েৎকী খূবীদা অমসুং মহাক্কী খোঙ য়েৎকী খোঙবীদা তৈখি~।
\v 24 অদুগা মহাক্না হারোনগী মচা নিপাশিং পুরকখি অমসুং মৌশিনা ঈ অদুদগী খরা লৌরগা মখোয়গী য়েৎ থংবা মনা মতোনশিংদা, মখোয়গী মখূৎ য়েৎকী খূবীশিংদা অমসুং মখোয়গী খোঙ য়েৎকী খোঙবীশিংদা তৈখি: অদুগা মৌশিনা লাৎনপূং অদুগী মথক অকোয়বদা ঈ খিকখি~।
\v 25 অদুগা মহাক্না মহাউ, মমৈগী মহাউ অমসুং মনুং থংবা শরূক্কী মথক্তা লৈবা মহাউ পূম্নমক, ফীরাক মথক্তা লৈবা মহাউ, কিডনি অনী, মখোয়গী মহাউ অমসুং য়েৎ থংবা মফৈ লৌখি~।
\v 26 অদুগা যেহোবাগী মাঙদা লৈবা হামৈ য়াওদবা তলগী থুম্মোক্তগী মহাক্না হামৈ য়াওদবা তন্দুম অমা, থাউ তোৎলবা তলগী তন্দুম অমা অমসুং অপাবা তল অমা লৌখি অমসুং মখোয় অদু মহাউ অদুগী মথক্তা অমসুং য়েৎ থংবা মফৈগী মথক্তা থমখি~।
\v 27 অদুগা মহাক্না হারোনগী মখূত্তা অমসুং মহাক্কী মচা নিপাশিংগী মখূত্তা পূম্নমক অদু থমখি অমসুং যেহোবাগী মাঙদা হাইবগী কৎনপোৎ ওইনা মখোয় অদু হাইখি~।
\v 28 অদুগা মৌশিনা মখোয়গী মখূত্তগী পূম্নমক অদু লৌখি অমসুং লাৎনপূং অদুগী মথক্তা মৈ থাদোকপগী কৎনপোৎ অদুগী মথক্তা পূম্নমক অদু মৈ থাখি; পূম্নমক অদু মনম নুংশিনবগীদমক কত্থোকচবশিংনি: মসি যেহোবাদা মৈ থাবগী কৎনপোৎ কৎচবনি~।
\v 29 অদুগা মৌশিনা মথা অদু লৌখি অমসুং যেহোবাগী মাঙদা হাইবগী কৎনপোৎ ওইনা মদু হাইখি; যেহোবানা মৌশিদা য়াথং পীখিবা অদুগী মতুং ইন্না কত্থোকচনবগী য়াউ লাবগী শরূক্তগী মদু মৌশিগী শরূক্নি~।
\p
\v 30 অদুগা মৌশিনা অভিষেক তৌনবা থাউদগী অমসুং লাৎনপূংগী মথক্তা লৈবা ঈদগী খরা লৌখি অমসুং হারোন অমসুং মহাক্কী ফিশিংদা, মহাক্কী মচা নিপাশিং অমসুং মহাক্কী মচা নিপাশিংগী ফিশিংদা মহাক্কা লোয়ননা খিকখি~। অদুগা হারোন অমসুং মহাক্কী ফিশিং, মহাক্কী মচা নিপাশিং অমসুং মহাক্কী মচা নিপাশিংগী ফিশিং মহাক্কা লোয়ননা শেংদোকখি~।
\p
\v 31 অদুগা মৌশিনা হারোন অমসুং মহাক্কী মচা নিপাশিংদা হায়খি, <<উনফম ফিয়ূমগী চঙফমদা শদূম অদু ফূৎলু~। <হারোন অমসুং মহাক্কী মচা নিপাশিংনা মসি চাগদবনি> হায়না ঐনা য়াথং পীখিবগুম্না, কত্থোকচবগী থুম্মোক্তা য়াওবা তল অদুগা লোয়ননা মসি মফম অদুদা চাও~।
\v 32 অদুগা শদূম অদুদগী অমসুং তল অদুদগী লেমহৌবা অদু নখোয়না মৈ থাগনি~।
\v 33 অদুগা নখোয়গী কত্থোকচবগী নুমিৎশিং অদু লোইদ্রিবা ফাওবা, নখোয়না নুমিৎ তরেৎনি উনফম ফিয়ূমগী চঙফমদগী চত্থোক্লোইদবনি, মরমদি নুমিৎ তরেৎনি মহাক্না নখোয়বু কত্থোক্কনি~।
\v 34 নুমিৎ অসিদা নখোয়না তৌখিবা অদুগুম্না, নখোয়গীদমক \f + \fr 8:34 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌনবা, যেহোবানা য়াথং পীখি~।
\v 35 মরম অদুনা নখোয় শিদনবা নখোয়না উনফম ফিয়ূমগী চঙফমদা অহিং অমসুং নুংথিল নুমিৎ তরেৎনি লৈগদবনি অমসুং যেহোবাগী থৌদাং ঙাক্কদবনি; মরমদি অসুম্না ঐঙোন্দা য়াথং পীখি~।>>
\v 36 যেহোবানা মৌশিগী মপান্না য়াথং পীখিবা অদুগুম্না, হারোন অমসুং মহাক্কী মচা নিপাশিংনা পূম্নমক অদু তৌখি~।
\c 9
\s1 পুরোহিৎশিংনা থৌগল তৌবা হৌবা
\p
\v 1 অদুগা অসুম্না থোকখি, নিপান্নিশুবা নুমিত্তা মৌশিনা হারোন অমসুং মহাক্কী মচা নিপাশিং অমসুং ইস্রায়েলগী অহল্লমনশিংবু কৌখি~।
\v 2 অদুগা মহাক্না হারোন্দা হায়খি, <<নহাক্না নশাগীদমক অশোয়বা লৈতবা, পাপকী কৎনপোৎকীদমক শন্নাউ মচা অমা অমসুং মৈ থাদোকপগী কৎনপোৎকীদমক য়াউ লাবা অমা লৌ অমসুং যেহোবাগী মাঙদা মখোয় অদু কৎচৌ~।
\v 3 অদুগা নহাক্না ইস্রায়েল মচাশিংদা হায়য়ু, <নখোয়না পাপকী কৎনপোৎকীদমক হামেংশিংদগী মচা অমা; মৈ থাদোকপগী কৎনপোৎকীদমক চহী অমা ফারবা অশোয়বা লৈতবা শন্নাউ অমসুং য়াউ মচা অমমম লৌ;
\v 4 যেহোবাগী মাঙদা ঈরাৎচনবা, ঈঙথবগী কৎনপোৎশিংগীদমক শল্লাবা অমা অমসুং য়াউ লাবা অমা অমসুং থাউ তোৎলবা মহৈ মরোংগী কৎনপোৎ অমা লৌ, মরমদি ঙসি যেহোবানা নখোয়দা উহনবিগনি~।> >>
\p
\v 5 অদুগা মৌশিগী য়াথং মতুং ইন্না মখোয়না উনফম ফিয়ূমগী মমাঙদা মদু পুরক্লম্মী~। অদুগা মীয়াম পূম্নমক্না নকশিল্লক্তুনা যেহোবাগী মাঙদা লেপখি~।
\v 6 অদুগা মৌশিনা হায়খি, <<যেহোবাগী মতিক মঙান নখোয়দা উহনবিনবা যেহোবানা য়াথং পীখিবা নখোয়না তৌগদবা থবক অদু অসিনি~।>>
\v 7 অদুগা মৌশিনা হারোন্দা হায়খি, <<যেহোবানা য়াথং পীখিবা অদুগী মতুং ইন্না লাৎনপূং অদুদা চৎলু, নশাগীদমক অমসুং মীশিংগীদমক প্রায়শ্চিত্ত তৌনবা নহাক্কী পাপকী কৎনপোৎ অমসুং নহাক্কী মৈ থাদোকপগী কৎনপোৎ অদু কৎলু অমসুং মখোয়গীদমক প্রায়শ্চিত্ত তৌনবা মীশিংগী কৎনপোৎ অদু কৎলু~।>>
\p
\v 8 মরম অদুনা হারোন্না লাৎনপূং অদুদা চৎখি অমসুং মশাগীদমক পাপকী কৎনপোৎকী শন্নাউ অদু হাৎখি~।
\v 9 অদুগা হারোনগী মচা নিপাশিংনা মঙোন্দা ঈ অদু পুরকখি~। অদুগা মহাক্না মহাক্কী খূৎ-শা ঈ অদুদা লুপখি অমসুং লাৎনপূং অদুগী মচীশিংগী মথক্তা তৈখি অমসুং লাৎনপূং অদুগী মখোঙদা ঈ অদু হৈদোকখি~।
\v 10 অদুবু যেহোবানা মৌশিদা য়াথং পীখিবা অদুগী মতুং ইন্না পাপকী কৎনপোৎকী মহাউ, কিডনিশিং, ফীরাক মথক্তা লৈবা মহাউ, মহাক্না লাৎনপূং অদুগী মথক্তা মৈ থাখি~।
\v 11 অদুগা শদূম অমসুং মঊন অদু লৈফমগী মপান্দা মৈ থাখি~।
\v 12 অদুগা মহাক্না মৈ থাদোকপগী কৎনপোৎ অদু হাৎখি~। অদুগা হারোনগী মচা নিপাশিংনা ঈ অদু মঙোন্দা পীখি~। মহাক্না লাৎনপূং অদুগী মথক অকোয়বদা ঈ অদু খিকখি~।
\v 13 অদুগা মৈ থাদোকপগী কৎনপোৎ অদু মখোয়না মদুগী মতুপশিংগা লোয়ননা মকোক অদু মঙোন্দা পীখি~। অদুগা মহাক্না লাৎনপূং অদুগী মথক্তা মদু মৈ থাখি~।
\v 14 অদুগা মহাক্না মনুং থংবা শরূকশিং অমসুং মখোঙশিং অদু চামথোকখি অমসুং লাৎনপূং অদুগী মথক্তা মৈ থাদোকপগী কৎনপোৎকী মথক্তা মদু মৈ থাখি~।
\p
\v 15 অদুগা মহাক্না মীশিংগী কৎনপোৎ অদু পুরকখি অমসুং মীশিংগীদমক পাপকী কৎনপোৎ হামেং অদু লৌখি অমসুং অহানবগী অদুগুম্না মদু হাৎলগা পাপকীদমক কৎচখি~।
\v 16 অদুগা মহাক্না মৈ থাদোকপগী কৎনপোৎ অদু পুরকখি অমসুং পথাপ মতুং ইন্না মদু কৎখি~।
\v 17 অদুগা মহাক্না মহৈ মরোংগী কৎনপোৎ পুরকখি অমসুং মদুদগী খূবাম অমা লৌখি অমসুং লাৎনপূং অদুগী মথক্তা অয়ুক্কী মৈ থাদোকপগী কৎনপোৎ অদুতা নত্তনা মদু মৈ থাখি~।
\p
\v 18 অদুদগী মহাক্না মীশিংগীদমক ঈঙথবগী কৎনপোৎশিংগী ঈরাৎপা শল্লাবা অমসুং য়াউ লাবা অদু হাৎখি~। অদুগা হারোনগী মচা নিপাশিংনা ঈ অদু মঙোন্দা পীখি অমসুং মহাক্না লাৎনপূং অদুগী মথক অকোয়বদা মদু খিকখি~।
\v 19 অদুগা শল্লাবা অমসুং য়াউ লাবগী মহাউ, মমৈগী মহাউ, মনুং থংবা শরূকশিং কূপ্লিবা মহাউ, কিডনিশিং অমসুং ফীরাক মথক্কী মহাউ লৌদুনা
\v 20 মখোয়না মহাউশিং অদু মথাশিংগী মথক্তা থমখি অমসুং মহাক্না লাৎনপূং অদুগী মথক্তা মহাউ অদু মৈ থাখি~।
\v 21 অদুগা মৌশিনা য়াথং পীখিবা অদুগী মতুং ইন্না হারোন্না যেহোবাগী মাঙদা হাইবগী কৎনপোৎ ওইনা মথাশিং অমসুং য়েৎ থংবা মফৈ অদু হাইখি।
\v 22 অদুগা হারোন্না মীশিংলোমদা মহাক্কী মখূৎ থাঙ্গত্তুনা মখোয়বু বোর পীখি অমসুং পাপকী কৎনপোৎ, মৈ থাদোকপগী কৎনপোৎ অমসুং ঈঙথবগী কৎনপোৎশিং কৎলুবদগী কূমথরকখি~।
\v 23 অদুগা মৌশি অমসুং হারোন্না উনফম ফিয়ূমদা চঙখি অমসুং মদুদগী থোক্লক্তুনা মীশিংবু বোর পীবিখি~। অদুগা যেহোবাগী মতিক মঙান মী পূম্নমক্তা উহনবিখি~।
\v 24 অদুগা যেহোবাগী মাঙদগী মৈ থোক্লকখি অমসুং লাৎনপূং অদুগী মথক্তা লৈবা মৈ থাদোকপগী কৎনপোৎ অমসুং মহাউ অদু চাকথোকখি~। মী পূম্নমক্না মসি উবদা মখোয়না লাউখি অমসুং মখোয়গী মমায় লৈপাক তানা তুথজখি~।
\c 10
\s1 নাদাব অমসুং অবীহূ শিবা
\p
\v 1 অদুগা হারোনগী মচা নিপাশিং নাদাব অমসুং অবীহূনা মাগী মাগী কম্বি লৌরগা মদুগী মনুংদা মৈ হাপখি~। মদুগী মথক্তা মেক্রুক হাপখি অমসুং যেহোবাগী মাঙদা মহাক্না মখোয়দা য়াথং পীখিদবা কৎহৈদবা মৈ কৎখি~।
\v 2 মদুদা যেহোবাদগী মৈ থোক্লক্তুনা মখোয়বু চাকথোকখি অমসুং মখোয় যেহোবাগী মাঙদা শিখি~।
\v 3 অদুদগী মৌশিনা হারোন্দা হায়খি, <<যেহোবানা হায়খিবা অদু অসিনি,
\q1 <ঐগী নাক্তা লাকপা মখোয়গী মরক্তা ঐবু অশেংবা ওইহনগদবনি;
\q1 অদুগা মী পূম্নমক্কী মমাঙদা ঐবু মতিক মঙান চাউহনগদবনি~।> >>
\m অদুগা হারোন্না তূমিন্না লৈখি~।
\p
\v 4 অদুগা মৌশিনা হারোনগী মখুরা উজীয়েলগী মচা নিপাশিং মীশায়েল অমসুং এলসাফানবু কৌদুনা মখোয়দা হায়খি, <<চঙশিল্লকউ, নখোয়গী নচিন ননাউশিংবু অশেংবা মফমগী মমাঙগী লৈফমদগী মপান্দা পুথোকউ~।>>
\v 5 মৌশিনা হায়খিবগুম্না মখোয়না চঙশিনখিদুনা মখোয়গী মনুংগী অচোনবা ফূরিৎশিং অদু য়াওনা মখোয়বু লৈফমদগী মপান্দা পুথোকখি~।
\v 6 অদুগা মৌশিনা হারোন অমসুং মহাক্কী মচা নিপাশিং এলিয়েজর অমসুং ইথামারদা হায়খি, <<নখোয়গী নকোকশিং হাংদোক্কনু, নফি নরোনশিংসু শেগায়গনু, নৎত্রবদি নখোয় শিগনি অমসুং মী পূম্নমক্কী মথক্তা মৈ হৌনা শাউবা লাক্কনি; অদুবু নখোয়গী নচিন ননাউশিং, ইস্রায়েলগী ইমুং অপূম্বনা যেহোবানা মৈ চাকহনখিবা অদুগীদমক কুইনা কপসনু~।
\v 7 অদুগা নখোয়না উনফম ফিয়ূমগী চঙফমদগী চত্থোক্লোইদবনি, নৎত্রবদি নখোয় শিগনি; মরমদি যেহোবাগী অভিষেক তৌনবা থাউ অদু নখোয়গী নথক্তা লৈ~।>> অদুনা মখোয়না মৌশিগী ৱা মতুং ইন্না তৌখি~।
\p
\v 8 অদুগা যেহোবানা হারোন্দা হায়খি,
\v 9 <<নখোয়না উনফম ফিয়ূমদা চঙবা মতমদা নহাক অমসুং নহাক্কা লোয়নরিবা নচা নিপাশিংনা য়ু নৎত্রগা ময়ায় কনবা য়ু থক্কনু, নৎত্রবদি নখোয় শিগনি~। মসি নখোয়গী মীরোন পূম্নমক্তা মতম পূম্নমক্কী ৱায়েন পথাপ ওইগনি~।
\v 10 মসি নখোয়না অশেংবা অমসুং শেংদবা, অমাংবা অমসুং মাংদবা অনীগী মরক্তা খেন্নবা থম্নবনি~।
\v 11 অদুগা যেহোবানা মৌশিগী মপান্না ইস্রায়েল মচাশিংদা হায়খিবা পথাপ পূম্নমক অদু নখোয়না মখোয়দা তম্বিবা ঙম্নবনি~।>>
\p
\v 12 অদুগা মৌশিনা হারোন অমসুং মহাক্কী লৈহৌবা মচা নিপাশিং এলিয়েজর অমসুং ইথামারদা হায়খি, <<যেহোবাদা মৈ থাবগী কৎনপোৎশিংদগী লেমহৌবা মহৈ মরোংগী কৎনপোৎ অদু লৌ অমসুং লাৎনপূং অদুগী নাকন্দা হামৈ য়াওদনা মসি চাও; মরমদি মসি খ্বাইদগী শেংবনি~।
\v 13 অদুগা নখোয়না মসি অশেংবা মফমদা চাগনি, মরমদি মসি যেহোবাদা মৈ থাবগী কৎনপোৎশিংদগী, নহাক্কী অমসুং নহাক্কী নচা নিপাশিংগী শরূক্নি; মরমদি অসুম্না ঐঙোন্দা য়াথং পীখি~।
\v 14 অদুগা হাইবগী কৎনপোৎকী মথা অমসুং থাঙ্গৎপগী কৎনপোৎকী মফৈ অদু নখোয়না অশেংবা মফমদা চাগনি; নহাক, নহাক্কী নচা নিপাশিং অমসুং নহাক্কী নচা নুপীশিং নহাক্কা লোয়ননা চাগনি; মরমদি পূম্নমক অসি ইস্রায়েল মচাশিংগী ঈঙথবগী কৎনপোৎশিংগী ঈরাৎপোৎশিংদগী পীখ্রবা নহাক্কী অমসুং নহাক্কী নচা নিপাশিংগী শরূক্নি~।
\v 15 মৈ থাবগী কৎনপোৎশিংগী মহাউ অদুগা লোয়ননা থাঙ্গৎপগী কৎনপোৎকী মফৈ অমসুং হাইবগী কৎনপোৎকী মথা অদু যেহোবাগী মাঙদা হাইদুনা কৎচনবগীদমক মখোয়না পুরক্কদবনি; অদুগা মসি যেহোবানা য়াথং পীখিবা অদুগী মতুং ইন্না মতম পূম্নমক্কী পথাপকী মতুং ইন্না নহাক্কী অমসুং নহাক্কা লোয়নবা নহাক্কী নচা নিপাশিংগী ওইগনি~।>>
\p
\v 16 অদুগা মৌশিনা চেকশিন্না পাপকী কৎনপোৎকী হামেং অদু থিখি অমসুং য়েংউ, মদু মৈ থাদোক্লম্লে; অদুগা মহাক্না হারোনগী লৈহৌবা মচা নিপাশিং এলিয়েজর অমসুং ইথামারদা শাউদুনা হায়রকই,
\v 17 <<পাপকী কৎনপোৎ অদু নখোয়না অশেংবা মফমদা চাখিদবা করিগীনো? মরমদি পাপকী কৎনপোৎ অদু খ্বাইদগী শেংবনি অমসুং মীয়ামগী অয়োল অরান অদু নখোয়না পুদুনা মখোয়গীদমক যেহোবাগী মাঙদা \f + \fr 10:17 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌনবা ঈশ্বরনা মসি নখোয়দা পীখ্রবনি~।
\v 18 য়েংউ, মসিগী ঈ অদু অশেংবা মফমগী মনুংদা পুশিনখিদে; ঐনা য়াথং পীখিবা অদুগুম্না, নখোয়না মসি অশেংবা মফমদা শোয়দনমক চারমগদবনি~।>>
\v 19 অদুগা হারোন্না মৌশিদা হায়খি, <<য়েংউ, মখোয়না ঙসি নুমিত্তা যেহোবাগী মাঙদা মখোয়গী পাপকী কৎনপোৎ অমসুং মখোয়গী মৈ থাদোকপগী কৎনপোৎ অদু কৎখি; অদুগা অসিগুম্বা থবক অসি ঐঙোন্দা তারে: অদুগা ঐনা ঙসি পাপকী কৎনপোৎ অদু চারম্লবদি, যেহোবাগী মিৎয়েংদা মসি লৌশিনবিরমগদ্রা?>>
\v 20 অদুগা মৌশিনা মদু তাবদা পেনখি~।
\c 11
\s1 চাবা য়াবা য়াদবা চিঞ্জাক
\p
\v 1 অদুগা যেহোবানা মৌশি অমসুং হারোন্দা হায়খি, মখোয়দা হায়রকই,
\v 2 <<ইস্রায়েল মচাশিংদা হায়য়ু, <মালেমদা লৈবা শা পূম্নমক্কী মনুংদা নখোয়না চাগদবা শাশিং অদুদি অসিনি:
\v 3 শাশিংগী মরক্তা লোঙখূম খাইদোকপা অমসুং মখোঙ খাইদোকপা অমসুং শগুপ শায়বা অদু নখোয়না চাগনি~।
\v 4 অদুম ওইনমক শগুপ শায়বা মখোয় অদুদগী নৎত্রগা লোঙখূম খায়বা মখোয় অদুদগী নখোয়না মখোয় অসি চারোইদবনি: উট, মরমদি মসি শগুপ শায়, অদুবু লোঙখূম খাইদোক্তে; মসি নখোয়দা অমাংবনি~।
\v 5 অদুগা নুওক, মরমদি মসি শগুপ শায়, অদুবু লোঙখূম খাইদোক্তে; মসি নখোয়দা অমাংবনি~।
\v 6 অদুগা \f + \fr 11:6 \fk অর্নেবেৎ: \ft শা মখল অমনি~।\f*অর্নেবেৎ, মরমদি মসি শগুপ শায়, অদুবু লোঙখূম খাইদোক্তে; মসি নখোয়দা অমাংবনি~।
\v 7 অদুগা ওক, মসি লোঙখূম খাইদোক্তুনা লোঙখূম অনী থোক্লবসু মসি শগুপ শায়দে; মসি নখোয়দা অমাংবনি~।
\v 8 নখোয়না মখোয়গী শা চারোইদবনি অমসুং মখোয়গী অশিবা মশা শোক্লোইদবনি; মখোয় অসি নখোয়দা অমাংবনি~।>>
\p
\v 9 ঈশিংদা লৈবা পূম্নমক্তগী নখোয়না মখোয় অসি চাগনি; ঈশিংদা, সমুদ্রদা অমসুং তুরেনশিংদা লৈবা মশাইগুপ অমসুং মকূ পানবা মখোয় অদু নখোয়না চাগনি~।
\v 10 সমুদ্রদা অমসুং তুরেনশিংদা লৈবা মশাইগুপ অমসুং মকূ পান্দবা পূম্নমক, ঈশিং মনুংদা চৎপা পূম্নমক্তগী অমসুং ঈশিংদা হিংবা জীব খুদিংদগী, মখোয় অসি নখোয়দা হঙ্গোইনিংঙাই মশক্নি~।
\v 11 মখোয় অসি নখোয়দা হঙ্গোইনিংঙাই মশক ওইগনি; নখোয়না মখোয়গী মশা চারোইদবনি অমসুং মখোয়গী অশিবা মশাশিং অদু নখোয়দা হঙ্গোইনিংঙাই ওইগনি~।
\v 12 ঈশিংদা লৈবা মশাইগুপ নৎত্রগা মকূ পান্দবা খুদিং নখোয়দা তুক্কচনিংঙাই মশক্নি~।
\p
\v 13 উচেকশিংগী মনুংদা মখোয় অসি নখোয়দা হঙ্গোইনিংঙাই ওইগনি; মখোয় অসি চারোইদবনি, মখোয় হঙ্গোইনিংঙাই মশক্নি: ঈগল, লঙজা, সমুদ্রগী ঈগল,
\v 14 উমাইবী অমসুং মাগী মাগী জাৎ মতুং ইন্না খুনুখ্রং,
\v 15 মাগী মাগী জাৎ মতুং ইন্না অচৌবা ক্বাক,
\v 16 উট উচেক, অহিংগী খুনুখ্রং, সমুদ্রগী উচেক জাৎ অমা অমসুং মাগী মাগী জাৎ মতুং ইন্না খুনুখ্রং,
\v 17 অঙৌবা মকু, ঊরা অমসুং অচৌবা মকু,
\v 18 কাঙঙা, ঙানু খরাউবী অমসুং শাপুম চাবা ঈগল,
\v 19 ঙানুথঙ্গোং, মাগী মাগী জাৎ মতুং ইন্না উরোক, শোঙারাবা অমসুং শেকপী,
\v 20 মখোঙ মরিনা চৎপা মশা পানবা তীন পূম্নমক নখোয়দা হঙ্গোইনিংঙাই মশক্নি~।
\v 21 অদুম ওইনমক লৈপাক্তা চোং ফন্নবা মখোঙ মথক্তা খোঙশাশিং পানবা, মখোঙ মরিনা চৎপা মশা পানবা তীন খুদিংদগী নখোয়না মখোয় অদু চাবা য়াই~।
\v 22 মখোয়গী মরক্তগী মখোয় অসি নখোয়না চাবা য়াই: মাগী মাগী জাৎ মতুং ইন্না কৌজেং, মাগী মাগী জাৎ মতুং ইন্না কোকনানবা কৌজেং, মাগী মাগী জাৎ মতুং ইন্না কাংচেৎ অমসুং মাগী মাগী জাৎ মতুং ইন্না কৌজেং~।
\v 23 অদুবু মখোঙ মরি পানবা, মশা পানবা তীন পূম্নমক্তি নখোয়দা হঙ্গোইনিংঙাই মশক্নি~।
\v 24 অদুগা মখোয়শিং অসিগী মরমগীদমক নখোয় মাংগনি: মখোয়গী অশিবা মশা শোকপা খুদিং য়াচঙবা ফাওবা মাংগনি~।
\v 25 অদুগা মখোয় অসিদগী অশিবা মশা পুবা কনাগুম্বা অদুনা মহাক্কী মফি মরোন শূদোক্কনি অমসুং য়াচঙবা ফাওবা মাংগনি~।
\v 26 লোঙখূম খাইদোকপা অমসুং মখোঙ খাইদোক্তবা অমসুং শগুপ শায়দবা শা খুদিংগী অশিবা মশা নখোয়দা অমাংবনি~। মখোয়বু শোকপা মী খুদিং মাংগনি~।
\v 27 শাগী খোঙপাকশিংনা চৎপা খুদিং, মখোঙ মরিনা চৎপা শাশিংগী মখল অদু নখোয়দা অমাংবনি; মখোয়গী অশিবা মশা শোকপা মহাক অদু য়াচঙবা ফাওবা মাংগনি~।
\v 28 অদুগা মখোয়গী অশিবা মশা পুবা মহাক অদুনা মহাক্কী মফি মরোন শূদোক্কনি অমসুং য়াচঙবা ফাওবা মাংগনি: মখোয় অদু নখোয়দা অমাংবনি~।
\p
\v 29 মপূক্না শিত্তুনা চৎপশিংগী মনুংদা লৈপাক্তা মপূক্না শিত্তুনা চৎপা মখোয়শিং অসিসু নখোয়দা অমাংবনি: ঊতিন, ঊচি অমসুং মাগী মাগী জাৎ মতুং ইন্না অচৌবা চুম,
\v 30 অদুগা চুম অরাংবী, নুমিৎ য়ুংবী চুম, চুম অশাংবী অমসুং চুম অঙাঙবী~।
\v 31 মপূক্না শিত্তুনা চৎপা পূম্নমক্কী মনুংদা মখোয় অসি নখোয়দা অমাংবনি~। মখোয়না শিবা মতমদা, মখোয়বু শোকপা মহাক অদু য়াচঙবা ফাওবা মাংগনি~।
\v 32 অদুগা মখোয় অসিগী মরক্তগী অমা, মখোয়না শিবা মতমদা, করিগুম্বা অমগী মথক্তা তারবদি মদু মাংগনি; উগী পাত্র, নৎত্রগা ফিরোন, নৎত্রগা শঊন, নৎত্রগা বোরা খাউ ওইরবসু মাংগনি; থবক শিজিন্নরিবা পাত্র খুদিং ঈশিং মনুংদা থমগদবনি অমসুং মসি য়াচঙবা ফাওবা মাংগনি; অসুম্না মসি শেংগদবনি~।
\v 33 অদুগা লৈতানগী পাত্র অমদা মখোয়গী মরক্তগী অমা তারবদি, মসিদা য়াওবা করি করি ওইরবসু মাংগনি অমসুং নখোয়না মসি থুগাইগনি~।
\v 34 চাবা য়াবা চানবা পূম্নমক্কী মনুংদগী খরদা ঈশিং চোংলবদি মাংগনি: অদুগা অসিগুম্বা পাত্র খুদিংদা য়াওবা থকপা য়াবা থক্নবা পূম্নমক মাংগনি~।
\v 35 অদুগা মখোয়গী অশিবা মশাগী শরূক অমা তাবা পোৎ খুদিং মাংগনি; লৈরঙ, নৎত্রগা মৈফূ ওইরবসু মদু থুগাইগদবনি; মরমদি মখোয় অমাংবনি অমসুং নখোয়দা অমাংবা ওইগনি~।
\v 36 অদুম ওইনমক ঈশিং মরাং কায়না লৈবা ঈফুৎ নৎত্রগা কোমদি শেংগনি; অদুবু মখোয়গী অশিবা মশা শোকপা অদুদি মাংগনি~।
\v 37 অদুগা মখোয়গী অশিবা মশাগী শরূক অমা হুন্নবগী মরূ অমদা তারবদি, মসি শেংগনি~।
\v 38 অদুবু মরূ অদুগী মথক্তা ঈশিং হৈজিল্লগা মদুগী মথক্তা মখোয়গী অশিবা মশা তারবদি, মসি নখোয়দা অমাংবনি~।
\v 39 অদুগা নখোয়না চাবা য়াবা শা অমা শিরবদি, মদুগী অশিবা মশা শোকপা মহাক অদু য়াচঙবা ফাওবা মাংগনি~।
\v 40 অদুগা মসিগী অশিবা মশা চাবা মহাক্না মফি মরোন শূদোক্কনি অমসুং য়াচঙবা ফাওবা মাংগনি~। মসিগী অশিবা মশা পুবা মহাকসু মফি মরোন শূদোক্কনি অমসুং য়াচঙবা ফাওবা মাংগনি~।
\v 41 লৈপাক্তা মপূক্না শিত্তুনা চৎলিবা, হায়বদি মপূক্না শিত্তুনা চৎপা খুদিং হঙ্গোইনিংঙাই মশক্নি, মসি চারোইদবনি~।
\v 42 মপূক্না চৎপা খুদিং, মখোঙ মরিনা চৎপা খুদিং, নৎত্রগা লৈপাক্তা মপূক্না শিত্তুনা চৎপা মখোঙ য়াম্না পানবা, হায়বদি মপূক্না শিত্তুনা চৎপা খুদিং নখোয়না চারোইদবনি; মরমদি মখোয় হঙ্গোইনিংঙাই মশক্নি~।
\v 43 নখোয় অমাংবা ওইদনবা মপূক্না শিত্তুনা চৎলিবা, হায়বদি মপূক্না শিত্তুনা চৎপা অদুনা নখোয়না নশাবু হঙ্গোইনিংঙাই ওইহল্লোইদবনি; মখোয়না নখোয় নশাবু মাংহনগনু~।
\v 44 মরমদি ঐদি যেহোবা নখোয়গী ঈশ্বরনি: মরম অদুনা নখোয়না নশাবু শেংদোক্কনি অমসুং নখোয় অশেংবা ওইগনি; মরমদি ঐ অশেংবনি; লৈপাক্তা মপূক্না শিত্তুনা চৎলিবা, হায়বদি মপূক্না শিত্তুনা চৎপা অদুনা নখোয়না নশাবু শেংহন্দবা তৌগনু~।
\v 45 মরমদি নখোয়গী ঈশ্বর ওইনবা, ইজিপকী লৈবাক্তগী নখোয়বু পুথোকপিরকপা ঐদি যেহোবানি; মরম অদুনা নখোয় অশেংবা ওইগদবনি, মরমদি ঐ অশেংবনি~।> >>
\v 46 শাশিংগী, উচেকশিংগী, ঈশিংদা লৈবা অহিংবা জীব খুদিংগী অমসুং লৈপাক্তা মপূক্না শিত্তুনা চৎলিবা জীব খুদিংগী ৱায়েন য়াথংদি অসিনি~।
\v 47 অমাংবা অমসুং অশেংবা অনীগী, অদুগা চাবা য়াবা শা অমসুং চাবা য়াদবা শা অনীগী খেন্নবা খঙননবনি~।
\c 12
\s1 অঙাং উনবীশিংবু শেংদোকপা
\p
\v 1 অদুগা যেহোবানা মৌশিদা হায়খি,
\v 2 <<ইস্রায়েল মচাশিংদা হায়য়ু, <কনাগুম্বা নুপী অমনা মীরোন্দুনা মচা নিপা অমা পোক্লবদি, মহাক নুমিৎ তরেৎনি মাংগনি~। মহাক্কী থাগী খোঙকাপ লাক্তুনা শোক্ন পন্নবা য়াদবগী নুমিৎশিংগী মতুং ইন্না মহাক মাংগনি~।
\v 3 অদুগা নিপান্নিশুবা নুমিত্তা অঙাং অদুগী ফিনুংগী ঊন কক্কদবনি~।
\v 4 অদুগা নুপী অদু নুমিৎ কুন্থ্রাহুমদোইনি ফাওবা মশা শেংদোক্নবা ঈ চৎপা ফিবম অদুদা লৈগনি; মহাক্কী শেংদোকপগী নুমিৎশিং শুদ্রিবা ফাওবা মহাক্না অশেংবা পোৎ অমতা শোক্লোইদবনি অমসুং অশেংবা মফমদা চঙলোইদবনি~।
\v 5 অদুবু মহাক্না মচা নুপী অমা পোক্লবদি, মহাক্কী থাগী খোঙকাপ লাক্তুনা শোক্ন পন্নবা য়াদবা অদুগুম্না, মহাক চয়োল অনী মাংগনি; অদুগা মহাক নুমিৎ হুম্ফুতরুক্নি ফাওবা মশা শেংদোক্নবা ঈ চৎপা ফিবম অদুদা লৈগনি~।
\v 6 অদুগা মচা নিপা, নৎত্রগা মচা নুপী পোকপগীদমক মহাক্কী শেংদোকপগী নুমিৎশিং শুরবদা, মহাক্না মৈ থাদোকপগী কৎনপোৎকীদমক চহী অমা ফারবা য়াউ মচা অমা অমসুং পাপকী কৎনপোৎকীদমক খুনু মচা অমা নৎত্রগা লম খুনু অমা উনফম ফিয়ূমগী চঙফমদা, পুরোহিত্তা পুরক্কনি,
\v 7 পুরোহিৎ অদুনা যেহোবাগী মাঙদা মসি কৎকনি অমসুং নুপী অদুগীদমক \f + \fr 12:7 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌগনি; অদুদগী মহাক্কী ঈ চৎপদগী শেংগনি~। নিপা নৎত্রগা নুপী পোকপা মহাক্কীদমক মসিদি ৱায়েন য়াথংনি~।
\v 8 অদুগা মহাক্না য়াউ মচা অমা পুরকপা ঙমদ্রবদি, মহাক্না লম খুনু অনী নৎত্রগা খুনু মচা অনী পুরক্কনি~। অমনা মৈ থাদোকপগী কৎনপোৎ অমসুং অতোপ্পা অদুনা পাপকী কৎনপোৎনি: অদুগা পুরোহিৎ অদুনা মহাক্কী প্রায়শ্চিত্ত তৌবিগনি অমসুং মহাক শেংজগনি~।> >>
\c 13
\s1 কুষ্টী লায়নাগী মরম
\p
\v 1 অদুগা যেহোবানা মৌশি অমসুং হারোন্দা হায়খি,
\v 2 <<কনাগুম্বা মী অমা মশাগী ঊনশাদা অপোম্বা, লায়জৌবা নৎত্রগা অরংবা মফম লৈরবা অমসুং মহাক্কী হকচাংগী ঊনশাদা পকপা অসি \f + \fr 13:2 \fk কুষ্টী: \ft য়াম্না শাথিবা লায়না~।\f*কুষ্টীগী লায়থুংগা মান্নরবদি, মহাক হারোন পুরোহিৎকী মনাক্তা নৎত্রগা মহাক্কী মচা নিপাশিং পুরোহিৎশিংগী মরক্তগী অমদা পুরক্কনি;
\v 3 অদুগা পুরোহিৎ অদুনা হকচাংগী ঊনশাদা পকপা লায়থুং অদুদা য়েংগনি: অদুগা লায়থুং পক্লিবা মফমগী তু অদু ঙৌরক্লবদি অমসুং লায়থুং অদু মহাক্কী হকচাংগী ঊনশাগী মখা য়ৌবা উরবদি, মসি কুষ্টীগী লায়থুংনি: অদুগা পুরোহিৎ অদুনা মহাকপু য়েংগনি অমসুং মহাক মাংই হায়না লাউথোক্কনি~।
\v 4 অদুগা করিগুম্বা অরংবা মফম অদু মহাক্কী হকচাংগী ঊনশাদা ঙৌরবদি অমসুং ঊনশাগী মখা য়ৌবা উদ্রবদি অমসুং মদুগী তু অদু ঙৌরক্ত্রবদি, পুরোহিৎ অদুনা লায়থুং পকপা মহাকপু নুমিৎ তরেৎনি তোঙান্না থমগনি~।
\v 5 অদুগা পুরোহিৎ অদুনা তরেৎনিশুবা নুমিত্তা মহাকপু য়েংগনি, অদুগা য়েংউ, লায়থুং অদু মহাক্না য়েংবদা অদুম লৈরবদি, লায়থুং অদু ঊনশাদা হেন্দোক্লক্ত্রবদি, পুরোহিৎ অদুনা মহাকপু অমুক্কা নুমিৎ তরেৎনি তোঙান্না থমগনি~।
\v 6 অদুগা তরেৎনিশুবা নুমিত্তা পুরোহিৎ অদুনা মহাকপু অমুক্কা য়েংগনি অমসুং য়েংউ, লায়থুং অদু মুরৈনরবদি অমসুং লায়থুং অদু ঊনশাদা হেন্দোক্লক্ত্রবদি, পুরোহিৎ অদুনা মহাকপু শেংই হায়না লাউথোক্কনি; মসি লায়জৌবনি: অদুগা মহাক্না মফি মরোন শূদোক্কনি অমসুং শেংগনি~।
\v 7 অদুবু মহাক্কী শেংদোক্নবগীদমক পুরোহিৎ অদুনা মহাকপু য়েংলবা তুংদা, লায়জৌবা অদু ঊনশাদা য়াম্না পাক্না শন্দোক্লক্লবদি, মহাকপু অমুক হন্না পুরোহিত্তা য়েংহনগনি~।
\v 8 অদুগা পুরোহিৎ অদুনা মদু য়েংবদা, লায়জৌবা অদু ঊনশাদা শন্দোক্লক্লবদি, পুরোহিৎ অদুনা মহাকপু তশেংনা মাংই হায়না লাউথোক্কনি: মসি কুষ্টীনি~।
\p
\v 9 <<কনাগুম্বা মী অমদা কুষ্টীগী লায়থুং পক্লবদি, মহাকপু পুরোহিৎ অদুগী মনাক্তা পুরক্কদবনি~।
\v 10 অদুগা পুরোহিৎ অদুনা মহাকপু য়েংগনি, অদগা য়েংউ, ঊনশাদা পোমখৎপা অদু ঙৌরবদি অমসুং মসিনা তু অদু ঙৌথোক্লবদি অমসুং পোমখৎপা অদুদা থুনা অনৌবা শয়োন চোংখৎলবদি,
\v 11 মসি মহাক্কী হকচাংগী ঊনশাদা পকপা কুইরবা কুষ্টীনি, অদুগা পুরোহিৎ অদুনা মহাক মাংই হায়না লাউথোক্কনি, অমসুং মহাকপু তোঙান্না থম্লোইদবনি: মরমদি মহাক হান্নদগী মাংলবনি~।
\v 12 অদুগা কুষ্টীনা ঊনশাদা শন্দোক্লক্লবদি অমসুং মহাক্কী কোক্তগী খোঙ ফাওবা পুরোহিৎ অদুনা য়েংবদা, উবা মখৈ লায়থুং পকপা মহাক্কী ঊনশা পূম্নমক্তা কুষ্টীনা কূপ্লবদি,
\v 13 পুরোহিৎ অদুনা য়েংগনি, অদুগা য়েংউ, কুষ্টীগী লায়থুং অদুনা মহাক্কী হকচাং পূম্নমক কূপখ্রবদি, মহাক্না লায়থুং পকপা মহাকপু কুষ্টী লায়থুংদগী তশেংনা শেংই হায়না লাউথোক্কনি: মসি পূম্নমক ইঙৌ ঙৌরে; মহাক শেংই~।
\v 14 অদুবু মঙোন্দা অনৌবা শয়োন চোংখৎলকপদা, মহাক মাংগনি~।
\v 15 অদুগা পুরোহিৎ অদুনা অনৌবা শয়োন অদু য়েংগনি অমসুং মহাকপু মাংই হায়না লাউথোক্কনি; মরমদি অনৌবা শয়োন অদু মাংই: মসি কুষ্টীনি~।
\v 16 নৎত্রগা অনৌবা শয়োন অদু অমুক হন্না হোংলবা অমসুং অঙৌবদা ওন্থোক্লবদি, মহাক্না পুরোহিৎ অদুদা লাক্কনি,
\v 17 অদুগা পুরোহিৎ অদুনা মহাকপু য়েংগনি; অদুগা য়েংউ, লায়থুং অদু ইঙৌ ঙৌরক্লবদি, পুরোহিৎ অদুনা লায়থুং পকপা মহাকপু শেংই হায়না লাউথোক্কনি: মহাক শেংই~।
\p
\v 18 <<হকচাং অদুগী ঊনশাদা অপোম্বা অমা লৈরম্লগা মদু ফখ্রবদি,
\v 19 অদুগা অপোম্বা অদুগী মফমদা ঙৌনা পোমখৎপা অমা, নৎত্রগা ঙৌরুননা ঙাঙলৈনবা অরংবা মফম অমা লৈরবদি, মসি পুরোহিৎ অদুদা উহনগদবনি:
\v 20 অদুগা পুরোহিৎ অদুনা মসি য়েংবদা, য়েংউ, মসি ঊনশাগী মখা য়ৌবা উরবদি অমসুং মদুগী তু অদু ইঙৌ ঙৌরক্লবদি, পুরোহিৎ অদুনা মহাকপু মাংই হায়না লাউথোক্কনি: মসি অপোম্বদগী থুংবা কুষ্টীগী লায়থুংনি~।
\v 21 অদুবু পুরোহিৎ অদুনা মসিদা য়েংগনি, অদুগা য়েংউ, মদুদা অঙৌবা তু হৌদ্রবা অমসুং ঊনশাগী মখা য়ৌদ্রবদি, অদুবু মুরৈনরবদি, পুরোহিৎ অদুনা মহাকপু নুমিৎ তরেৎনি তোঙান্না থমগনি~।
\v 22 অদুগা মসি ঊনশাদা য়াম্না পাক্না শন্দোক্লক্লবদি, পুরোহিৎ অদুনা মহাকপু মাংই হায়না লাউথোক্কনি: মসি লায়থুংনি~।
\v 23 অদুবু অরংবা মফম অদু মহাক্কী মফমদা অদুম লৈরবা অমসুং শন্দোক্ত্রবদি, মসি অপোম্বগী দাগফম্নি; অদুগা পুরোহিৎ অদুনা মহাকপু শেংই হায়না লাউথোক্কনি~।
\p
\v 24 <<নৎত্রগা করিগুম্বা হকচাংগী ঊনশাদা মৈনা চাকপগী মফম লৈরবা অমসুং অচাকপগী শয়োন চোংখৎলকপা মফম অদুদা অরংবা মফম, ঙৌরুননা ঙাঙলৈনবা নৎত্রগা অঙৌবা লৈরবদি,
\v 25 পুরোহিৎ অদুনা মসি য়েংগনি, অদুগা য়েংউ, অরংবা মফমগী তু অদু ঙৌরক্লবদি অমসুং মসি ঊনশাগী মখা য়ৌবা উরবদি, মসি মৈনা চাকপদগী থুংবা কুষ্টীগী লায়থুংনি; মরম অদুনা পুরোহিৎ অদুনা মহাকপু মাংই হায়না লাউথোক্কনি: মসি কুষ্টীগী লায়থুংনি~।
\v 26 অদুবু পুরোহিৎ অদুনা মসি য়েংবদা, অদুগা য়েংউ, অরংবা মফম অদুদা তু অঙৌবা হৌদ্রবা অমসুং মসি ঊনশাগী মখা য়ৌদ্রবা, অদুবু মুরৈনরবদি, পুরোহিৎ অদুনা মহাকপু নুমিৎ তরেৎনি তোঙান্না থমগনি~।
\v 27 অদুগা পুরোহিৎ অদুনা তরেৎনিশুবা নুমিত্তা মহাকপু য়েংগনি; অদুগা মসি ঊনশাদা য়াম্না পাক্না শন্দোক্লবদি, পুরোহিৎ অদুনা মহাকপু মাংই হায়না লাউথোক্কনি: মসি কুষ্টীগী লায়থুংনি~।
\v 28 অদুগা অরংবা মফম অদুনা মহাক্কী মফমদা অদুম লৈরবদি, ঊনশাদা শন্দোক্ত্রবদি অমসুং মুরৈনরবা, মসি মৈ চাকপগী পোমখৎপনি~। অদুগা পুরোহিৎ অদুনা মহাকপু শেংই হায়না লাউথোক্কনি: মরমদি মসি মৈ চাকপগী দাগফম্নি~।
\p
\v 29 <<কনাগুম্বা নিপা, নৎত্রগা নুপী অমগী কোক্তা নৎত্রগা খদাঙদা লায়থুং পক্লবদি,
\v 30 পুরোহিৎ অদুনা লায়থুং অদু য়েংগনি; অদুগা য়েংউ, মসি ঊনশাগী মখা য়ৌবা উরবদি অমসুং মফম অদুদা নাপু মচুগী তু লন্না হৌরবদি, পুরোহিৎ অদুনা মহাকপু মাংই হায়না লাউথোক্কনি~। মসি অকংবা ফুরি থোকপনি, হায়বদি কোক্তা অমসুং খদাঙদা থুংবা কুষ্টীগী লায়থুংনি~।
\v 31 অদুগা পুরোহিৎ অদুনা ফুরি থোকপগী লায়থুং অদু য়েংগনি~। অদুগা য়েংউ, মসি ঊনশাগী মখা য়ৌবা উদ্রবদি অমসুং মফম অদুদা অমুবা তু হৌদ্রবদি, পুরোহিৎ অদুনা ফুরি থোকপগী লায়থুং পকপা মহাকপু নুমিৎ তরেৎনি তোঙান্না থমগনি~।
\v 32 অদুগা তরেৎনিশুবা নুমিত্তা পুরোহিৎ অদুনা লায়থুং অদু য়েংগনি; অদুগা য়েংউ, ফুরি থোকপা অদু শন্দোক্ত্রবদি অমসুং মফম অদুদা নাপু মচুগী তু হৌদ্রবদি অমসুং ফুরি থোকপা অদু ঊনশাগী মখা য়ৌবা উদ্রবদি,
\v 33 মহাক্না মশম কোক্কদবনি, অদুবু মহাক্না ফুরি থোকপা মফম অদুদি কোক্লোইদবনি~। অদুগা পুরোহিৎ অদুনা ফুরি থোকপা মহাকপু অমুক্কা নুমিৎ তরেৎনি তোঙান্না থমগনি~।
\v 34 অদুগা তরেৎনিশুবা নুমিত্তা পুরোহিৎ অদুনা ফুরি থোকপা অদু য়েংবদা, ফুরি থোকপা অদু ঊনশাদা শন্দোক্ত্রবদি অমসুং ঊনশাগী মখা য়ৌবা উদ্রবদি, পুরোহিৎ অদুনা মহাক শেংই হায়না লাউথোক্কনি~। অদুগা মহাক্না মফি মরোন শূদোক্কনি অমসুং শেংজগনি~।
\v 35 অদুবু মহাক শেংদোক্লবা তুংদা ফুরি থোকপা অদু ঊনশাদা য়াম্না শন্দোক্লবদি,
\v 36 পুরোহিৎ অদুনা মহাকপু য়েংগনি; অদুগা য়েংউ, ফুরি থোকপা অদু ঊনশাদা শন্দোক্লবদি, পুরোহিৎ অদুনা নাপু মচুগী তু থিররোই, মহাক মাংই~।
\v 37 অদুবু মহাক্কী মিৎয়েংদা ফুরি থোকপা অদু অদুম লৈরবদি অমসুং মফম অদুদা অমুবা তু হৌরম্লবদি, ফুরি থোকপা অদু ফরে, মহাক শেংই~। অদুগা পুরোহিৎ অদুনা মহাকপু শেংই হায়না লাউথোক্কনি~।
\p
\v 38 <<কনাগুম্বা নিপা নৎত্রগা নুপী অমগী হকচাংগী ঊনশাদা অরংবা মফমশিং, হায়বদি অঙৌবা অরংবা মফমশিং লৈরবদি,
\v 39 পুরোহিৎ অদুনা য়েংগনি; অদুগা য়েংউ, মখোয়গী হকচাংগী ঊনশাদা অরংবা মফমশিং অদু মুরৈননা ঙৌরবদি, মসি ঊনশাদা চোংথোক্লকপা চাগী মফম্নি, মহাক শেংই~।
\v 40 অদুগা মহাক্কী কোক্তগী মশম কেল্লবা মী অদু, মহাক কোক্তাঙবনি, মহাক শেংই~।
\v 41 অদুগা মহাক্কী মশম মহাক্কী মমায়রোম থংবা কোক্কী শরূক্তগী কেল্লবা মহাক অদু, মহাক চিরাই তাঙবনি, মহাক শেংই~।
\v 42 অদুগা কোক্তাঙবা নৎত্রগা চিরাই তাঙবা মফম অদুদা ঙৌরুননা ঙাঙবা চাফৎপা অমা লৈরবদি, মসি মহাক্কী কোক্তাঙবদা, নৎত্রগা মহাক্কী চিরাই তাঙবদা চোংথোক্লকপা কুষ্টীগী লায়থুংনি~।
\v 43 অদুদগী পুরোহিৎ অদুনা মসি য়েংগনি অমসুং য়েংউ, হকচাংগী ঊনশাদা পকপা কুষ্টী অদুগুম, মহাক্কী কোক্তাঙবদা, নৎত্রগা মহাক্কী চিরাই তাঙবদা চাফৎপগী পোমখৎপা অদু ঙৌরুননা ঙাঙলবদি,
\v 44 মহাক কুষ্টী থুংবা মীনি, মহাক মাংই~। পুরোহিৎ অদুনা মহাকপু মাংই হায়না তশেংনমক লাউথোক্কনি~। মহাক্কী লায়থুং অদু মহাক্কী কোক্তনি~।
\v 45 অদুগা লায়থুং পকপা কুষ্টী থুংবা মী অদুনা মহাক্কী মফি মরোন শেগায়গনি অমসুং মহাক্কী মরূ কোক্কনি~। অদুগা মহাক্না মহাক্কী মথক থংবা চিনবান অদু ফিনা কূপশিনগনি অমসুং লাউগনি, <অমাংবা, অমাংবা~।>
\v 46 মঙোন্দা লায়থুং পক্লিবা মখৈ মহাক মাংগনি; মহাক মাংই~। মহাক মথন্তা লৈগনি; মীয়াম লৈফমগী মপান্দা মহাক্কী লৈফম ওইগনি~।
\p
\v 47 <<ফি অমদা কুষ্টীগী লায়থুং পক্লবদি, শামতুগী ফি, নৎত্রগা লিনেনগী ফিদা,
\v 48 লিনেনগী, নৎত্রগা শামতুগী ময়ুংগী লংদা, নৎত্রগা মফেনগী লংদা; শঊন্দা, নৎত্রগা শঊন্না শাবা পোৎ অমদা,
\v 49 ফিদা, নৎত্রগা শঊন্দা, ময়ুংগী লংদা, নৎত্রগা মফেনগী লংদা, নৎত্রগা শঊন্না শাবা পোৎ অমদা লায়থুং অদু শংবান্নরবা নৎত্রগা ঙাঙলৈনরবা; মসি কুষ্টীগী লায়থুংনি অমসুং পুরোহিৎ অদুদা য়েংহনগদবনি~।
\v 50 অদুগা পুরোহিৎ অদুনা লায়থুং অদু য়েংগনি অমসুং লায়থুং পকপা অদু নুমিৎ তরেৎনি তোঙান্না থমগনি~।
\v 51 অদুগা তরেৎনিশুবা নুমিত্তা মহাক্না লায়থুং অদু য়েংগনি~। লায়থুং অদু ফিদা, ময়ুংগী লংদা, নৎত্রগা মফেনগী লংদা, নৎত্রগা শঊন্দা, নৎত্রগা শঊন্না শাবা পোৎ অমদা শন্দোক্লবদি, লায়থুং অদু চাথৎপা কুষ্টীগী লায়থুংনি; মসি মাংই~।
\v 52 মরম অদুনা ফি অদু, ময়ুংগী লং নৎত্রগা মফেনগী লং, শামতুগী নৎত্রগা লিনেনগী, নৎত্রগা শঊন্না শাবা পোৎ অদু মহাক্না মৈ থাদোক্কনি; মরমদি মসি চাথৎপা কুষ্টীগী লায়থুংনি; মসি মৈদা থাদোক্কদবনি~।
\v 53 অদুগা পুরোহিৎ অদুনা য়েংবদা, য়েংউ, লায়থুং অদুনা অচোনবা ফি অদুদা, ময়ুংগী লংদা, নৎত্রগা মফেনগী লংদা, নৎত্রগা শঊন্না শাবা পোৎ অমদা শন্দোক্ত্রবদি,
\v 54 মখোয়না লায়থুং পকপা পোৎ অদু শূদোক্নবা পুরোহিৎ অদুনা য়াথং পীগনি অমসুং মহাক্না মসি অমুক্কা নুমিৎ তরেৎনি তোঙান্না থমগনি~।
\v 55 অদুগা মসি শূদোক্লবা তুংদা, পুরোহিৎ অদুনা লায়থুং অদু য়েংগনি, অদুগা য়েংউ, লায়থুং অদুনা মচু হোংদ্রবদি অমসুং লায়থুং অদু শন্দোক্ত্রবদি, মসি মাংই~। চাশিনবা অসি মনুংদা নৎত্রগা মপান্দা ওইরবসু, নহাক্না মসি মৈদা থাগনি~।
\v 56 অদুগা পুরোহিৎ অদুনা য়েংবদা, মসি শূদোক্লবা তুংদা লায়থুং অদু মুরৈনরবদি, মহাক্না ফি অদুদগী, শঊন্দগী, নৎত্রগা ময়ুংগী লংদগী, নৎত্রগা মফেনগী লংদগী মসি শেত্তৎকনি~।
\v 57 মসি ফি অদুদা, ময়ুংগী লংদা নৎত্রগা মফেনগী লংদা, নৎত্রগা শঊনগী পোৎ অমদা অমুক লৈরবদি, মসি শন্দোক্কনবা লায়থুংনি~। নহাক্না লায়থুং পকপা অদু মৈদা থাগনি~।
\v 58 অদুগা ফি, ময়ুংগী লং, নৎত্রগা মফেনগী লং, নৎত্রগা শঊনগী পোৎ অদু নহাক্না শূদোকপদা লায়থুং অদু মখোয়দগী কোকখ্রবদি, মসি অনীরক হন্না শূদোক্কদবনি অমসুং মসি শেংগনি~।>>
\v 59 মসিনা শামতুগী অচোনবা ফি নৎত্রগা লিনেন, ময়ুংগী লং নৎত্রগা মফেনগী লং, নৎত্রগা শঊনগী পোৎ অমা, মসি শেংই, নৎত্রগা মসি মাংই হায়না লাউথোক্নবা কুষ্টী লায়থুংগী ৱায়েন য়াথংনি~।
\c 14
\s1 কুষ্টী থুংবা মীবু শেংদোকপা
\p
\v 1 অদুগা যেহোবানা মৌশিদা হায়খি,
\v 2 <<কুষ্টী থুংবা মী অমবু শেংদোকপগী নুমিত্তা মহাক্কী মফমদা ৱায়েন য়াথং অসি ওইগনি: মহাকপু পুরোহিৎকী মনাক্তা পুরক্কদবনি~।
\v 3 অদুগা পুরোহিৎ অদুনা লৈফমগী মপান্দা থোক্কনি অমসুং পুরোহিৎ অদুনা য়েংবদা, কুষ্টী থুংবা মী অদুদা কুষ্টীগী লায়থুং অদু ফখ্রবদি,
\v 4 শেংদোক্কদবা মহাক্কীদমক অহিংবা অমসুং অশেংবা উচেক অনী, সিদর উ, ঙাংশং ঙাঙবা লং অমসুং \f + \fr 14:4 \fk হিসোপ: \ft ধর্ম্ম কর্ম্মগী শেংদোকপদা শিজিন্নবা মনম নুংশিবা মনা পূঙবা অপিকপা পাম্বী~।\f*হিসোপ লৌনবা পুরোহিৎ অদুনা য়াথং পীগনি~।
\v 5 অদুগা উচেকশিং অদুগী মরক্তা অমবু অচেনবা ঈশিংগী মথক্তা লৈতানগী চফূ অমগী মনুংদা হাৎননবা পুরোহিৎ অদুনা য়াথং পীগনি~।
\v 6 অদুগা অহিংবা উচেক অদুদি, সিদর উ, ঙাংশং ঙাঙবা লং অমসুং হিসোপকা লোয়ননা মহাক্না লৌগনি অমসুং অচেনবা ঈশিং মথক্তা হাৎখ্রবা উচেক অদুগী ঈদা পোৎশিং অদু অমসুং অহিংবা উচেক অদু লুপশিনগনি~।
\v 7 অদুগা কুষ্টী থুংবদগী শেংদোক্কদবা মহাক্কী মথক্তা মহাক্না তরেৎলক খিক্কনি অমসুং মহাক শেংই হায়না লাউথোক্কনি অমসুং অহিংবা উচেক অদু লৌবুক লমহাঙদা থাদোক্কনি~।
\v 8 অদুগা শেংদোক্কদবা মহাক্না মফি মরোন শূদোক্কনি, মহাক্কী শম পূম্নমক কোকথোক্কনি অমসুং মশামক ঈশিংদা ঈরুজথোক্কনি; অদুগা মহাক শেংগনি~। অদুদগী মহাক্না লৈফমদা চঙগনি অমসুং মহাক্কী ফিয়ূমগী মপান্দা নুমিৎ তরেৎনি লৈগনি~।
\v 9 অদুবু তরেৎনিশুবা নুমিত্তা অসুম্না ওইগনি, মহাক্কী কোক্তগী মশম পূম্নমক মহাক্না কোক্কনি, অদুগা মহাক্কী খদাঙকোই অমসুং মহাক্কী পীশুম, হায়বদি মহাক্কী তু পূম্নমক মহাক্না কোকথোক্কনি~। অদুগা মহাক্না মহাক্কী মফি মরোন শূদোক্কনি~। মহাক্না মহাক্কী হকচাং ঈশিংদা ঈরুজথোক্কনি অমসুং মহাক শেংগনি~।
\p
\v 10 অদুগা নিপান্নিশুবা নুমিত্তা মহাক্না অশোয়বা লৈতবা য়াউ লাবা মচা অনী, চহী অমা ফারবা অশোয়বা লৈতবা য়াউ অমোম মচা অমা অমসুং মহৈ মরোংগী কৎনপোৎকীদমক থাউ তোৎলবা অকুপ্পা য়ামগী ইফা অমগী শরূক তরাগী অহুম অমসুং থাউ \f + \fr 14:10 \fk লোগ: \ft মিলিলিটর 300~। 14:12, 15, 21, 24 দসু য়াওরি~।\f*লোগ অমা লৌগনি~।
\v 11 অদুগা মহাকপু শেংদোকপিবা পুরোহিৎ অদুনা শেংদোক্কদৌরিবা মী অদু অমসুং পোৎশিং অদু উনফম ফিয়ূমগী চঙফমদা, যেহোবাগী মাঙদা থমগনি~।
\v 12 অদুগা পুরোহিৎ অদুনা য়াউ লাবা মচা অমা লৌগনি অমসুং মরানগী কৎনপোৎকীদমক মসি থাউ লোগ অদুগা কৎকনি অমসুং হাইবগী কৎনপোৎ ওইনা যেহোবাগী মাঙদা মখোয় অদু হাইগনি~।
\v 13 অদুগা মহাক্না পাপকী কৎনপোৎ অদু অমসুং মৈ থাদোকপগী কৎনপোৎ অদু হাৎপা মফম অদুদা, অশেংবা মফম অদুদা মহাক্না য়াউ মচা অদু হাৎকনি~। মরমদি পাপকী কৎনপোৎ অদু পুরোহিৎকী ওইবগুম্না, মরানগী কৎনপোৎ অদুসু অদুম্না ওইগনি: মসি খ্বাইদগী শেংবনি~।
\v 14 অদুগা মরানগী কৎনপোৎকী ঈদগী পুরোহিৎ অদুনা খরা লৌগনি অমসুং পুরোহিৎ অদুনা মসি শেংদোক্কদবা মহাক্কী য়েৎ থংবা না মতোন্দা, মহাক্কী খূৎ য়েৎকী খূবীদা অমসুং মহাক্কী খোঙ য়েৎকী খোঙবীদা তৈগনি~।
\v 15 অদুগা পুরোহিৎ অদুনা থাউ লোগ অদুদগী খরা লৌগনি অমসুং মহাক মশামক্কী খূৎ ওইগী খূবাক্তা মসি হৈগনি~।
\v 16 অদুগা পুরোহিৎ অদুনা মহাক্কী খূৎ ওইদা লৈবা থাউ অদুদা মহাক্কী খূৎ য়েৎকী খূদোম্বী লুপকনি অমসুং মহাক্কী খূদোম্বীনা থাউ অদুদগী যেহোবাগী মাঙদা তরেৎলক খিক্কনি~।
\v 17 অদুগা মহাক্কী মখূত্তা লেমহৌবা থাউ অদুদগী, পুরোহিৎ অদুনা শেংদোক্কদবা মহাক্কী য়েৎ থংবা না মতোন্দা, খূৎ য়েৎকী খূবীদা, মহাক্কী খোঙ য়েৎকী খোঙবীদা অমসুং মরানগী কৎনপোৎকী ঈ মথক্তা তৈগনি~।
\v 18 অদুগা পুরোহিৎ অদুগী খূত্তা লেমহৌবা থাউ অদু শেংদোক্কদবা মহাক্কী কোক মথক্তা মহাক্না হৈগনি~। অদুগা পুরোহিৎ অদুনা যেহোবাগী মাঙদা মহাক্কীদমক \f + \fr 14:18 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌবিগনি~।
\v 19 অদুগা মী অদুগী অমাংবা অদুদগী শেংদোক্নবগীদমক প্রায়শ্চিত্ত তৌননবা পুরোহিৎ অদুনা পাপকী কৎনপোৎ অদু কৎকনি~। অদুদগী মহাক্না মৈ থাদোকপগী কৎনপোৎ অদু হাৎকনি~।
\v 20 অদুগা পুরোহিৎ অদুনা মৈ থাদোকপগী কৎনপোৎ অমসুং মহৈ মরোংগী কৎনপোৎ অদু লাৎনপূং অদুগী মথক্তা কৎকনি~। অদুগা পুরোহিৎ অদুনা মহাক্কীদমক প্রায়শ্চিত্ত তৌবিগনি অমসুং মহাক শেংগনি~।
\v 21 অদুবু মহাক্না লাইরদুনা হায়রিবশিং অসি পুথোকপা ঙমদ্রবদি, মহাক্না মহাক্কীদমক প্রায়শ্চিত্ত তৌনবা হাইবগী কৎনপোৎ ওইনা মরানগী কৎনপোৎকীদমক য়াউ মচা অমা অমসুং মহৈ মরোংগী কৎনপোৎকীদমক থাউ তোৎলবা অকুপ্পা য়ামগী ইফা অমগী শরূক তরাগী অমা অমসুং থাউ লোগ অমা পুরক্কনি~।
\v 22 অদুগা মহাক্না পুরকপা ঙম্বা মতুং ইন্না লম খুনু অনী, নৎত্রগা খুনু মচা অনী পুরক্কনি~। অদুগা অমনা পাপকী কৎনপোৎ অমসুং অতোপ্পা অদুনা মৈ থাদোকপগী কৎনপোৎ ওইগনি~।
\v 23 অদুগা মহাক্না মশাবু শেংদোক্নবগীদমক নিপান্নিশুবা নুমিত্তা উনফম ফিয়ূমগী চঙফমদা, যেহোবাগী মাঙদা, পুরোহিৎকী মফমদা পোৎশিং অদু পুরক্কনি~।
\v 24 অদুগা পুরোহিৎ অদুনা মরানগী কৎনপোৎকী য়াউ মচা অদু অমসুং থাউ লোগ অদু লৌগনি অমসুং পুরোহিৎ অদুনা হাইবগী কৎনপোৎকীদমক মখোয় অদু যেহোবাগী মাঙদা হাইগনি~।
\v 25 অদুগা মহাক্না মরানগী কৎনপোৎকী য়াউ মচা অদু হাৎকনি~। অদুগা পুরোহিৎ অদুনা মরানগী কৎনপোৎকী ঈ অদুদগী খরা লৌগনি অমসুং শেংদোক্কদবা মহাক্কী য়েৎ থংবা না মতোন্দা, মহাক্কী খূৎ য়েৎকী খূবীদা অমসুং মহাক্কী খোঙ য়েৎকী খোঙবীদা তৈগনি~।
\v 26 অদুগা পুরোহিৎ অদুনা থাউ অদুদগী খরা মহাক মশামক্কী খূৎ ওইগী খূবাক্তা হৈগনি~।
\v 27 অদুগা পুরোহিৎ অদুনা মহাক্কী খূৎ ওইদা লৈবা থাউ অদুদগী খরা মহাক্কী খূৎ য়েৎকী খূদোম্বীনা যেহোবাগী মাঙদা তরেৎলক খিক্কনি~।
\v 28 অদুগা পুরোহিৎ অদুনা মখূত্তা লৈবা থাউ অদুদগী শেংদোক্কদবা মহাক্কী য়েৎ থংবা না মতোন্দা, মহাক্কী খূৎ য়েৎকী খূবীদা অমসুং মহাক্কী খোঙ য়েৎকী খোঙবীদা, মরানগী কৎনপোৎকী ঈগী মফমদা খরা তৈগনি~।
\p
\v 29 অদুগা যেহোবাগী মাঙদা মহাক্কীদমক প্রায়শ্চিত্ত তৌনবা পুরোহিৎ অদুগী খূত্তা লৈহৌবা থাউ অদু, শেংদোক্কদবা মহাক্কী কোক মথক্তা মহাক্না হৈথগনি~।
\v 30 অদুগা মহাক্না পুরকপা ঙম্বা, লম খুনুশিংদগী অমা, নৎত্রগা খুনু মচাশিংদগী অমা, মহাক্না কৎকনি~।
\v 31 মহাক্না পুরকপা ঙম্বা, মহৈ মরোংগী কৎনপোৎকা লোয়ননা অমনা পাপকী কৎনপোৎকীদমক অমসুং অতোপ্পা অদুনা মৈ থাদোকপগী কৎনপোৎকীদমক কৎকনি~। অদুগা পুরোহিৎ অদুনা যেহোবাগী মাঙদা শেংদোক্কদবা মহাক্কীদমক প্রায়শ্চিত্ত তৌবিগনি~।
\v 32 মসি মশা শেংদোক্নবগী পোৎ পুরকপা ঙমদবা কুষ্টীগী লায়থুং থুংবা মহাক্কীদমক ৱায়েন য়াথংনি~।>>
\p
\v 33 অদুদগী যেহোবানা মৌশি অমসুং হারোন্দা হায়খি,
\v 34 <<ঐনা নখোয়দা ফংফম থোকপা ওইনা পীবিবা কেনান লৈবাক অদুদা নখোয়না চঙবা মতমদা অমসুং ঐনা নখোয়গী ফংফম থোকপা লৈবাক অদুগী য়ূম অমদা \f + \fr 14:34 \fk কুষ্টী: \ft ফিরোনশিং অমসুং য়ূমদা কুষ্টী থুংবা হায়বসি কোকফাই শুজাবুনি~।\f*কুষ্টীগী লায়থুং থুংহল্লবদি,
\v 35 অদুগা য়ূম অদুগী মপু ওইরিবা মহাক্না লাক্তুনা পুরোহিৎ অদুদা হায়গনি, <ঐঙোন্দদি য়ূম অসিদা লায়থুং পকপগী মওং ওইনা উই,>
\v 36 অদুদগী য়ূম অদুদা লৈবা পোৎ পূম্নমক অদু মাংদননবা, পুরোহিৎ অদুনা লায়থুং অদু য়েংবা চঙদ্রিঙৈদা, মখোয়না য়ূম অদু হাঙহন্ননবা পুরোহিৎ অদুনা য়াথং পীগনি; অদুদগী পুরোহিৎ অদুনা য়ূম অদু য়েংনবা মনুংদা চঙগনি~।
\v 37 অদুগা মহাক্না লায়থুং অদু য়েংবদা, য়ূম অদুগী ফক্লাংদা পকপা লায়থুং অদু কোম শানা পরেং পরেং লৈরবা, শংবান্নরবা নৎত্রগা ঙাঙলৈনরবা অমসুং ফক্লাং মনুং লুথনা উরবদি,
\v 38 পুরোহিৎ অদুনা য়ূম অদুগী থোঙদা, হায়বদি য়ূম অদুদগী মপান্দা থোক্কনি অমসুং য়ূম অদু নুমিৎ তরেৎনি থিংজিন্দুনা থমগনি~।
\v 39 অদুগা তরেৎনিশুবা নুমিত্তা পুরোহিৎ অদুনা অমুক লাক্তুনা য়েংগনি~। অদুগা য়েংউ, য়ূম অদুগী ফক্লাংদা লায়থুং অদু শন্দোক্লক্লবদি,
\v 40 মখোয়না লায়থুং পকপা নূঙশিং অদু লৌথোক্ননবা পুরোহিৎ অদুনা য়াথং পীগনি অমসুং মখোয়না নূঙশিং অদু সহরগী মপান্দা লৈবা অমাংবা মফমদা লংথোক্কনি~।
\v 41 অদুগা মহাক্না য়ূম অদু মনুং অকোয়বদা খেত্তোকহনগনি অমসুং মখোয়না খেত্তোকপা ঊফুল অদু সহরগী মপান্দা লৈবা অমাংবা মফমদা হৈদোক্কনি~।
\v 42 অদুগা মখোয়না অতোপ্পা নূঙশিং লৌগনি অমসুং লৌথোকখিবা নূঙশিং অদুগী মফমদা থমগনি~। অদুগা মহাক্না অতোপ্পা লৈপাক লৌদুনা য়ূম অদু ৱাই তৈগনি~।
\v 43 অদুগা মহাক্না নূঙশিং অদু লৌথোকখ্রবা তুংদা অমসুং য়ূম অদু খেত্তোকখ্রবা তুংদা অমসুং ৱাই তৈখ্রবা তুংদা লায়থুং অদু অমুক লাক্তুনা য়ূম অদুদা পক্লবদি,
\v 44 পুরোহিৎ অদুনা লাক্তুনা য়েংগনি, অদুগা য়েংউ, লায়থুং অদু য়ূম অদুদা তশেংনমক শন্দোক্লবদি, মসি য়ূম অদুদা চাথৎপা কুষ্টীনি: মসি মাংই~।
\v 45 অদুগা মহাক্না য়ূম অদু, মসিগী নূঙশিং, মসিগী উ অমসুং য়ূম অদুগী ৱাই তৈখ্রবা পূম্নমক থুগাইগনি~। অদুগা মহাক্না পোৎশিং অদু সহরগী মপান্দা লৈবা অমাংবা মফম অমদা পুথোক্কনি~।
\v 46 অদুগীসু মথক্তা য়ূম অদু থিংজিন্দুনা থম্লিঙৈ মতমদা মসিগী মনুংদা চঙবা মহাক অদু য়াচঙবা ফাওবা মাংগনি~।
\v 47 অদুগা য়ূম অদুদা হিপ্পা মহাক্না মফি মরোন শূদোক্কনি~। অদুগা য়ূম অদুদা চাবা মহাক্না মফি মরোন শূদোক্কনি~।
\v 48 অদুবু পুরোহিৎ অদুনা চঙদুনা মদু য়েংগনি, অদুগা য়েংউ, য়ূম অদু ৱাই তৈখ্রবা মতুংদা লায়থুং অদু য়ূম অদুদা শন্দোক্ত্রবদি, পুরোহিৎ অদুনা য়ূম অদু শেংই হায়না লাউথোক্কনি, মরমদি লায়থুং অদু ফখ্রে~।
\v 49 অদুগা মহাক্না য়ূম অদু শেংদোক্নবা উচেক অনী, সিদর উ, ঙাংশং ঙাঙবা লং অমসুং হিসোপ লৌগনি~।
\v 50 অদুগা মহাক্না অচেনবা ঈশিং মথক্তা লৈতানগী পাত্র অমদা উচেক অনীগী মরক্তগী অমা হাৎকনি~।
\v 51 অদুগা মহাক্না সিদর উ, হিসোপ, ঙাংশং ঙাঙবা লং অমসুং অহিংবা উচেক অদু লৌগনি, অদুগা হাৎখ্রবা উচেক্কী ঈদা অমসুং অচেনবা ঈশিংদা মখোয় অদু লুপশিনগনি অমসুং য়ূম অদুদা তরেৎলক খিক্কনি~।
\v 52 অদুগা মহাক্না উচেক্কী ঈ, অচেনবা ঈশিং, অহিংবা উচেক, সিদর উ, হিসোপ অমসুং ঙাংশং ঙাঙবা লংগা লোয়ননা য়ূম অদু শেংদোক্কনি~।
\v 53 অদুবু মহাক্না অহিংবা উচেক অদু সহরগী মপান্দা লৌবুক লমহাঙদা থাদোক্কনি~। মহাক্না অসুম্না য়ূম অদুগীদমক \f + \fr 14:53 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌগনি, অদুদগী মদু শেংগনি~।
\v 54 মসি মখল পূম্নমক্কীদমক কুষ্টী লায়থুংগী ৱায়েন য়াথংনি; অদুগা ফুরি থোকপা,
\v 55 ফিরোনগী অমসুং য়ূমগী কুষ্টী,
\v 56 পোমখৎপা, লায়জৌবা অমসুং অরংবা মফমগীদমক,
\v 57 করম্বা মতমদা মাংই অমসুং করম্বা মতমদা শেংই হায়বা তম্বিনবনি~। মসি কুষ্টীগী ৱায়েন য়াথংনি~।>>
\c 15
\s1 হকচাংদগী থোকপা অমোৎপা
\p
\v 1 অদুগা যেহোবানা মৌশি অমসুং হারোন্দা হায়খি,
\v 2 <<ইস্রায়েল মচাশিংদা ঙাঙউ অমসুং মখোয়দা হায়য়ু, <কনাগুম্বা নিপা অমগী হকচাংদগী ঈ-নাই চৎলবদি, মহাক্কী ঈ-নাই অদু মাংই~।
\v 3 অদুগা মহাক্কী ঈ-নাই চৎপগী মরম্না মহাক্কী অমাংবদি অসি ওইগনি: মহাক্কী হকচাংদগী মহাক্কী ঈ-নাই চৎলবা, নৎত্রগা মহাক্কী হকচাংদগী ঈ-নাই চৎপা থিংদুনা লেপ্লবা, মসি মহাক্কী অমাংবনি~।
\v 4 ঈ-নাই চৎপা মহাক অদুনা হিপ্পা ফমুং খুদিং মাংই অমসুং মহাক্না ফম্বা মফম খুদিং মাংগনি~।
\v 5 অদুগা মহাক্কী ফমুং শোকউবা মী খুদিং মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 6 অদুগা ঈ-নাই চৎপা মহাক্না ফমখিবা মফম অমদা ফম্বা মী অদুনা মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 7 অদুগা ঈ-নাই চৎপা মহাক্কী হকচাং শোকপা মী অদু মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 8 অদুগা ঈ-নাই চৎপা মহাক্না অশেংবা মঙোন্দা তিন শিৎলবদি, মহাক্না মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 9 অদুগা ঈ-নাই চৎপা মহাক্না তোংবদা ফম্বা শাবন খুদিং মাংগনি~।
\v 10 অদুগা মহাক্কী মখাদা লৈরম্বা করিগুম্বা পোৎ অমা শোকপা কনাগুম্বা অদু য়াচঙবা ফাওবা মাংগনি~। অদুগা পোৎশিং অদুদগী অমা পুবা মহাক অদু মহাক্কী মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 11 অদুগা ঈ-নাই চৎপা মহাক্না মহাক্কী খূৎশিং ঈশিংদা হামদনা কনাগুম্বা অমদা শোক্লবা, মহাক্না মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 12 অদুগা ঈ-নাই চৎপা মহাক্না শোকপা লৈতানগী পাত্র অদু থুগাইগদবনি~। অদুগা উগী পাত্র খুদিং ঈশিংদা চামথোক্কদবনি~।
\v 13 অদুগা ঈ-নাই চৎপা মহাক্না মহাক্কী ঈ-নাই চৎপদগী শেংলবদি, মহাক শেংদোক্নবগীদমক মহাক্না মশাগীদমক নুমিৎ তরেৎনি মশীং থীগনি অমসুং মহাক্কী মফি মরোন শূদোক্কনি~। অদুগা মহাক্না মশাবু অচেনবা ঈশিংদা ঈরুজগনি অমসুং মহাক শেংগনি~।
\v 14 অদুগা নিপান্নিশুবা নুমিত্তা মহাক্না মশাগীদমক লম খুনু অনী, নৎত্রগা খুনু মচা অনী লৌগনি অমসুং উনফম ফিয়ূমগী চঙফমদা, যেহোবাগী মাঙদা লাক্কনি অমসুং মখোয় অদু পুরোহিৎ অদুদা পীগনি~।
\v 15 অদুগা পুরোহিৎ অদুনা মখোয় অদু অমনা পাপকী কৎনপোৎ অমসুং অতোপ্পা অদুনা মৈ থাদোকপগী কৎনপোৎ ওইনা কৎকনি~। অদুগা পুরোহিৎ অদুনা ঈ-নাই চৎপা মহাক্কীদমক যেহোবাগী মাঙদা \f + \fr 15:15 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌবিগনি~।
\p
\v 16 << <কনাগুম্বা নিপা অমগী ফম্বী মঙোন্দগী চৎলবদি, মহাক্না মহাক্কী হকচাং অপূম্বা ঈশিংদা চামথোক্কনি অমসুং য়াচঙবা ফাওবা মাংগনি~।
\v 17 অদুগা ফম্বী তৈবা ফি খুদিং অমসুং শঊন খুদিং ঈশিংদা চামথোক্কনি অমসুং য়াচঙবা ফাওবা মাংগনি~।
\v 18 নুপী অমনা নিপাগা হিপমিন্নবদা ফম্বী চৎলবদি, মখোয় অনীমক ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\p
\v 19 << <অদুগা নুপী অমনা ঈ-নাই চৎলবা, মহাক্কী হকচাংদগী ঈ-নাই চৎপা অদু থাগী খোঙকাপকী ঈ ওইরবদি, মহাকপু নুমিৎ তরেৎনি তোঙান্না থমগনি~। অদুগা মহাকপু শোকপা মী অদু য়াচঙবা ফাওবা মাংগনি~।
\v 20 অদুগা মহাক্কী শোক্ন পন্নবা য়াদবা মতমদা মহাক্না হিপ্পা পোৎ খুদিং মাংগনি~। মহাক্না ফম্বা পোৎ খুদিংসু মাংগনি~।
\v 21 অদুগা মহাক্কী ফমুং শোকপা মী খুদিং মহাক্কী মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 22 অদুগা মহাক্না ফম্বা করিগুম্বা পোৎ অমদা শোকপা মী খুদিং মহাক্কী মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 23 অদুগা পোৎ অদু মহাক্কী ফমুংদা, নৎত্রগা মহাক্না ফম্বা পোৎকী মথক্তা লৈরবদি, মহাক্না মসি শোকপা মতমদা, মহাক য়াচঙবা ফাওবা মাংগনি~।
\v 24 অদুগা কনাগুম্বা নিপা অমনা মহাক্কা হেক হিপমিন্নবদা, মহাক্কী থাগী ঈ অদু মঙোন্দা তৈরবদি, মহাক নুমিৎ তরেৎনি মাংগনি~। অদুগা মহাক্না হিপ্পা ফমুং পূম্নমক মাংগনি~।
\p
\v 25 << <অদুগা কনাগুম্বা নুপী অমনা মহাক্কী থাগী খোঙকাপ লাকপগী শোক্ন পন্নবা য়াদবা মতম নত্তবদা নুমিৎ কয়ামরুম মহাক্কী থাগী ঈ চৎলবদি, নৎত্রগা মহাক্কী শোক্ন পন্নবা য়াদবা মতমদগী হেন্না চৎলবদি, মহাক্কী শেংদবগী ঈ চৎপগী নুমিৎ পূম্নমক মহাক্কী শোক্ন পন্নবা য়াদবা নুমিৎশিংগুম ওইগনি: নুপী অদু মাংগনি~।
\v 26 মহাক্কী ঈ চৎলিঙৈ নুমিৎ পূম্নমক অদুদা মহাক্না হিপ্পা ফমুং খুদিং মঙোন্দা মহাক্কী শোক্ন পন্নবা য়াদবগী ফমুংগুম ওইগনি~। অদুগা মহাক্কী শোক্ন পন্নবা য়াদবগী মাংবগুম্না, মহাক্না ফম্বা পোৎ খুদিং মাংগনি~।
\v 27 অদুগা পোৎশিং অদু শোকপা মী খুদিং মাংগনি অমসুং মহাক্কী মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 28 অদুবু মহাক্কী ঈ চৎপদগী নুপী অদু শেংলবদি, মদুদগী মহাক্না মশাগীদমক নুমিৎ তরেৎনি মশীং থীগনি, মদুগী মতুংদা মহাক শেংগনি~।
\v 29 অদুগা নিপান্নিশুবা নুমিত্তা মহাক্না মশাগীদমক লম খুনু অনী, নৎত্রগা খুনু মচা অনী লৌগনি অমসুং মদু উনফম ফিয়ূমগী চঙফমদা পুরোহিৎ অদুদা পুরক্কনি~।
\v 30 অদুগা পুরোহিৎ অদুনা অমনা পাপকী কৎনপোৎ অমসুং অতোপ্পা অদুনা মৈ থাদোকপগী কৎনপোৎ ওইনা কৎকনি~। অদুগা মহাক্কী ঈ চত্তুনা মাংবগীদমক পুরোহিৎ অদুনা যেহোবাগী মাঙদা মহাক্কীদমক প্রায়শ্চিত্ত তৌবিগনি~।>
\v 31 অসুম্না নখোয়না ইস্রায়েল মচাশিংবু মখোয়গী অমাংবদগী তোঙান্না থমগনি, মরমদি মখোয়গী মরক্তা লৈবা ঐগী ফিশঙ মখোয়না মাংহনবা মতমদা, মখোয়গী অমাংবদা মখোয় শিদননবনি~।>>
\v 32 মসি ঈ-নাই চৎপা মহাক্কী অমসুং ফম্বী চৎপা মহাক্কী অমসুং মদুগী মরম্না মাংলবা মহাক্কী ৱায়েন য়াথংনি~।
\v 33 অদুগা থাগী খোঙকাপ লাকপদা নারিবী মহাক্কীদমক অমসুং ঈ-নাই চৎপা নিপা নৎত্রগা নুপীগীদমক অমসুং মাংলিবী মহাক্কা হিপমিন্নবা মহাক্কী ৱায়েন য়াথংনি~।
\c 16
\s1 প্রায়শ্চিত্ত তৌবগী নুমিৎ
\p
\v 1 হারোনগী মচা নিপা অনীনা যেহোবাগী মাঙদা চঙবা মতমদা শিখিবগী মতুংদা, যেহোবানা মৌশিদা হায়রম্মী,
\v 2 অদুগা যেহোবানা মৌশিদা হায়খি, <<নহাক্কী নয়াম্বা হারোন্দা হায়য়ু, মদুদি মহাক শিদনবা মহাক্না ফিখন মনুংদা লৈবা অশেংবা মফমদা, উপু অদুগী মথক্তা লৈবা কুবিফম মমাঙদা কৈদৌঙৈদসু চঙলোইদবনি; মরমদি ঐনা কুবিফমগী মথক্তা লৈচিন মরক্তা উহনবিগনি~।
\v 3 হারোন্না পাপকী কৎনপোৎকীদমক শন লামচা অমা অমসুং মৈ থাদোকপগী কৎনপোৎকীদমক য়াউ লাবা অমগা লোয়ননা অশেংবা মফমদা অসুম্না চঙগদবনি~।
\v 4 অদুগা মহাক্না লিনেনগী অশেংবা অচোনবা ফূরিৎ লিৎকনি~। মহাক্কী হকচাংদা লিনেনগী খোঙগ্রাও অককপা শেৎকনি, লিনেনগী খ্বাঙয়েৎ লাক্কনি অমসুং লিনেনগী কোকয়েৎ য়েৎকনি: মখোয় অসি অশেংবা ফিজোন্নি; মরম অদুনা মহাক্না ঈশিংদা ঈরুজথোক্কনি অমসুং মখোয় অদু শেৎকনি~।
\v 5 অদুগা মহাক্না ইস্রায়েল মচাশিংগী মীয়ামদগী পাপকী কৎনপোৎকীদমক হামেং মচা অনী অমসুং মৈ থাদোকপগী কৎনপোৎকীদমক য়াউ লাবা অমা লৌগনি~।
\v 6 অদুগা হারোন্না মহাক মশাগীদমক পাপকী কৎনপোৎ শল্লাবা অদু কৎকনি, অদুগা মহাক্কীদমক অমসুং মহাক্কী ইমুংগীদমক \f + \fr 16:6 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌবিগনি~।
\v 7 অদুগা মহাক্না হামেং অনী অদু পুগনি অমসুং মখোয় অদু উনফম ফিয়ূমগী চঙফমদা যেহোবাগী মাঙদা থমগনি~।
\v 8 অদুগা হারোন্না হামেং অনী অদুগী মরমদা লাইবক চাং য়েংগনি~। লাইবক য়েংবদা অমনা যেহোবাগীনি অমসুং অতোপ্পা অদুনা উশিন হামেংগীনি~।
\v 9 অদুগা হারোন্না যেহোবাগীদমক লাইবক য়েংবদা তাবা হামেং অদু পুরক্কনি অমসুং পাপকী কৎনপোৎকীদমক মসি কৎকনি~।
\v 10 অদুবু উশিন-হামেং ওইনবা লাইবক য়েংবদা তাবা হামেং অদু যেহোবাগী মাঙদা হিংনা থমগদবনি~। মসিনা প্রায়শ্চিত্ত তৌনবনি অমসুং মসি লমহাঙদা উশিন-হামেং ওইনা থাদোক্নবনি~।
\v 11 হারোন্না মহাক মশাগীদমক পাপকী কৎনপোৎ শল্লাবা অদু পুরক্কনি অমসুং মহাক্কীদমক অমসুং মহাক্কী ইমুংগীদমক প্রায়শ্চিত্ত তৌবিগনি, অদুগা মহাক্কীদমক পাপকী কৎনপোৎ শল্লাবা অদু হাৎকনি~।
\v 12 অদুগা মহাক্না যেহোবাগী মাঙদা লৈবা লাৎনপূং অদুদগী অচাকপা মৈতাল থন্না য়াওবা কম্বি অমা অমসুং কূপ্না তকখায়রবা মনম নুংশিবা মেক্রুক খূবাম অনী থন্না লৌগনি অমসুং ফিখনগী মনুংদা পুরক্কনি~।
\v 13 অদুগা সাক্ষী অদুগী মথক্তা লৈবা কুবিফম অদু মেক্রুক্কী মৈখুনা কূপশিন্ননবা মহাক্না যেহোবাগী মাঙদা লৈবা মৈদা মেক্রুক অদু থাগনি, নৎত্রবদি মহাক শিগনি~।
\v 14 মহাক্না শল্লাবগী ঈ অদুদগী খরা লৌগনি অমসুং কুবিফমগী মথক্তা নোংপোক্লোমদা মহাক্কী খূদোম্বীনা ঈ অদু খিক্কনি~। অদুগা মহাক্না ঈ অদুদগী খরা মহাক্কী খূদোম্বীনা কুবিফমগী মমাঙদা তরেৎলক খিক্কনি~।
\p
\v 15 <<অদুদগী মহাক্না মীশিংগীদমক পাপকী কৎনপোৎ হামেং অদু হাৎকনি; অদুগা মসিগী ঈ অদু ফিখন মনুংদা পুশিনগনি অমসুং মহাক্না শল্লাবগী ঈনা তৌখিবগুম্না ঈ অদুনসু তৌগনি অমসুং মসি কুবিফমগী মথক্তা অমসুং কুবিফমগী মমাঙদা খিক্কনি~।
\v 16 অদুগা ইস্রায়েল মচাশিংগী অমাংবগী মরম্না অমসুং মখোয়গী পাপ পূম্নমক্তা মখোয়গী ৱায়েন য়াথং থুগাইবগী মরম্না, মহাক্না অশেংবা মফমগীদমক প্রায়শ্চিত্ত তৌবিগনি~। অদুগা অসুম্না মহাক্না মখোয়গী অমাংবগী মরক্তা মখোয়গা লৈমিন্নরিবা উনফম ফিয়ূমগীদমক তৌগনি~।
\v 17 অদুগা মহাক্না প্রায়শ্চিত্ত তৌনবা অশেংবা মফমদা চঙবদগীনা মহাক্না থোক্লক্ত্রিবা ফাওবা উনফম ফিয়ূমদা মী কনা অমতা লৈরোইদবনি, মরমদি মহাক্কীদমক, মহাক্কী ইমুং মনুংগীদমক অমসুং ইস্রায়েলগী মীয়াম পূম্নমক্কীদমক প্রায়শ্চিত্ত তৌনবনি~।
\v 18 অদুগা মহাক্না যেহোবাগী মাঙদা লৈবা লাৎনপূং অদুগী মনাক্তা থোক্লক্কনি অমসুং মসিগীদমক প্রায়শ্চিত্ত তৌবিগনি~। অদুগা শল্লাবা অদুগী ঈ খরা অমসুং হামেং অদুগী ঈদগী খরা লৌগনি অমসুং লাৎনপূং অদুগী অকোয়বদা লৈবা মচীশিংদা তৈগনি~।
\v 19 অদুগা মহাক্না ঈ অদুদগী খরা লৌদুনা মহাক্কী খূদোম্বীনা মসিগী মথক্তা তরেৎলক খিক্কনি অমসুং মদু শেংদোক্কনি অমসুং ইস্রায়েল মচাশিংগী অমাংবদগী মদু শেংহনগনি~।
\p
\v 20 <<অদুগা মহাক্না অশেংবা মফম, উনফম ফিয়ূম অমসুং লাৎনপূং অদুগীদমক প্রায়শ্চিত্ত তৌবা লোইরবদা, মহাক্না অহিংবা হামেং অদু পুরক্কনি~।
\v 21 অদুগা হারোন্না অহিংবা হামেং অদুগী কোকথক্তা মহাক্কী খূৎ অনী থমগনি অমসুং ইস্রায়েল মচাশিংগী অয়োল অরান পূম্নমক অমসুং মখোয়গী পাপ পূম্নমক্কী মরীদা মখোয়গী ৱায়েন থুগাইবগী পাপ পূম্নমক, হামেং অদুগী কোকথক্তা থমদুনা হায়দোক্কনি অমসুং মতিক চাবা মী অমগী খূত্তা শিন্নদুনা লমহাঙদা থাদোক্কনি~।
\v 22 অদুগা হামেং অদুনা মখোয়গী অয়োল অরান পূম্নমক অদু মশানা পুদুনা মী তাদবা লমদা চৎকনি; অদুগা মহাক্না হামেং অদু লমহাঙদা থাদোক্কনি~।
\v 23 অদুগা হারোন্না উনফম ফিয়ূমদা চঙগনি অমসুং মহাক্না অশেংবা মফমদা চঙবা মতমদা শেৎলুবা লিনেনগী ফিজোন অদু লৌথোক্কনি অমসুং মখোয় অদু মফম অদুদা থনমগনি~।
\v 24 অদুগা মহাক্না অশেংবা মফমদা মহাক্কী হকচাং ঈশিংদা ঈরুজথোক্কনি অমসুং মহাক্কী ফিরোনশিং শেৎলগা থোক্লক্কনি~। অদুগা মহাক মশাগীদমক মৈ থাদোকপগী কৎনপোৎ অমসুং মীশিংগী মৈ থাদোকপগী কৎনপোৎ অদু কৎকনি অমসুং মহাক মশাগীদমক অমসুং মীশিংগীদমক প্রায়শ্চিত্ত তৌবিগনি~।
\v 25 অদুগা পাপকী কৎনপোৎ মহাউ অদু মহাক্না লাৎনপূং মথক্তা মৈ থাগনি~।
\v 26 অদুগা উশিন হামেংগীদমক হামেং থাদোকপা মহাক্না মহাক্কী মফি মরোন শূদোক্কনি অমসুং মহাক্কী হকচাং ঈশিংদা ঈরুজথোক্কনি, অদুদগী লৈফম মনুংদা লাক্কনি~।
\v 27 অদুগা অশেংবা মফমদা প্রায়শ্চিত্ত তৌবিনবা মখোয়গী ঈ পুশিনখ্রবা পাপকী কৎনপোৎ শল্লাবা অদু অমসুং পাপকী কৎনপোৎ হামেং অদু লৈফমগী মপান্দা পুথোক্কনি~। অদুগা মখোয়না মদুগী মঊনশিং, মদুগী শদূমশিং অমসুং মদুগী মথী মৈদা থাগনি~।
\v 28 অদুগা মখোয়বু মৈ থাবা মহাক্না মফি মরোন শূদোক্কনি অমসুং মহাক্কী হকচাং ঈশিংদা ঈরুজথোক্কনি, অদুদগী মহাক্না লৈফম মনুংদা লাক্কনি~।
\p
\v 29 <<অদুগা নখোয়দা মসি মতম পূম্বগী ৱায়েন পথাপ ওইগনি: তরেৎশুবা থাদা, থাগী তরাশুবা নুমিত্তা, নখোয়গী নরৈবাক মচা অমা, নৎত্রগা নখোয়গী নরক্তা লম্লান্দুনা লৈবা মীরৈবাক মচা অমা ওইরবসু, নখোয়না নখোয়গী থৱায়শিং ৱাহনগনি অমসুং থবক অমতা শূরোইদবনি~।
\v 30 মরমদি নুমিৎ অদুদা নখোয়বু শেংদোক্নবা নখোয়গীদমক প্রায়শ্চিত্ত তৌবিগনি~। মদুগী মরম্না যেহোবাগী মাঙদা নখোয়গী পাপ পূম্নমক্তগী নখোয় শেংজগনি~।
\v 31 মসি নখোয়গী নফমদা পোত্থাবগী পোত্থাবা নুমিৎ ওইগনি~। অদুগা নখোয়না নখোয়গী থৱায়শিংবু ৱাহনগনি, মসি মতম পূম্নমক্কী ৱায়েন পথাপ্নি~।
\v 32 অদুগা মহাক্না অভিষেক তৌগদবা অমসুং মহাক্কী মপাগী মহুত্তা পুরোহিৎ ওইনা থৌগল তৌনবা অভিষেক তৌখ্রবা অমসুং শেংদোকখ্রবা, পুরোহিৎ অদুনা \f + \fr 16:32 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌবিগনি অমসুং লিনেনগী ফিরোনশিং, হায়বদি অশেংবা ফিজোনশিং শেৎকনি~।
\v 33 অদুগা মহাক্না অশেংবা মফমগীদমক প্রায়শ্চিত্ত তৌবিগনি~। অদুগা মহাক্না উনফম ফিয়ূমগীদমক অমসুং লাৎনপূং অদুগীদমক প্রায়শ্চিত্ত তৌবিগনি~। অদুগা মহাক্না পুরোহিৎশিংগীদমক অমসুং মীয়ামগী মী পূম্নমক্কীদমক প্রায়শ্চিত্ত তৌবিগনি~।
\v 34 অদুগা ইস্রায়েল মচাশিংগীদমক, মখোয়গী পাপ পূম্নমক্কীদমক চহীদা অমুক্তং প্রায়শ্চিত্ত তৌবিনবা, মসি নখোয়গী নফমদা লোম্বা নাইদবা ৱায়েন পথাপ্নি~।>> অদুগা যেহোবানা মৌশিদা য়াথং পীখিবা অদুগুম্না হারোন্না তৌখি~।
\c 17
\s1 ঈ চাদনবা য়াথং
\p
\v 1 অদুগা যেহোবানা মৌশিদা হায়খি,
\v 2 <<হারোন্দা, মচা নিপাশিংদা অমসুং ইস্রায়েল মচাশিংদা ৱা ঙাঙউ অমসুং মখোয়দা হায়য়ু, <যেহোবানা য়াথং পীখিবা অদুদি অসিনি:
\v 3 ইস্রায়েলগী ইমুংদগী কনাগুম্বা মী অমনা শল্লাবা, নৎত্রগা য়াউ মচা, নৎত্রগা হামেং অমা, লৈফমদা, নৎত্রগা লৈফমগী মপান্দা হাৎলগা,
\v 4 যেহোবাগী ফিয়ূমগী মমাঙদা যেহোবাদা কৎনপোৎ অমা কৎনবা, উনফম ফিয়ূমগী চঙফমদা মসি পুরক্ত্রবদি, মী অদুগী মথক্তা ঈ তাহনবগী পাপ লৈগনি~। মহাক্না ঈ তাহনখ্রে অমসুং মহাকপু মহাক্কী মীশিংগী মরক্তগী ককথৎকনি~।
\v 5 মরমদি ইস্রায়েল মচাশিংনা লৌবুক লমহাঙদা কৎপা মখোয়গী ঈরাৎপোৎশিং অদু মখোয়না যেহোবাগী মফমদা, উনফম ফিয়ূমগী চঙফমদা, পুরোহিৎ অদুদা পুরক্নবনি অমসুং যেহোবাদা ঈঙথবগী কৎনপোৎশিং ওইনা কৎনবনি~।
\v 6 অদুগা পুরোহিৎ অদুনা উনফম ফিয়ূমগী চঙফমদা লৈবা যেহোবাগী লাৎনপূং মথক্তা ঈ অদু খিক্কনি অমসুং মহাউ অদু যেহোবাদা মনম নুংশিনবগীদমক মৈ থাগনি~।
\v 7 অদুগা মখোয়না মতুং ইন্দুনা ওক্তবীগী থবক তৌখিবা ফত্তবা লাইশিং অদুদা মখোয়না অমুক হন্না মখোয়গী ঈরাৎপোৎশিং কৎলোইদবনি~। মসি মখোয়গী মফমদা মখোয়গী মীরোন মীরোন্দা মতম পূম্নমক্কী ৱায়েন পথাপ ওইগনি~।>
\p
\v 8 <<অদুগা নহাক্না মখোয়দা হায়গনি, <ইস্রায়েলগী ইমুংদগী, নৎত্রগা নখোয়গী নরক্তা লম্লান্দুনা লৈবা মীরৈবাক মচাশিংদগী কনাগুম্বা মী অমনা মৈ থাদোকপগী কৎনপোৎ নৎত্রগা ঈরাৎচনবা কৎলগা,
\v 9 মসি যেহোবাদা কৎনবা উনফম ফিয়ূমগী চঙফমদা পুরক্ত্রবদি, মী অদু মহাক্কী মীশিংগী মরক্তগী ককথৎকনি~।
\p
\v 10 <অদুগা ইস্রায়েলগী ইমুংদগী, নৎত্রগা নখোয়গী নরক্তা লম্লান্দুনা লৈবা মীরৈবাক মচাশিংদগী কনাগুম্বা মী অমনা করিগুম্বা মখলগী ঈ চারবদি, ঈ চাবা মী অদুগী মায়োক্তা ঐ লৈগনি অমসুং মহাক্কী মীশিংগী মরক্তগী মহাকপু ককথৎকনি~।
\v 11 মরমদি জীবগী হিংবদি ঈদা লৈ; অদুগা নখোয়গী থৱায়গীদমক লাৎনপূং মথক্তা \f + \fr 17:11 \fk প্রায়শ্চিত্ত: \ft হিব্রুদা <<কূপশিনবা>>~।\f*প্রায়শ্চিত্ত তৌনবা ঐনা মসি নখোয়দা পীখ্রবনি, মরমদি থৱায়গীদমক প্রায়শ্চিত্ত তৌবা অসি ঈননি~।>
\v 12 মরম অদুনা ঐনা ইস্রায়েল মচাশিংদা হায়খি, <নখোয়গী নরক্তা লৈবা থৱায় অমতনা ঈ চারোইদবনি অমসুং নখোয়গী নরক্তা লম্লান্দুনা লৈবা মীরৈবাক মচা অমতনা ঈ চারোইদবনি~।>
\v 13 অদুগা ইস্রায়েল মচাশিংদগী, নৎত্রগা নখোয়গী নরক্তা লম্লান্দুনা লৈবা মীরৈবাক মচাশিংদগী কনাগুম্বা মী অমনা শাদানবদা চাবা য়াবা শা নৎত্রগা উচেক অমা ফারবদি, মহাক্না মদুগী ঈ তাহনগনি অমসুং ঊফুন্না মদু কূপশিনগনি~।
\v 14 মরমদি জীব পূম্নমক্কী হিংবদি মশাগী ঈদনি; মশাগী ঈদু মশাগী হিংবনি: মরম অদুনা ঐনা ইস্রায়েল মচাশিংদা হায়খি, <নখোয়না করিগুম্বা মখলগী জীব অমতগী ঈ চারোইদবনি; মরমদি জীব পূম্নমক্কী হিংবদি মশাগী ঈদনি: মসি চাবা মহাক অদু ককথৎকনি~।>
\p
\v 15 <<অদুগা মথন্তা শিজবা, নৎত্রগা লম্লক্কী শানা শেগায়রম্লবা শা চাবা মী খুদিং, নরৈবাক মচা নৎত্রগা মীরৈবাক মচা ওইরবসু, মহাক্না মহাক্কী মফি মরোন শূদোক্কনি অমসুং ঈশিংদা ঈরুজথোক্কনি অমসুং য়াচঙবা ফাওবা মাংগনি; অদুদগী মহাক শেংগনি~।
\v 16 অদুবু মহাক্না মফি মরোন শূদোক্ত্রবা, মহাক্কী হকচাং ঈরুজথোক্ত্রবদি, মহাক্না মহাক্কী অয়োল অরান পুজগনি~।>>
\c 18
\s1 ৱায়েন কায়না লুহোংবা
\p
\v 1 অদুগা যেহোবানা মৌশিদা হায়খি,
\v 2 <<ইস্রায়েল মচাশিংদা ৱা ঙাঙউ অমসুং মখোয়দা হায়য়ু, <ঐদি যেহোবা নখোয়গী ঈশ্বরনি~।
\v 3 নখোয়না লৈরুবা ইজিপ লৈবাক্তা তৌবগুম্না, নখোয়না তৌরোইদবনি; ঐনা নখোয়বু পুরিবা কেনান লৈবাক্তা তৌবগুম্না, নখোয়না তৌরোইদবনি; নখোয়না মখোয়গী ৱায়েন পথাপশিংদা চৎলোইদবনি~।
\v 4 নখোয়না ঐগী ৱায়েন ইনগদবনি অমসুং ঐগী ৱায়েন পথাপশিং অদুদা চৎননবা মদু ঙাক্কদবনি: ঐদি যেহোবা নখোয়গী ঈশ্বরনি~।
\v 5 মরম অদুনা নখোয়না ঐগী ৱায়েন পথাপশিং অমসুং ঐগী ৱায়েনশিং ঙাক্কদবনি, কনাগুম্বা মী অমনা মখোয় অসি ঙাকচরবদি, মখোয় অসিগী মপান্না মহাক হিংগনি: ঐদি যেহোবানি~।
\p
\v 6 <নখোয় কনা অমতনা মহাক্কী নক্নবা মরী মতাগী \f + \fr 18:6 \fk ফিনুং হাইদোকপা: \ft ফমদিন্নবা হায়বনি~।\f*ফিনুং হাইদোক্লোইদবনি: ঐদি যেহোবানি~।
\v 7 নপাগী ফিনুং, নৎত্রগা নমাগী ফিনুং, নহাক্না হাইদোক্লোইদবনি; মহাক্তি নহাক্কী নমানি, মরম অদুনা নহাক্না মহাক্কী ফিনুং হাইদোক্লোইদবনি~।
\v 8 নহাক্কী নপাগী নুপীগী ফিনুং নহাক্না হাইদোক্লোইদবনি; মসি নহাক্কী নপাগী ফিনুংনি~।
\v 9 য়ূমদা, নৎত্রগা অতোপ্পা য়ূমদা পোকপা, নহাক্কী নচন, হায়বদি নহাক্কী নপাগী মচা নুপী, নৎত্রগা নহাক্কী নমাগী মচা নুপীগী ফিনুং, হায়বদি মখোয়গী ফিনুং নহাক্না হাইদোক্লোইদবনি~।
\v 10 নহাক্কী নচা নিপাগী মচা নুপী, নৎত্রগা নহাক্কী নচা নুপীগী মচা নুপীগী ফিনুং, হায়বদি মখোয়গী ফিনুং নহাক্না হাইদোক্লোইদবনি; মরমদি মখোয়গী ফিনুং অদু নহাক নশামক্কীনি~।
\v 11 নহাক্কী নপাগী নুপীগী মচা নুপীগী ফিনুং, হায়বদি নহাক্কী নপানা পোকপা, মহাক্তি নহাক্কী নচন্নি; নহাক্না মহাক্কী ফিনুং হাইদোক্লোইদবনি~।
\v 12 নহাক্কী নপাগী মচনগী ফিনুং নহাক্না হাইদোক্লোইদবনি; মহাক নহাক্কী নপাগী নক্নবা মরী মতানি~।
\v 13 নহাক্কী নমাগী মনাউ নুপীগী ফিনুং নহাক্না হাইদোক্লোইদবনি; মরমদি মহাক নহাক্কী নমাগী নক্নবা মরী মতানি~।
\v 14 নহাক্কী নপাগী মনাউগী ফিনুং নহাক্না হাইদোক্লোইদবনি, নহাক্না মহাক্কী নুপীগী মনাক্তা চঙলোইদবনি, মহাক নহাক্কী নন্দোমচানি~।
\v 15 নহাক্কী নমৌ নুপীগী ফিনুং নহাক্না হাইদোক্লোইদবনি, মহাক নহাক্কী নচা নিপাগী নুপীনি, মহাক্কী ফিনুং নহাক্না হাইদোক্লোইদবনি~।
\v 16 নহাক্কী নচিন ননাউগী নুপীগী ফিনুং নহাক্না হাইদোক্লোইদবনি~। মসি নহাক্কী নচিন ননাউগী ফিনুংনি~।
\v 17 নুপী অমগী অমসুং মহাক্কী মচা নুপীগী ফিনুং নহাক্না হাইদোক্লোইদবনি~। মহাক্কী ফিনুং হাইদোকপা মহাক্কী মচা নিপাগী মচা নুপী, নৎত্রগা মহাক্কী মচা নুপীগী মচা নুপী নহাক্না লৌরোইদবনি~। মখোয় মহাক্কী নক্নবা মরী মতাগী নুপীশিংনি: মসি ফত্তবা থবক্নি~।
\v 18 নহাক্কী নুপীনা হিংলিঙৈদা, নহাক্না মহাক্কী মনাউ নুপীবু মূক্নবা নুপী ওইনা, মহাক্কী ফিনুং হাইদোক্নবা লৌরোইদবনি~।
\s1 ৱায়েন্না য়াদবা অপাম্বা
\p
\v 19 <নুপী অমা থাগী খোঙকাপ লাক্তুনা মাংলিঙৈদা মহাক্কী ফিনুং হাইদোক্নবা নহাক্না মহাক্কী মনাক্তা চঙলোইদবনি~।
\v 20 অদুগীসু মথক্তা, নহাক্না নহাক্কী য়ূম্লোন্নবগী নুপীগা নশা মাংহন্নবা মহাক্কা হিপমিন্নরোইদবনি~।
\v 21 অদুগা নহাক্না নহাক্কী ধারা অমতবু \f + \fr 18:21 \fk মোলেক: \ft অম্মোন মচাশিংগী লাইনি, মিলকোম নৎত্রগা মালকাম হায়নসু কৌই~।\f*মোলেক্কীদমক মৈদা কৎলোইদবনি অমসুং নহাক্না নহাক্কী ঈশ্বরগী মিং মাংহল্লোইদবনি: ঐদি যেহোবানি~।
\v 22 নহাক্না নুপীগা হিপমিন্নবগুম্না, নিপাগা হিপমিন্নরোইদবনি: মসি তুক্কচনিংঙাই মশক্নি~।
\v 23 নহাক্না নশা মাংথোক্নবা করিগুম্বা শা অমতগা হক্তিন্নরোইদবনি অমসুং কনাগুম্বা নুপী অমতনা শাগা হক্তিন্ননবা শা অমগী মাঙদা লেপ্লোইদবনি: মসি শেরান্নবনি~।
\v 24 হায়রিবশিং অসিগী করিগুম্বা অমা তৌদুনা নখোয় নশাবু মাংহনগনু; মরমদি ঐনা নখোয়গী মাঙদগী তান্থোক্কদৌরিবা জাতিশিং অদু পূম্নমকসি তৌদুনা মাংলে~।
\v 25 অদুগা লৈবাক অদু মাংলে; মরম অদুনা ঐনা মদুগী অয়োল অরানগী চৈরাক লৈবাক অদুদা পী~। অদুগা লৈবাক অদুমক্না মদুদা খুন্দারিবশিংবু ওথোকই~।
\v 26 মরম অদুনা নখোয়না ঐগী ৱায়েন পথাপশিং অমসুং ঐগী ৱায়েনশিং ঙাক্কদবনি অমসুং তুক্কচবা থবকশিং অসিদগী অমতা তৌরোইদবনি~। নখোয়গী নরৈবাক মচা, নৎত্রগা নখোয়গী নরক্তা লম্লান্দুনা লৈবা মীরৈবাক মচা অমতনা মদু তৌরোইদবনি~।
\v 27 মরমদি নখোয়গী মাঙদা লৈরম্বা লৈবাক অদুগী মীশিং অদুনা তুক্কচবা থবক পূম্নমক অসি তৌখি অমসুং লৈবাক অসি মাংলে~।
\v 28 লৈবাক অসিনা নখোয়গী মাঙদা লৈরম্বা জাতিশিং অদু ওথোকখিবগুম্না, নখোয়না লৈবাক অসি মাংহনবা মতমদা মদুনা নখোয়বু ওথোক্তনবনি~।
\v 29 মরমদি তুক্কচবা থবক পূম্নমক অসিদগী অমা তৌবা মী অদু, হায়বদি মখোয় অদু তৌবা মীশিং অদু মখোয়গী মীশিংগী মরক্তগী ককথৎকনি~।
\v 30 মরম অদুনা নখোয় নশাবু মাংহন্দনবা নখোয়গী মাঙদা তৌখ্রবা তুক্কচবা চৎনবীশিং অসিদগী অমতা ফাওবা নখোয়না তৌদদুনা, নখোয়না ঐগী ৱায়েন পথাপ ঙাক্কদবনি: ঐদি যেহোবা নখোয়গী ঈশ্বরনি~।> >>
\c 19
\s1 য়াথং ময়াম
\p
\v 1 অদুগা যেহোবানা মৌশিদা হায়খি,
\v 2 <<ইস্রায়েল মচাশিংগী মীয়াম পূম্নমক্তা ৱা ঙাঙউ অমসুং মখোয়দা হায়য়ু, <নখোয় অশেংবা ওইগদবনি; মরমদি নখোয়গী ঈশ্বর যেহোবা ঐদি অশেংবনি~।
\v 3 নখোয় মী খুদিংনা মহাক্কী মমা অমসুং মহাক্কী মপাবু কিগদবনি অমসুং ঐগী পোত্থাবা নুমিৎশিং ঙাক্কদবনি: ঐদি যেহোবা নখোয়গী ঈশ্বরনি~।
\v 4 নখোয় লাই মূর্ত্তিশিংদা ওনশিনগনু অমসুং নখোয় নশাগীদমক হৈদুনা লাইশিং শাগনু: ঐদি যেহোবা নখোয়গী ঈশ্বরনি~।
\p
\v 5 <অদুগা নখোয়না যেহোবাদা ঈঙথবগী কৎনপোৎশিংগী ঈরাৎপোৎ কৎলবদি, নখোয়না মসি নখোয় নশানা কৎনীংনা কৎকদবনি~।
\v 6 নখোয়না মসি কৎচবা নুমিৎ অদুমক্তদা অমসুং মথংগী নুমিত্তা মসি চাগদবনি~। অদুগা হুম্নিশুবা নুমিৎ ফাওবা লেম্লবদি, মদু মৈদা থাদোক্কনি~।
\v 7 অদুগা হুম্নিশুবা নুমিত্তা মদু চারবদি, মদু তুক্কচনিংঙাই মশক্নি, মদু লৌশিনবিরোই~।
\v 8 মরম অদুনা মসি চাবা মী খুদিংনা মহাক্কী অয়োল অরান পুজগনি, মরমদি মহাক্না যেহোবাগী অশেংবা পোৎ অদু মাংথোক্লে; অদুগা মী অদু মহাক্কী মীশিংগী মরক্তগী ককথৎকনি~।
\p
\v 9 <নখোয়না নখোয়গী লমগী মহৈ মরোং খাওবা মতমদা, নহাক্না নহাক্কী লৌবুক্কী কাচিন কোয়া য়ৌনা লোইনা খাওরোইদবনি অমসুং নহাক্কী মহৈ মরোং খাওবদা তাহৌবশিং অদু খোমজিল্লোইদবনি~।
\v 10 অদুগা নহাক্না নহাক্কী অঙ্গুর ইংখোন্দগী মহৈ খুল্লোইদবনি অমসুং নহাক্কী অঙ্গুর ইংখোন্দগী অঙ্গুর খুদিং খোমজিল্লোইদবনি; নহাক্না লাইরবশিং অমসুং লম্লানবশিংগীদমক মখোয় অসি থমগদবনি: ঐদি যেহোবা নখোয়গী ঈশ্বরনি~।
\p
\v 11 <নখোয়না হূরাল্লোইদবনি অমসুং নমথাক তৌরোইদবনি অমসুং অমগা অমগা মীনম্বা ঙাঙনরোইদবনি~।
\p
\v 12 <নখোয়না ঐগী মিং পন্দুনা লান্না ৱাশকলোইদবনি অমসুং নহাক্না নহাক্কী ঈশ্বরগী মিং মাংথোক্লোইদবনি: ঐদি যেহোবানি~।
\p
\v 13 <নহাক্না নহাক্কী য়ূম্লোন্নববু নমথাক তৌরোইদবনি অমসুং মহাক্কী মপোৎ মচৈ মুল্লোইদবনি; অনেকপা মীগী অশূমনশিং অদু অহিং লেন্দুনা অয়ুক ফাওবা নঙোন্দা থম্লোইদবনি~।
\v 14 নহাক্না মনা পঙবা মীবু শিরাপ তৌরোইদবনি, মিত্তাঙবগী মাঙদা খুদি থীফম থম্লোইদবনি, অদুবু নহাক্কী ঈশ্বরবু কিগদবনি: ঐদি যেহোবানি~।
\p
\v 15 <নখোয়না ৱায়েনবদা ধর্ম্মচেন্দবা তৌরোইদবনি, নহাক্না লাইরবা মীগী মীশক মীমায় য়েংলোইদবনি অমসুং পাঙ্গনবা মীবু ঈকাই খুম্নবা উৎলোইদবনি~। অদুবু ধর্ম্মচেনবদা নহাক্না নহাক্কী য়ূম্লোন্নববু ৱায়েনগদবনি~।
\p
\v 16 <নহাক্না নহাক্কী মীশিংগী মরক্তা মীৱা ঙাঙনবা মীগুম্না কোয়চৎ চৎলোইদবনি~। নহাক্না নহাক্কী য়ূম্লোন্নবগী মথক্তা ঈ তাহন্নবা লেপ্লোইদবনি: ঐদি যেহোবানি~।
\p
\v 17 <নহাক্না নহাক্কী নচিন ননাউবু নহাক্কী থম্মোইদা য়েংথিরোইদবনি; নহাক্কী য়ূম্লোন্নবগী মরম্না নহাক পাপ্তা তাদনবা নহাক্না মহাকপু শোয়দনা ঙাঙগদবনি~।
\p
\v 18 <নহাক্না নহাক্কী মীশিংগী মচাশিংগী মথক্তা লমন খুম্লোইদবনি অমসুং মলোম অমতা থম্লোইদবনি, অদুবু নহাক্না নহাক্কী য়ূম্লোন্নববু নশামক্কুম্না নুংশিগদবনি: ঐদি যেহোবানি~।
\p
\v 19 <নখোয়না ঐগী ৱায়েন পথাপশিং ঙাক্কদবনি~। নহাক্না নহাক্কী য়ূমশাশিং অদু মশাগী জাৎ নত্তবগা পাদোংনহল্লোইদবনি; নহাক্না নহাক্কী লৌবুক্তা য়ানশিন্নরবা মরূ হুল্লোইদবনি; লিনেন অমসুং শামতুনা য়ান্নদুনা শাবা অচোনবা ফিরোন নহাক শেৎলোইদবনি~।
\p
\v 20 <নিপা অমদা ৱারোইনরবী, মমল পীদুনা হন্দোক্ত্রিবী অমসুং মনীং তমহন্দ্রিবী মীনাই নুপী অমগা কনাগুম্বা অমনা ফমদিন্নরবদি, নুপী অদু দন্দি পীগদবনি: মখোয়বু হাৎলোইদবনি, মরমদি নুপী অদু মনীং তমদ্রি~।
\v 21 অদুগা নিপা অদুনা উনফম ফিয়ূমগী চঙফমদা যেহোবাদা মহাক্কী মরানগী কৎনপোৎ, হায়বদি মরানগী কৎনপোৎকীদমক য়াউ লাবা অমা পুরক্কনি~।
\v 22 অদুগা মহাক্না তৌখিবা পাপকীদমক পুরোহিৎ অদুনা যেহোবাগী মাঙদা মরানগী কৎনপোৎকী য়াউ লাবা অদু মহাক্কীদমক \f + \fr 19:22 \fk প্রায়শ্চিত্ত: \ft হিব্রুদা <<কূপশিনবা>>~।\f*প্রায়শ্চিত্ত তৌবিগনি: অদুগা মহাক্না তৌখিবা পাপ অদু কোকপিগনি~।
\p
\v 23 <অদুগা নখোয়না লৈবাক অদুদা চঙবা মতমদা অমসুং চানবগীদমক মখল পূম্নমক্কী উপালশিং থাবা মতমদা, নখোয়না মদুগী উহৈ অদু ঊন কক্তবগুম শীংথানগনি~। চহী অহুম মসি নখোয়গী নফমদা ঊন কক্তবগুম ওইগনি; মসি চারোইদবনি~।
\v 24 অদুবু মরিশুবা চহীদা যেহোবাবু থাগৎনবা মদুগী উহৈ পূম্নমক অশেংবা ওইগনি~।
\v 25 অদুগা মঙাশুবা চহীদা নখোয়না মদুগী উহৈ চাগনি অমসুং মসিনা নখোয়দা মহৈ পান্দুনা মদু য়াম্না হেনগৎকনি: ঐদি যেহোবা নখোয়গী ঈশ্বরনি~।
\p
\v 26 <নখোয়না ঈ য়াওনা করিগুম্বা অমতা চারোইদবনি; নখোয়না লাইৱা শান্নরোইদবনি অমসুং খেন য়েংলোইদবনি~।
\v 27 নখোয়না নখোয়গী চুবাশিংগী অকোয়বদা শম কোক্লোইদবনি; নহাক্না নহাক্কী খদাঙকোই চাং মান্নদনা থম্লোইদবনি~।
\v 28 অশিবা মীশিংগীদমক নখোয়না নখোয়গী হকচাংদা ককথৎ-খোত্তৎপা অমতা তৌরোইদবনি, নশাদা খূদমশিং অমতা য়েক্লোইদবনি: ঐদি যেহোবানি~।
\p
\v 29 <নহাক্কী নচা নুপীবু ওক্তবী ওইহন্দুনা মহাকপু মাংহনগনু; নৎত্রবদি লৈবাক অদু ওক্তবীদা তাগনি অমসুং লৈবাক অদু ফত্তবনা পীক থনগনি~।
\p
\v 30 <নখোয়না ঐগী পোত্থাবা নুমিৎশিং ঙাক্কনি অমসুং ঐগী অশেংবা মফমদা ঈকাই খুম্নবা উৎকদবনি: ঐদি যেহোবানি~।
\p
\v 31 <কিথুম পুবা মখোয়দা ওনশিনগনু, মখোয়না মাংহন্ননবা লাইৱা শান্নবশিংবু থিগনু: ঐদি যেহোবা নখোয়গী ঈশ্বরনি~।
\v 32 নহাক্না পোক হৌরবা মীগী মমাঙদা লেপখৎকদবনি অমসুং অহন ওইরবা মীবু ঈকাই খুম্নগদবনি অমসুং নহাক্কী ঈশ্বরবু কিগদবনি: ঐদি যেহোবানি~।
\p
\v 33 <অদুগা নখোয়গী লৈবাক্তা মীরৈবাক মচা অমনা নখোয়গা লম্লান্দুনা লৈরবদি, নখোয়না মহাকপু থীনা তৌবিরোইদবনি~।
\v 34 অদুবু নখোয়গা লৈমিন্নবা মীরৈবাক মচা অদু নখোয়গী নফমদা নখোয়গী নরক্তা পোকপা অমগুম ওইগনি অমসুং নহাক্না মহাকপু নশামক্কুম নুংশিগদবনি~। মরমদি নখোয় ইজিপ লৈবাক্তা মীরৈবাক মচা ওইরম্বনি: ঐদি যেহোবা নখোয়গী ঈশ্বরনি~।
\p
\v 35 <নখোয়না ৱায়েনবদা, অশাংবা ওনবদা, অরূম্বা ওনবদা, নৎত্রগা চাং ওনবদা ধর্ম্মচেন্দবা তৌরোইদবনি~।
\v 36 অচুম্বা খলশিং, অফাবা নূঙশিং, অফাবা \f + \fr 19:36 \fk ইফা: \ft ইফা অমদি চাউরাক্না লিটর 22 নি~।\f*ইফা অমসুং অফাবা \f + \fr 19:36 \fk হিন: \ft লিটর 3.7~।\f*হিন নখোয়না থমগদবনি: নখোয়বু ইজিপ লৈবাক্তগী পুথোকপিরকপা ঐদি যেহোবা নখোয়গী ঈশ্বরনি~।
\v 37 মরম অদুনা নখোয়না ঐগী ৱায়েন পথাপ পূম্নমক অমসুং ঐগী ৱায়েন পূম্নমক ঙাক্কদবনি অমসুং মখোয় অদু তৌগদবনি: ঐদি যেহোবানি~।> >>
\c 20
\s1 পাপকী চৈরাকশিং
\p
\v 1 অদুদগী যেহোবানা মৌশিদা হায়খি,
\v 2 <<নহাক্না ইস্রায়েল মচাশিংদা অমুক্কা হায়গনি, <ইস্রায়েল মচাশিংদগী কনাগুম্বা মী অমা, নৎত্রগা ইস্রায়েলদা লম্লান্দুনা লৈবা মীরৈবাক মচাশিংদগী অমনা মহাক্কী ধারাবু \f + \fr 20:2 \fk মোলেক: \ft অম্মোন মচাশিংগী লাইনি, মিলকোম নৎত্রগা মালকাম হায়নসু কৌই~।\f*মোলেক্তা পীরবদি, মহাকপু শোয়দনা হাৎকদবনি; লৈবাক অদুগী মীশিংনা মহাকপু নূঙনা থাগনি~।
\v 3 অদুগা মী অদুগী মায়োক্তা ঐ লৈগনি অমসুং মহাক্কী মীশিংগী মরক্তগী মহাকপু ককথৎকনি, মরমদি ঐগী অশেংবা মফম মাংহন্নবা অমসুং ঐগী অশেংবা মিং মাংথোক্নবা মহাক্না মহাক্কী ধারাবু মোলেক্তা পীখি~।
\v 4 অদুগা মহাক্না মহাক্কী ধারাবু মোলেক্তা পীবা মতমদা লৈবাক অদুগী মীশিংনা মী অদুদগী মখোয়গী মমিৎ উইশিল্লবদি অমসুং মহাকপু হাৎত্রবদি,
\v 5 মী অদুগী মায়োক্তা অমসুং মহাক্কী ইমুংগী মায়োক্তা ঐ লৈগনি; অদুগা মহাকপু অমসুং মোলেক্কা ওক্তবীগী থবক তৌননবা মহাক্কী তুং ইন্দুনা ওক্তবীগী থবক তৌবা মী পূম্নমকপু মখোয়গী মীশিংগী মরক্তগী ককথৎকনি~।
\p
\v 6 <অদুগা কিথুম পুবশিং অমসুং লাইৱা শান্নবশিংগী তুং ইন্দুনা ওক্তবীগী থবক তৌননবা মখোয়দা মমায় ওনশিনবা মী অদুগী মায়োক্তা ঐ লৈগনি অমসুং মহাক্কী মীশিংগী মরক্তগী মহাকপু ককথৎকনি~।
\p
\v 7 <মরম অদুনা নখোয় নশাবু শেংদোকচৌ অমসুং নখোয় অশেংবা ওইয়ু; মরমদি ঐদি নখোয়গী ঈশ্বর যেহোবানি~।
\v 8 অদুগা নখোয়না ঐগী ৱায়েন পথাপশিং ঙাক্কদবনি অমসুং মখোয় অদু তৌগদবনি: ঐদি নখোয়বু শেংদোকপিবা যেহোবানি~।
\p
\v 9 <মহাক্কী মপা নৎত্রগা মহাক্কী মমাবু শিরাপ তৌবা মী খুদিং হাৎকদবনি; মহাক্না মহাক্কী মপা নৎত্রগা মমাবু শিরাপ তৌখি, মহাক্কী ঈ মহাক্কী মথক্তা তাগনি~।
\p
\v 10 <অদুগা অতোপ্পা নিপা অমগী নুপীগা মীতূ মীৱা লান্নবগী থবক তৌবা নিপা অদু, হায়বদি মহাক্কী য়ূম্লোন্নবগী নুপীগা মীতূ মীৱা লান্নবগী থবক তৌবা মহাক অদু, মীতূ মীৱা লান্নরিবা নিপা অমসুং মীতূ মীৱা লান্নরিবী নুপী অদু শোয়দনা হাৎকদবনি~।
\v 11 অদুগা কনাগুম্বা নিপা অমনা মহাক্কী মপাগী নুপীগা হিপমিন্নরবদি মহাক্কী মপাগী ফিনুং হাইদোক্লে; মখোয় অনীমক শোয়দনা হাৎকদবনি; মখোয়গী ঈ মখোয়গী মথক্তা তাগনি~।
\v 12 অদুগা নিপা অমনা মহাক্কী মমৌ নুপীগা হিপমিন্নরবদি, মখোয় অনীমক শোয়দনা হাৎকদবনি: মখোয়না শেরান্নবা থবক তৌখ্রে; মখোয়গী ঈ মখোয়গী মথক্তা তাগনি~।
\v 13 নিপা অমনা নুপীগা হিপমিন্নবগুম্না, মহাক্না নিপা অমগা হিপমিন্নরবদি মখোয় অনীমক্না তুক্কচনিংঙাই ওইবা থবক তৌরে: মখোয় অনীমকপু শোয়দনা হাৎকদবনি; মখোয়গী ঈ মখোয়গী মথক্তা তাগনি~।
\v 14 অদুগা নিপা অমনা নুপী অমা অমসুং মহাক্কী মমাবু নুপী ওইনা লৌরবদি, মসি ফত্তবা থবক্নি: নখোয়গী নরক্তা ফত্তবা থবক অমতা লৈতনবা মহাক অমসুং মখোয় অনীমকপু মৈদা থাদোক্কদবনি~।
\v 15 অদুগা নিপা অমনা শা অমগা হক্তিন্নরবদি, মহাকপু শোয়দনা হাৎকদবনি: অদুগা নখোয়না শা অদু হাৎকনি~।
\v 16 অদুগা নুপী অমনা শা অমদা চঙদুনা মদুগা হক্তিন্নরবদি, নহাক্না নুপী অমসুং শা অদুবু হাৎকদবনি: মখোয়বু শোয়দনা হাৎকদবনি; মখোয়গী ঈ মখোয়গী মথক্তা তাগনি~।
\v 17 অদুগা নিপা অমনা মহাক্কী মচন, হায়বদি মহাক্কী মপাগী মচা নুপী, নৎত্রগা মহাক্কী মমাগী মচা নুপীগী ফিনুং উরবা অমসুং মচা নুপী অদুনা নিপা অদুগী ফিনুং উরবদি, মসি ফত্তবা থবক্নি; অদুগা মখোয়গী মীশিংগী মচাশিংগী মমাঙদা মখোয়বু ককথৎকদবনি: মহাক্কী মচনগী ফিনুং মহাক্না হাইদোক্লে; মহাক্না মহাক্কী অয়োল অরান পুজগনি~।
\v 18 অদুগা নিপা অমনা থাগী খোঙকাপ লাক্লিবী নুপী অমগা হিপমিন্নদুনা মহাক্কী ফিনুং হাইদোক্লবদি, মহাক্না মহাক্কী ঈ চৎপা থেংনরে অমসুং নুপী অদুনা মহাক্কী ঈ চৎপা অদু উহল্লে: অদুনা মখোয়গী মীশিংগী মরক্তগী মখোয় অনীমক ককথৎকদবনি~।
\v 19 অদুগা নহাক্না নহাক্কী নমাগী মনাউ নুপীগী, নৎত্রগা নহাক্কী নপাগী মচন নুপীগী ফিনুং হাইদোক্লোইদবনি; মরমদি মহাক্না মহাক্কী নক্নবা মরী মতাগী ফি থোকহল্লে; মখোয়না মখোয়গী অয়োল অরান পুজগনি~।
\v 20 অদুগা নিপা অমনা মহাক্কী মখুরাগী নুপীগা হিপমিন্নরবদি, মহাক্কী মখুরাগী ফিনুং মহাক্না হাইদোক্লে; মখোয়না মখোয়গী পাপ পুজগনি; মখোয় মচা পোক্তনা শিগনি~।
\v 21 অদুগা নিপা অমনা মহাক্কী মচীন মনাউগী নুপীবু লৌরবদি, মসি অমাংবা থবক্নি; মহাক্কী মচীন মনাউগী ফিনুং মহাক্না হাইদোক্লে; মখোয় মচা পোক্লোই~।
\p
\v 22 <মরম অদুনা নখোয়না ঐগী ৱায়েন পথাপ পূম্নমক অমসুং ঐগী ৱায়েন পূম্নমক ঙাক্কদবনি অমসুং মখোয় অদু তৌগদবনি; মরমদি নখোয়না লৈবাক অদুদা লৈননবা ঐনা নখোয়বু পুরিবা লৈবাক অদুনা নখোয়বু ওথোক্তননবনি~।
\v 23 অদুগা ঐনা নখোয়গী মাঙদগী তান্থোকখিবা জাতি অদুগী ৱায়েন পথাপকী মতুং ইন্না নখোয়না চৎলোইদবনি; মরমদি মখোয়না পূম্নমক অসি তৌখি; মরম অদুনা ঐনা মখোয়বু হঙ্গোইখি~।
\v 24 অদুবু ঐনা নখোয়দা হায়খি, <<নখোয়না মখোয়গী লৈবাক অদু খূৎ চনগনি, অদুগা শঙ্গোম অমসুং খোইহি চেনবা লৈবাক অসি খূৎ চন্ননবা ঐনা নখোয়দা পীগনি:>> নখোয়বু অতোপ্পা মীশিংদগী খাইদোকপিখিবা ঐদি যেহোবা নখোয়গী ঈশ্বরনি~।
\v 25 মরম অদুনা নখোয়না অশেংবা অমসুং অমাংবা শাশিংগী মরক্তা অমসুং অমাংবা অমসুং অশেংবা উচেকশিংগী মরক্তা খেন্নবা থমগনি; ঐনা নখোয়দগী অমাংবা ওইনা খাইদোকখ্রবা শা, নৎত্রগা উচেক, নৎত্রগা লৈপাক্তা মপূক্না শিত্তুনা চৎপা জীব অমগী মরম্না নখোয়না নখোয়গী নশাবু হঙ্গোইনফম ওইহল্লোইদবনি~।
\v 26 অদুগা নখোয় ঐগী ইফমদা অশেংবা ওইগদবনি; মরমদি যেহোবা, ঐদি অশেংবনি অমসুং নখোয়না ঐগী মীশিং ওইননবা অতোপ্পা মীশিংদগী নখোয়বু খাইদোকপিখ্রবনি~।
\p
\v 27 <অদুগা কিথুম পুবা, নৎত্রগা লাইৱা শান্নবা নিপা নৎত্রগা নুপীবু, শোয়দনা হাৎকদবনি: মখোয়না নূঙনা মখোয়বু থাগনি; মখোয়গী ঈ মখোয়গী মথক্তা তাগনি~।> >>
\c 21
\s1 পুরোহিৎশিংগী চৎন পথাপ
\p
\v 1 অদুগা যেহোবানা মৌশিদা হায়খি, <<হারোনগী মচা নিপাশিং, পুরোহিৎশিংদা ৱা ঙাঙউ অমসুং মখোয়দা হায়য়ু, <মহাক্কী মীশিংগী মরক্তা অশিবা য়াওবনা মরম ওইদুনা মহাক মশাবু মাংহল্লোইদবনি~।
\v 2 অদুবু মহাক্কা নক্নবা, মহাক্কী মরী মতাগীদমক, মমাগীদমক, মপাগীদমক, মচা নিপাগীদমক, মচা নুপীগীদমক অমসুং মচীন মনাউগীদমক,
\v 3 অদুগা মহাক্কী মপুরোইবা লৈত্রিবী, মহাক্কা নক্নবা মহাক্কী মচন অশেংবী লৈশাবী অদুগীদমক্তি মহাক মাংবা য়াই~।
\v 4 অদুবু মহাক্কী মীশিংগী মরক্তা মকোক ওইরগা মহাক্না মশা মাংথোক্নবা মশাবু মাংহল্লোইদবনি~।
\v 5 মখোয়না মখোয়গী কোক তাঙহল্লোইদবনি, মখোয়গী খদাঙকোই মখোয়না চাং মান্নদনা কক্লোইদবনি অমসুং মখোয়গী হকচাংদা ককথৎ-খোত্তৎপা অমতা তৌরোইদবনি~।
\v 6 মখোয় মখোয়গী ঈশ্বরগী মফমদা অশেংবা ওইগনি অমসুং মখোয়গী ঈশ্বরগী মিং মাংথোক্লোইদবনি; মরমদি মখোয়না যেহোবাদা মৈ থাবগী কৎনপোৎশিং অমসুং মখোয়গী ঈশ্বরগী তল কৎচৈ: মরম অদুনা মখোয় অশেংবা ওইগনি~।
\v 7 মখোয়না ওক্তবী, নৎত্রগা মাংথোক্লবী অমবু নুপী ওইনা লৌরোইদবনি; অদুগা মখোয়না মহাক্কী মপুরোইবদগী খাইনরবা নুপী অদু লৌরোইদবনি: মরমদি মহাক মহাক্কী ঈশ্বরগী মফমদা অশেংবনি~।
\v 8 মরম অদুনা নহাক্না মহাকপু শেংদোক্কদবনি; মরমদি মহাক্না নহাক্কী ঈশ্বরগী তল কৎচরি; মহাক নহাক্কী নফমদা অশেংবা ওইগনি; মরমদি নখোয়বু শেংদোকপিবা যেহোবা, ঐদি অশেংবনি~।
\p
\v 9 <কনাগুম্বা পুরোহিৎ অমগী মচা নুপীনা ওক্তবী ওইদুনা মশাবু মাংথোক্লবদি, মহাক্না মহাক্কী মপাবু মাংথোকপনি: মহাকপু মৈদা থাদোক্কদবনি~।
\v 10 অদুগা মচীন মনাউশিংগী মরক্তা পুরোহিৎলেন ওইবা, মকোক্তা অভিষেক্কী থাউ হৈখ্রবা অমসুং ফিজোনশিং শেৎনবা কত্থোকখ্রবা, মহাক অদুনা মহাক্না মহাক্কী কোকয়েৎ লৌথোক্লোইদবনি অমসুং মহাক্কী মফি মরোন শেগায়রোইদবনি~।
\v 11 মহাক্না অশিবা হকচাং অমগী মনাক্তা চৎলোইদবনি, মহাক্কী মপাগী, নৎত্রগা মমাগী মরমগী ওইরবসু মশাবু মাংহল্লোইদবনি~।
\v 12 মহাক্না ঈশ্বরগী অশেংবা মফম মাংথোক্তনবা মফম অদুদগী চত্থোক্লোইদবনি; মরমদি মহাক্কী ঈশ্বরগী অভিষেক তৌনবা থাউ অদু মহাক্কী মথক্তা লৈ: ঐদি যেহোবানি~।
\v 13 অদুগা অশেংবী লৈশাবী ওইরিবী অমবু মহাক্না নুপী ওইনা লৌগদবনি~।
\v 14 লুখ্রাবী, নৎত্রগা খাইনরবী নুপী, নৎত্রগা মাংথোক্লবী, নৎত্রগা ওক্তবী, মখোয় অসি মহাক্না লৌরোইদবনি; অদুবু মহাক মশামক্কী মীশিংগী মরক্তগী অশেংবী লৈশাবী অমবু মহাক্না নুপী ওইনা লৌগদবনি~।
\v 15 মসি মহাক্না মহাক্কী মীশিংগী মরক্তা মহাক্কী ধারা মাংথোক্তনবনি; মরমদি মহাকপু শেংদোকপিবা অদু যেহোবা, ঐনি~।> >>
\p
\v 16 অদুগা যেহোবানা মৌশিদা হায়খি,
\v 17 <<হারোন্দা ৱা ঙাঙদুনা হায়য়ু, <নখোয়গী মীরোনশিংদা নহাক্কী ধারাদগী কনাগুম্বা অশোয়বা লৈরবদি, মহাক্না মহাক্কী ঈশ্বরগী তল কৎননবা চঙদসনু~।
\v 18 কনাগুম্বা নিপা অমা অশোয়বা লৈরবদি, মহাক্না চঙলোইদবনি: মিত্তাঙবা মী, নৎত্রগা খোঙতেকপা, নৎত্রগা নাতোন নম্বা মহাক, নৎত্রগা কায়াৎ হেনবা,
\v 19 নৎত্রগা খোঙতেকপা মী, নৎত্রগা মখূৎ তেকপা মী,
\v 20 নৎত্রগা মনম পোনবা, নৎত্রগা থিকনেম্বা, নৎত্রগা মহাক্কী মমিৎ শোয়বা, নৎত্রগা লাইকোই থুংবা, নৎত্রগা লায়জৌবা, নৎত্রগা মহাক্কী \f + \fr 21:20 \fk নূঙশিং কায়বা: \ft <<অথিভম চপখায়রবা>> নৎত্রগা <<মশা ওনবা~।>>\f*নূঙশিং কায়রবা,
\v 21 পুরোহিৎ হারোনগী ধারাগী মনুংদা অশোয়বা লৈবা নিপা অমতনা যেহোবাদা মৈ থাবগী কৎনপোৎশিং কৎনবা নকশিল্লোইদবনি: মহাক অশোয়বা লৈ; মহাক্না মহাক্কী ঈশ্বরগী তল অদু কৎনবা নকশিল্লোইদবনি~।
\v 22 অদুগা মহাক্না মহাক্কী ঈশ্বরগী খ্বাইদগী শেংবা অমসুং অশেংবা তল চাবা য়াগনি~।
\v 23 মহাক্না ফিখন মনুংদতা চঙলোইদবনি অমসুং লাৎনপূং অদুগী মনাক্তা নকশিল্লোইদবনি, মরমদি মহাক অশোয়বা লৈ; অসুম্না মহাক্না ঐগী অশেংবা মফমশিং মাংথোক্লোই: মরমদি মখোয়বু শেংদোকপিবদি যেহোবা, ঐনি~।> >>
\v 24 অদুগা মৌশিনা মসি হারোন, মহাক্কী মচা নিপাশিং অমসুং ইস্রায়েল মচা পূম্নমক্তা হায়খি~।
\c 22
\s1 পুরোহিৎশিং তোঙান্না লৈবা
\p
\v 1 অদুগা যেহোবানা মৌশিদা হায়খি,
\v 2 <<ঐঙোন্দা কত্থোক্লবা পোৎশিং অদুদা মখোয়না ঐগী অশেংবা মিং মাংথোক্তনবা ইস্রায়েল মচাশিংগী অশেংবা পোৎশিংদগী মখোয় মশা তোঙান্না লৈনবা হারোন অমসুং মহাক্কী মচা নিপাশিংদা হায়য়ু: ঐদি যেহোবানি~।
\v 3 মখোয়দা হায়য়ু, <নখোয়গী মীরোন মীরোন্দা লৈবা নখোয়গী ধারা পূম্নমক্কী মরক্তগী কনাগুম্বা অমা, মহাক্কী মশাদা অমাংবা লৈনা লৈনা ইস্রায়েল মচাশিংগী যেহোবাগী মফমদা শেংহল্লবা অশেংবা পোৎশিংগী মনাক্তা চৎলবদি, মী অদু ঐগী মাঙদগী ককথৎকদবনি: ঐদি যেহোবানি~।
\v 4 হারোনগী ধারাগী মরক্তগী কনাগুম্বা নিপা অমা কুষ্টী থুংলবা, নৎত্রগা ঈ-নাই চৎলবদি, মহাক শেংদ্রিবা ফাওবা মহাক্না অশেংবা পোৎশিং অদুদগী চারোইদবনি~। অদুগা অশিবা হকচাংগী মরম্না মাংবা মী খুদিং, নৎত্রগা ফম্বী চৎপা নিপা অমবু শোকপা কনাগুম্বা মী,
\v 5 নৎত্রগা কনাগুম্বা মী অমনা শোক্লুবদা মহাক মশাবু মাংহনবা য়াবা মপূক্না শিত্তুনা চৎপা পোৎ অমা শোক্লুবা কনাগুম্বা মী, নৎত্রগা করিগুম্বা মখলগী অমাংবা লৈবা মীবু শোক্লুবদগী মাংলবা মী;
\v 6 অসিগুম্বা অমবু শোক্লুবা মী অদু য়াচঙবা ফাওবা মাংগনি অমসুং মহাক্না মহাক্কী হকচাং ঈশিংদা ঈরুজথোক্ত্রিবা ফাওবা অশেংবা পোৎশিংদগী অমতা চারোইদবনি~।
\v 7 অদুগা নুমিৎ তারগা মহাক্না শেংগনি অমসুং মদুগী তুংদা অশেংবা পোৎশিং চাগনি, মরমদি মসি মহাক্কী চিঞ্জাক্নি~।
\v 8 মথন্তা শিজবা নৎত্রগা লম্লক্কী শানা শেগায়রম্বা শা অদু, মহাক্না মশা মাংহন্নবা চারোইদবনি: ঐদি যেহোবানি~।
\v 9 মরম অদুনা মখোয়না ঐগী ৱায়েন ঙাক্কনি, নৎত্রবদি মখোয়না মসিগী পাপ পুজগনি অমসুং মখোয়না মসি মাংথোক্লবদি মসিদা শিজগনি: মখোয়বু শেংদোকপিবা ঐদি যেহোবানি~।
\v 10 পুরোহিৎ নত্তবা মী অমতনা অশেংবা পোৎ অদু চারোইদবনি; পুরোহিৎকীদা লম্লানবা, নৎত্রগা অনেকপা মীনাই অমনা অশেংবা পোৎ অদু চারোইদবনি~।
\v 11 অদুবু পুরোহিৎ অদুনা মহাক্কী শেন্না মী অমবু লৈরবদি, মহাক্না মসিদগী চাবা য়াগনি; অদুগা মহাক্কী য়ূমদা পোকপা মহাকসু চাবা য়াগনি: মখোয়না মহাক্কী চিঞ্জাক চাগনি~।
\v 12 পুরোহিৎ অদুগী মচা নুপীনা পুরোহিৎ নত্তবা মী অমদা লুহোংলবদি, অশেংবা পোৎশিংগী কৎচনবদগী মহাক্না চারোইদবনি~।
\v 13 অদুবু পুরোহিৎ অদুগী মচা নুপী অদু লুখ্রাবী ওইরবদি, নৎত্রগা খাইনরক্লবদি অমসুং মচা লৈত্রবদি অমসুং মহাক্কী মপাগী য়ূমদা হল্লক্লবদি, মহাক্কী নহা ওইরিঙৈগী মতৌগুম্না, মহাক্না মহাক্কী মপাগী চিঞ্জাক চাগনি; অদুবু পুরোহিৎ নত্তবা অমতনা মদুদগী চারোইদবনি~।
\p
\v 14 <অদুগা কনাগুম্বা নিপা অমনা খঙদনা অশেংবা কৎনপোৎ অদুদগী চারবদি, মহাক্না মদুগী শরূক মঙা থোকপগী অমা মসিদা হাপচিনগনি অমসুং অশেংবা কৎনপোৎকা কোন্ননা মদু পুরোহিৎ অদুদা পীগনি~।
\v 15 অদুগা ইস্রায়েল মচাশিংনা যেহোবাদা কৎপা মখোয়গী অশেংবা কৎনপোৎশিং অদু মখোয়না মাংথোক-লোইদবনি~।
\v 16 অদুম্না মখোয়না মখোয়গী অশেংবা কৎনপোৎশিং অদু চাবগী অয়োল অরান অমসুং মরান অদু মখোয়বু পুহল্লোইদবনি: মরমদি মখোয়বু শেংদোকপিবা অদু যেহোবা ঐনি~।> >>
\s1 কৎপা য়াদবা পোৎশিং
\p
\v 17 অদুগা যেহোবানা মৌশিদা হায়খি,
\v 18 <<হারোন্দা, মহাক্কী মচা নিপাশিংদা অমসুং ইস্রায়েল মচাশিংদা ৱা ঙাঙউ অমসুং মখোয়দা হায়য়ু, <ইস্রায়েলগী ইমুংদগী, নৎত্রগা ইস্রায়েলদা লম্লাল্লিবশিংদগী কনাগুম্বা অমনা মহাক্কী ৱাশক পূম্নমক্কীদমক কৎনবা ঈরাৎপোৎ, নৎত্রগা মহাক্কী কৎনীংবগী কৎনপোৎকীদমক মখোয়না যেহোবাদা মৈ থাদোকপগী কৎনপোৎকীদমক কৎকনি;
\v 19 নখোয়বু লৌশিনবিননবা নখোয়না শল্লাবশিংদগী, য়াউশিংদগী, নৎত্রগা হামেংশিংদগী অশোয়বা লৈতবা লাবা অমা কৎকদবনি~।
\v 20 অদুবু অশোয়বা লৈবা শা অদু নখোয়না কৎলোইদবনি; মরমদি মসি নখোয়গীদমক লৌশিনবিরোই~।
\v 21 অদুগা কনাগুম্বা অমনা মহাক্কী ৱাশক থুংননবা ঈঙথবগী কৎনপোৎশিংদগী ঈরাৎপোৎ, নৎত্রগা শন শঙ্গুদগী, নৎত্রগা য়াউ শঙ্গুদগী কৎনীংবগী কৎনপোৎ অমা যেহোবাগী মফমদা কৎলবদি, মদু লৌশিনবা য়ানবা মদু মপূঙ ফাবা ওইগদবনি; মশাদা অশোয়বা অমতা লৈরোইদবনি~।
\v 22 মিত্তাঙবা, নৎত্রগা অকায়বা, নৎত্রগা নাম্মা শোয়বা, নৎত্রগা চাফাৎপা, নৎত্রগা লাইকোই থুংবা, নৎত্রগা লায়জৌবা শা অমতা নখোয়না যেহোবাদা কৎলোইদবনি অমসুং মখোয় অদুদগী অমতা যেহোবাদা মৈ থাবগী কৎনপোৎ ওইনা লাৎনপূং অদুগী মথক্তা কৎলোইদবনি~।
\v 23 কায়াৎ হেল্লকপা, নৎত্রগা ৱাৎলকপা শল্লাবা, নৎত্রগা য়াউ মচা অমা নহাক্না কৎনীংবগী কৎনপোৎ ওইনা কৎচবা য়াই, অদুবু ৱাশক্কীদমক ওইরবদি মদু লৌশিনবিরোই~।
\v 24 নখোয়না যেহোবাদা অপোপ্পা, নৎত্রগা চপখায়রবা, নৎত্রগা অকায়বা, নৎত্রগা অককপা কৎলোইদবনি; নখোয়না নরৈবাক্তা অদুগুম্বা অমতা কৎলোইদবনি~।
\v 25 নখোয়না হায়খ্রবশিং অসিগুম্বা শা অমা মীরৈবাক মচাশিংগী খূত্তগী লৌদুনা নখোয়গী ঈশ্বরগী তল কৎলোইদবনি: মরমদি মখোয়দা মখোয়গী কায়াৎ শোয়বা লৈ অমসুং মখোয়দা অশোয়বশিং লৈ: মখোয় অদু নখোয়গীদমক লৌশিনবিরোই~।> >>
\p
\v 26 অদুগা যেহোবানা মৌশিদা হায়খি,
\v 27 <<শল্লাবা, নৎত্রগা য়াউ, নৎত্রগা হামেং অমা পোক্লবদি, মদু নুমিৎ তরেৎনি মমাগা লৈগদবনি; অদুগা নিপান্নিশুবা নুমিত্তগী হৌনা যেহোবাদা মৈ থাবগী কৎনপোৎ ওইনা মদু লৌশিনবিগনি~।
\v 28 অদুগা শনবী নৎত্রগা য়াউ অমোম ওইরবসু, নখোয়না মচাগা নোংমতদা হাৎলোইদবনি~।
\v 29 অদুগা নখোয়না যেহোবাদা থাগৎপগী ঈরাৎপোৎ কৎচনবদা, মসি নখোয় নশাগী নীংবগী মতুং ইন্না কৎচৌ~।
\v 30 নুমিৎ অদুমক্তদা মদু চাথোক্কদবনি; নখোয়না মথংগী নুমিৎ ফাওবা মসিগী মচেৎ অমতা থম্লোইদবনি: ঐদি যেহোবানি~।
\v 31 মরম অদুনা নখোয়না ঐগী য়াথংশিং ঙাক্কনি অমসুং মখোয় অদু তৌগনি: ঐদি যেহোবানি~।
\v 32 অদুগা নখোয়না ঐগী অশেংবা মিং মাংথোক্লোইদবনি, অদুবু ঐদি ইস্রায়েল মচাশিংগী মরক্তা শেংদোক্লবা ওইগদবনি: নখোয়বু শেংদোকপিবা ঐদি যেহোবানি~।
\v 33 নখোয়গী ঈশ্বর ওইননবা ঐনা নখোয়বু ইজিপ লৈবাক্তগী পুথোকপিরকপনি: ঐদি যেহোবানি~।>>
\c 23
\s1 যেহোবাগী চাকখাঙবশিং
\p
\v 1 অদুগা যেহোবানা মৌশিদা হায়খি,
\v 2 <<ইস্রায়েল মচাশিংদা ৱা ঙাঙউ অমসুং মখোয়দা হায়য়ু, <যেহোবাগী চাকখাঙবশিং, নখোয়না অশেংবা তিন্নবশিং ওইনা লাউথোক্কদবা, ঐগী লেপখ্রবা চাকখাঙবশিং অদু মখোয় অসিনি~।
\s1 পোত্থাবা নুমিৎ
\p
\v 3 <নুমিৎ তরুক্নি থবক শূগনি, অদুবু তরেৎনিশুবা নুমিত্তি পোত্থাবা নুমিৎ, হায়বদি অশেংবা তিন্নবনি; নখোয়না নুমিৎ অদুদা থবক অমতা তৌরোইদবনি; মসি নখোয়গী লৈফম পূম্নমক্তা যেহোবাগী পোত্থাবা নুমিৎনি~।
\s1 লান্থোকপিবগী চাকখাঙবা
\p
\v 4 <লেপখ্রবা মতমদা নখোয়না অশেংবা তিন্নবশিংনি হায়না লাউথোক্কদবা যেহোবাগী লেপখ্রবা চাকখাঙবশিং অদু অসিনি:
\v 5 অহানবা থাগী তরামরিনিশুবা নুমিৎকী য়াচঙবদা যেহোবাগী লান্থোকপিবগী চাকখাঙবনি~।
\s1 হামৈ য়াওদবা তল
\p
\v 6 <অদুগা থা অদুমক্কী তরামঙাশুবা নুমিত্তা যেহোবাদা হামৈ য়াওদবা তলগী চাকখাঙবনি; নখোয়না নুমিৎ তরেৎনি হামৈ য়াওদবা তল চাগদবনি~।
\v 7 অহানবা নুমিত্তা নখোয়গী অশেংবা তিন্নবা ওইগনি; নখোয়না নুমিৎ অদুদা অকনবা থবক শূরোইদবনি~।
\v 8 অদুবু নখোয়না যেহোবাগী মফমদা নুমিৎ তরেৎনি মৈ থাবগী কৎনপোৎ অদু কৎচগদবনি~। তরেৎনিশুবা নুমিৎ অসি অশেংবা তিন্নবনি: নখোয়না থবক অমতা শূরোইদবনি~।> >>
\s1 অহানবা মহৈ
\p
\v 9 অদুগা যেহোবানা মৌশিদা হায়খি,
\v 10 <<ইস্রায়েল মচাশিংদা ৱা ঙাঙউ অমসুং মখোয়দা হায়য়ু, <ঐনা নখোয়দা পীগদবা লৈবাক অদুদা নখোয়না লাক্লগা লৈবাক অদুগী মহৈ লোকপা মতমদা, নখোয়গী মহৈ লোকপগী অহানবা মহৈশিংগী মপুন অমা নখোয়না পুরোহিৎকী মফমদা পুরক্কনি~।
\v 11 অদুগা নখোয়গীদমক লৌশিনবিনবা, মহাক্না যেহোবাগী মাঙদা মপুন অদু হাইগনি; পোত্থাবা নুমিৎকী মথংগী নুমিত্তা পুরোহিৎনা মসি হাইগনি~।
\v 12 অদুগা নখোয়না মপুন হাইবা মতমদা, নখোয়না যেহোবাদা মৈ থাদোকপগী কৎনপোৎকীদমক চহী অমা ফারবা অশোয়বা লৈতবা য়াউ লাবা মচা অমা কৎকনি~।
\v 13 অদুগা মদুগী মহৈ মরোংগী কৎনপোৎ অদুদি থাউ তোৎলবা অকুপ্পা য়াম ইফা অমগী শরূক তরাগী অনী, মনম নুংশিনবগীদমক যেহোবাদা মৈ থাবগী কৎনপোৎনি: অদুগা মদুগী থক্নবগী কৎনপোৎ অদু য়ুদগী \f + \fr 23:13 \fk হিন: \ft লিটর 3.7~।\f*হিন অমগী শরূক মরিগী অমনি~।
\v 14 অদুগা নখোয়না নখোয়গী ঈশ্বরদা কৎনপোৎ অমা পুরক্ত্রিবা নুমিৎ অদু ফাওবা নখোয়না তল নৎত্রগা কংহল্লবা মহৈ মরোং, নৎত্রগা অশংবা চরোংশিং চারোইদবনি: মসি নখোয়গী লৈফম পূম্নমক্তা নখোয়গী মীরোন মীরোন্দা মতম পূম্নমক্কী ৱায়েন পথাপ ওইগনি~।
\s1 চয়োলশিংগী চাকখাঙবা
\p
\v 15 << <অদুগা পোত্থাবা নুমিৎকী মথংগী নুমিত্তগী, নখোয়না হাইবগী কৎনপোৎ অদুগী মপুন পুরকপা নুমিত্তগী নখোয়না নখোয়গীদমক মশীং থীগনি, মদু পোত্থাবা \f + \fr 23:15 \fk নুমিৎ তরেৎ: \ft চয়োল তরেৎ~।\f*নুমিৎ তরেৎ ওইগদবনি~।
\v 16 তরেৎশুবা পোত্থাবা নুমিৎকী মতুং মথংগী নুমিৎ ফাওবা নখোয়না নুমিৎ য়াঙ্খৈ মশীং থীগনি; অদুগা নখোয়না যেহোবাদা অনৌবা মহৈ মরোংগী কৎনপোৎ অমা কৎকনি~।
\v 17 নখোয়না নখোয়গী লৈফমশিংদগী ইফা অমগী শরূক তরাগী অনীগী তল অনী হাইবগী কৎনপোৎ ওইনা পুরক্কনি; মখোয় অদু অকুপ্পা য়াম ওইগদবনি: যেহোবাদা অহানবা মহৈশিং ওইনা মদু হামৈ য়াওনা হৌগদবনি~।
\v 18 অদুগা নখোয়না তলগা কোন্ননা চহী অমা ফারবা অশোয়বা লৈতবা য়াউ মচা তরেৎ, শন লামচা অমা অমসুং য়াউ লাবা অনী কৎকনি: মদু মখোয়গী মহৈ মরোংগী কৎনপোৎ অমসুং থক্নবগী কৎনপোৎকা কোন্ননা যেহোবাদা মৈ থাদোকপগী কৎনপোৎ, হায়বদি যেহোবাদা মনম নুংশিনবগী মৈ থাবগী কৎনপোৎনি~।
\v 19 অদুদগী নখোয়না পাপকী কৎনপোৎকীদমক হামেংশিংদগী মচা অমা অমসুং ঈঙথবগী কৎনপোৎশিংগী ঈরাৎপা ওইনা চহী অমা ফারবা য়াউ মচা অনী ঈরাৎচগনি~।
\v 20 অদুগা পুরোহিৎ অদুনা মখোয় অদু য়াউ মচা অনী য়াওনা যেহোবাগী মাঙদা হাইবগী কৎনপোৎ ওইনা অহানবা মহৈশিংগী তল অদু হাইগনি: মখোয় অদু পুরোহিৎকীদমক যেহোবাদা অশেংবা ওইগনি~।
\v 21 অদুগা নখোয়না নুমিৎ অদুমক্তদা লাউথোক্কনি, মদুদি মসি নখোয়গী নফমদা অশেংবা তিন্নবনি: নখোয়না অকনবা থবক শূরোইদবনি~। মসি নখোয়গী লৈফম পূম্নমক্তা নখোয়গী মীরোন মীরোন্দা মতম পূম্নমক্কী ৱায়েন পথাপ ওইগনি~।
\p
\v 22 << <অদুগা নখোয়না নখোয়গী লমদা মহৈ মরোং খাওবা মতমদা, নহাক্না মহৈ মরোং খাওবদা নহাক্কী লৌবুক্কী কাচিন কোয়া য়ৌনা লোইনা খাওরোইদবনি, অদুগা নহাক্কী মহৈ মরোং খাওবগী লৈহৌবা চরোং অদু নহাক্না খূল্লোইদবনি; নহাক্না মদু লাইরবা অমসুং লম্লানবগীদমক থম্লমগদবনি: ঐদি যেহোবা নখোয়গী ঈশ্বরনি~।> >>
\s1 পেরেশিংগী চাকখাঙবা
\p
\v 23 অদুগা যেহোবানা মৌশিদা হায়খি,
\v 24 <<ইস্রায়েল মচাশিংদা ৱা ঙাঙউ, <তরেৎশুবা থাদা, থাগী অহানবা নুমিত্তা নখোয়গী পোত্থাবা নুমিৎ, পেরেশিং খোংবগী নীংশিং নুমিৎ অমসুং অশেংবা তিন্নবা নুমিৎ ওইগনি~।
\v 25 নখোয়না অকনবা থবক শূরোইদবনি~। অদুবু নখোয়না যেহোবাদা মৈ থাবগী কৎনপোৎ অমা কৎকনি~।> >>
\s1 প্রায়শ্চিত্তগী নুমিৎ
\p
\v 26 অদুগা যেহোবানা মৌশিদা হায়খি,
\v 27 <<তরেৎশুবা থা অসিগী তরানিশুবা নুমিত্তা প্রায়শ্চিত্ত তৌবগী নুমিৎনি: মসি নখোয়দা অশেংবা তিন্নবা ওইগনি; নখোয়না নশাবু থৱায় ৱাহনগনি অমসুং যেহোবাদা মৈ থাবগী কৎনপোৎ অমা কৎকনি~।
\v 28 অদুগা নুমিৎ অদুদা নখোয়না থবক অমতা শূরোইদবনি, মরমদি নখোয়গী ঈশ্বর যেহোবাগী মাঙদা নখোয়গীদমক \f + \fr 23:28 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌননবা, মসি প্রায়শ্চিত্ত তৌবগী নুমিৎনি~।
\v 29 নুমিৎ অদুদা কনাগুম্বনা মশাবু মথৱায় ৱাহঞ্জদ্রবদি, মহাকপু মহাক্কী মীশিংগী মরক্তগী ককথৎকনি~।
\v 30 অদুগা নুমিৎ অদুদা কনাগুম্বনা থবক অমা তৌরবদি, মী অদুমক ঐনা মহাক্কী মীশিংগী মরক্তগী মাঙহনগনি~।
\v 31 নখোয়না থবক অমতা শূরোইদবনি: মসি নখোয়গী লৈফম পূম্নমক্তা নখোয়গী মীরোন মীরোন্দা মতম পূম্নমক্কী ৱায়েন পথাপ ওইগনি~।
\v 32 মসি নখোয়দা পোত্থাবগী পোত্থাবা নুমিৎ ওইগনি অমসুং নখোয়না নশাবু থৱায় ৱাহঞ্জগনি; থা অদুগী মাপন্নিশুবা নুমিৎকী য়াচঙবদা, য়াচঙবদগী মথংগী য়াচঙবা ফাওবা, নখোয়না নখোয়গী পোত্থাবা নুমিৎ ঙাক্কনি~।>>
\s1 ফিয়ূমশিংগী চাকখাঙবা
\p
\v 33 অদুগা যেহোবানা মৌশিদা হায়খি,
\v 34 <<ইস্রায়েল মচাশিংদা ৱা ঙাঙউ, <তরেৎশুবা থা অসিগী তরামঙাশুবা নুমিত্তগী যেহোবাদা নুমিৎ তরেৎনি খাংপোকশঙশিংগী চাকখাঙবনি~।
\v 35 অহানবা নুমিত্তা অশেংবা তিন্নবা ওইগনি: নখোয়না অকনবা থবক শূরোইদবনি~।
\v 36 নুমিৎ তরেৎনি নখোয়না যেহোবাদা মৈ থাবগী কৎনপোৎ অমা কৎকনি~। নিপান্নিশুবা নুমিত্তা নখোয়দা অশেংবা তিন্নবা ওইগনি; অদুগা নখোয়না যেহোবাদা মৈ থাবগী কৎনপোৎ অমা কৎকনি: মসি অশেংবা মীয়াম তিন্নবনি; নখোয়না অকনবা থবক শূরোইদবনি~।
\v 37 মসি নখোয়না অশেংবা তিন্নবশিংনি হায়না লাউথোক্কদবা যেহোবাগী চাকখাঙবশিংনি, মসি মাগী মাগী নুমিত্তা যেহোবাদা মৈ থাবগী কৎনপোৎ অমা, হায়বদি মৈ থাদোকপগী কৎনপোৎ অমা, মহৈ মরোংগী কৎনপোৎ অমা, ঈরাৎচবা অমা অমসুং থক্নবগী কৎনপোৎশিং কৎনবনি~।
\v 38 যেহোবাগী পোত্থাবা নুমিৎশিং, নখোয়গী খূদোনশিং, নখোয়গী ৱাশক পূম্নমক অমসুং নখোয়গী কৎনীংবগী কৎনপোৎ, নখোয়না যেহোবাদা পীবা অদুগী মথক্তনি~।
\v 39 তরেৎশুবা থাগী তরামঙাশুবা নুমিত্তা, নখোয়না নখোয়গী লমগী মহৈ খোমজিনবা মতমদা, নখোয়না যেহোবাদা নুমিৎ তরেৎনি চাকখাঙবা ঙাক্কদবনি; অহানবা নুমিত্তা পোত্থাবা নুমিৎ ওইগনি অমসুং নিপান্নিশুবা নুমিত্তা পোত্থাবা নুমিৎ ওইগনি~।
\v 40 অদুগা অহানবা নুমিত্তা নখোয়না অফবা উপালশিংগী উশাশিং, থাঙতুপ পাম্বীশিংগী মশাশিং, মনা পূঙবা উপালশিংগী উশাশিং অমসুং ঈশিং খোং মপানগী উইলো উপালশিং লৌগনি; অদুগা নখোয়না নখোয়গী ঈশ্বর যেহোবাগী মাঙদা নুমিৎ তরেৎনি হরাউগনি~।
\v 41 অদুগা নখোয়না চহীদা নুমিৎ তরেৎনি যেহোবাদা চাকখাঙবা অমা ওইনা মসি ঙাক্কনি~। মসি নখোয়গী মীরোনশিংদা মতম পূম্নমক্কী ৱায়েন পথাপ ওইগনি: তরেৎনিশুবা থাদা নখোয়না মসি পাঙথোক্কনি~।
\v 42 নখোয়না নুমিৎ তরেৎনি খাংপোকশঙশিংদা লৈগনি; ইস্রায়েল মচাশিংনা পোকপা পূম্নমক খাংপোকশঙশিংদা লৈগনি,
\v 43 মদুদা নখোয়গী মীরোনশিংনা খঙগনি, মদুদি ঐনা ইস্রায়েল মচাশিংবু ইজিপ্তগী পুথোক্লকখিবা মতমদা, ঐনা মখোয়বু খাংপোকশঙশিংদা লৈহনখি: ঐদি যেহোবা নখোয়গী ঈশ্বরনি~।> >>
\v 44 অদুগা মৌশিনা ইস্রায়েল মচাশিংদা যেহোবাগী চাকখাঙবশিং লাউথোকখি~।
\c 24
\s1 থাউমৈগী থাউ
\p
\v 1 অদুগা যেহোবানা মৌশিদা হায়খি,
\v 2 <<থাউমৈশিং অদু ইতৎতত্তনা থান্নবা, থাউমৈগীদমক শুম্লবা চোর্ফোলগী অশেংবা থাউ পুরক্নবা ইস্রায়েল মচাশিংদা য়াথং পীয়ু~।
\v 3 সাক্ষী অদুগী ফিখনগী মপান্দা, উনফম ফিয়ূমদা, হারোন্না মসি য়াচঙবদগীনা অয়ুক ফাওবা যেহোবাগী মাঙদা ইতৎতত্তনা শেম শাদুনা থমগনি: মসি নখোয়গী মীরোনশিংদা মতম পূম্নমক্কী ৱায়েন পথাপ ওইগনি~।
\v 4 মহাক্না অশেংবা সনাগী থাউমৈ মখোঙ মথক্তা থাউমৈশিং অসি যেহোবাগী মাঙদা ইতৎতত্তনা শেম শাদুনা থমগনি~।
\s1 অউৎ-তল
\p
\v 5 <<অদুগা নহাক্না অকুপ্পা য়াম লৌগনি অমসুং মদুনা তন্দুম তরানিথোই হৌগনি: তন্দুম অমদা য়াম ইফা অমগী শরূক তরাগী অনী ওইগদবনি~।
\v 6 অদুগা নহাক্না পরেং অমদা তরুক তরুক ওইনা পরেং অনীথোক্না, যেহোবাগী মাঙদা অশেংবা সনাগী টেবলদা তলশিং অদু থমগদবনি~।
\v 7 অদুগা নহাক্না পরেং খুদিংগী মথক্তা অশেংবা কুন্দুরু হাপকনি~। মসিনা তল অদুগী মথক্তা লৈদুনা নীংশিংনবা শরূক ওইনা, যেহোবাদা মৈ থাবগী কৎনপোৎনি~।
\v 8 পোত্থাবা নুমিৎ খুদিংদা মহাক্না মসি যেহোবাগী মাঙদা ইতৎতত্তনা শেম শাদুনা থমগনি~। মসি ইস্রায়েল মচাশিংগীদমক মতম পূম্নমক্কী ওইবা ৱালেপ্নবনি~।
\v 9 অদুগা মদু হারোন অমসুং মহাক্কী মচা নিপাশিংগী ওইগনি, অদুগা মখোয়না মদু অশেংবা মফমদা চাগনি; মরমদি যেহোবাদা মৈ থাবগী কৎনপোৎশিংগী মরক্তগী মদু মহাক্কী মফমদা খ্বাইদগী শেংবনি, মতম পূম্বগী চৎন-পথাপ্নি~।>>
\s1 ঈশ্বরবু থীনা ঙাঙবগী দন্দি
\p
\v 10 অদুগা ইস্রায়েল নুপী অমগী মচা নিপা, মপানা ইজিপ মচা ওইবা, অমনা ইস্রায়েল মচাশিংগী মরক্তা চত্থোক্লম্মী; অদুগা ইস্রায়েল নুপী অদুগী মচা নিপা অসিগা ইস্রায়েলগী নিপা অমগা লৈফমদা খৎনরম্মী~।
\v 11 অদুগা ইস্রায়েল নুপী অদুগী মচা নিপানা যেহোবাগী মিং অদু থীনা ঙাঙলম্মী অমসুং শিরাপ তৌরম্মী; অদুগা মখোয়না মহাকপু মৌশিগী মনাক্তা পুরকখি~। অদুগা মহাক্কী মমাগী মিংদি শেলোমীৎ কৌই, মহাক্তি দান শলাইগী দিব্রীগী মচা নুপীনি~।
\v 12 অদুগা যেহোবাগী পূক্নীং মখোয়দা ফোংদোকপিনবা মখোয়না মহাকপু ফাজিন্দুনা থম্লম্মী~।
\p
\v 13 অদুগা যেহোবানা মৌশিদা হায়খি,
\v 14 <<শিরাপ তৌখিবা মহাক অদু লৈফম অদুগী মপান্দা পুথোক্লকউ; অদুগা মহাক্কী ৱা তাহৌবা পূম্নমক্না মহাক্কী মকোক্তা মখোয়গী মখূৎশিং থমসনু অমসুং মীয়াম পূম্নমক্না মহাকপু নূঙনা থাসনু~।
\p
\v 15 অদুগা নহাক্না ইস্রায়েল মচাশিংদা ৱা ঙাঙউ, <মহাক্কী ঈশ্বরবু শিরাপ তৌবা মহাক্না মশাগী পাপ পুজগনি~।
\v 16 অদুগা যেহোবাগী মিংবু থীনা ঙাঙবা মহাকপু শোয়দনা হাৎকদবনি অমসুং মীয়াম পূম্নমক্না মহাকপু শোয়দনা নূঙনা থাগনি; লম্লানবা ওইরবসু, লৈবাক অদুদা পোকপা ওইরবসু, মহাক্না ঈশ্বরগী মিং অদু থীনা ঙাঙবা মতমদা, মহাকপু শোয়দনা হাৎকদবনি~।
\p
\v 17 <অদুগা কনাগুম্বা মী অমবু হাৎপা মহাক অদুবু শোয়দনা হাৎকদবনি~।
\v 18 অদুগা শা হাৎপা মহাক্না মসি শিংগনি: শাগী মহুৎ শা~।
\v 19 অদুগা কনাগুম্বা মী অমনা মহাক্কী য়ূম্লোন্নবদা অশোক অপন থোকহল্লবদি, মহাক্না তৌখিবা অদুগুম্না মঙোন্দা মসি তৌগদবনি:
\v 20 অকায়বগী মহুৎ অকায়বা, মিৎকী মহুৎ মিৎ, য়াগী মহুৎ য়া: মহাক্না মী অমদা অশোক অপন থোকহনখিবগুম, মঙোন্দা মসি তৌগদবনি~।
\v 21 অদুগা মহাক্না শা অমা হাৎলবদি, মহাক্না মসি হঞ্জিনগনি; অদুগা মহাক্না মী অমা হাৎলবদি, মহাকপু হাৎকদবনি~।
\v 22 লম্লানবা ওইরবসু, নখোয় নশামক্কী লৈবাক্কী মী অমা ওইরবসু নখোয়গী ৱায়েন অমতা ওইগনি; মরমদি ঐদি যেহোবা নখোয়গী ঈশ্বরনি~।> >>
\p
\v 23 অদুগা মৌশিনা ইস্রায়েল মচাশিংদা ঙাঙলম্মী; শিরাপ তৌখিবা মহাক অদু মখোয়না লৈফমগী মপান্দা পুথোকখি অমসুং মহাকপু নূঙনা থাখি~। অদুগা যেহোবানা মৌশিদা য়াথং পীখিবা অদুগুম্না ইস্রায়েল মচাশিংনা তৌখি~।
\c 25
\s1 পোত্থাবা চহী
\p
\v 1 অদুগা যেহোবানা সীনায় চীংদা মৌশিদা হায়খি,
\v 2 <<ইস্রায়েল মচাশিংদা ৱা ঙাঙউ অমসুং মখোয়দা হায়য়ু, <ঐনা নখোয়দা পীবিগদবা লৈবাক অদুদা নখোয়না চঙবা মতমদা, যেহোবাদা লম অদুনা পোত্থাবা অমা ঙাক্কনি~।
\v 3 চহী তরুক নহাক্না নহাক্কী লৌবুক্তা মরূ হুনগনি, চহী তরুক নহাক্না নহাক্কী অঙ্গুর ইংখোলগী মরী মরাং কক্কনি অমসুং মদুগী মহৈ খোমজিনগনি~।
\v 4 অদুবু তরেৎশুবা চহীদা লম অদুগী পোত্থাবগী পোত্থাবা চহী, যেহোবাগীদমক পোত্থাবা চহী ওইগনি: নহাক্না নহাক্কী লৌবুক্তা মরূ হুল্লোইদবনি অমসুং নহাক্কী অঙ্গুর ইংখোলগী মরী মরাং কক্লোইদবনি~।
\v 5 নহাক্না নহাক্কী মহৈ লোকখ্রবা লৌবুক্তা মথন্তা হৌজরকপা মহৈ লোক্লোইদবনি অমসুং নহাক্কী মরী মরাং কক্তবা অঙ্গুর পাম্বীদগী অঙ্গুরশিং খোমজিল্লোইদবনি~। মরমদি মসি লম অদুগী পোত্থাবগী চহীনি~।
\v 6 অদুগা লম অদুগী পোত্থাবগী পোত্থোক অদুনা নখোয়গী চিঞ্জাক ওইগনি~। নহাক্কী, নহাক্কী ননাইগী, নহাক্কী ননাই নুপীগী, নহাক্কী অনেকপা ননাইগী অমসুং নহাক্কা লোয়ননা লম্লান্দুনা লৈবা নহাক্কী মীরৈবাক মচাগী,
\v 7 নহাক্কী য়ূমশাগী অমসুং নহাক্কী লৈবাক্তা লৈবা শাশিংগীদমক লম অদুদা থোকপা পূম্নমক অদু চিঞ্জাক ওইগনি~।
\s1 য়াঙ্খৈশুবা চহীগী কুমৈ
\p
\v 8 <নহাক্না চহীশিংগী পোত্থাবা তরেৎ, হায়বদি চহী তরেৎ অদু তরেৎলক মশীং থীগদবনি~। অদুগা চহীশিংগী পোত্থাবা তরেৎকী মতম অদু নঙোন্দা চহী নিফুমাপন ওইগনি~।
\v 9 অদুদগী তরেৎশুবা থাগী তরাশুবা নুমিত্তা নখোয়না মফম খুদিংদা পেরে হৌনা খোংগদবনি, প্রায়শ্চিত্ত তৌবগী নুমিত্তা নখোয়গী লৈবাক পূম্নমক শীন্থুংনা নখোয়না পেরে খোংগদবনি~।
\v 10 অদুগা নখোয়না য়াঙ্খৈশুবা চহী অদু শেংহনগনি অমসুং লৈবাক শীন্থুংনা লৈবাক অদুদা লৈবা পূম্নমক্তা নীংতম্বা লাউথোক্কনি: মসি নখোয়গী নফমদা অচৌবা \f + \fr 25:10 \fk কুমৈ: \ft হিব্রুদা <<যুৱেল>>~।\f*কুমৈ ওইগনি; অদুগা নখোয় মী খুদিংনা মাগী মাগী মরমদা হনগনি অমসুং নখোয় মী খুদিংনা মাগী মাগী ইমুংদা হনগনি~।
\v 11 য়াঙ্খৈশুবা চহী অসি নখোয়দা অচৌবা কুমৈ অমা ওইগনি: নখোয়না মরূ হুল্লোইদবনি, লম অদুদা মথন্তা হৌজরকপা মহৈ লোক্লোইদবনি অমসুং নহাক্কী ককথত্তবা অঙ্গুর পাম্বীগী মহৈশিং চহীসিদা খোমজিল্লোইদবনি~।
\v 12 মরমদি মসি অচৌবা কুমৈ অমনি; মসি নখোয়দা অশেংবা ওইগনি: অদুগা নখোয়না লৌবুক্তা মথন্তা হৌজরকপা মহৈ অদু চাগনি~।
\v 13 কুমৈ অসিগী চহীদা নখোয় মী খুদিংনা মাগী মাগী লমদা হঞ্জিনগনি~।
\v 14 অদুগা নহাক্না নহাক্কী য়ূম্লোন্নবদা করিগুম্বা খরা য়োল্লবদি, নহাক্না নহাক্কী য়ূম্লোন্নবদগী করিগুম্বা খরা লৈরবদি, নখোয়না অমগা অমগা তুহৎনরোইদবনি~।
\v 15 অচৌবা কুমৈ অদুগী তুংদা চহীশিংগী মশীং মতুং ইন্না নহাক্না নহাক্কী য়ূম্লোন্নবদগী লৈগনি অমসুং মহৈ মরোংগী চহীশিংগী মশীং মতুং ইন্না মহাক্না নঙোন্দা য়োনগনি~।
\v 16 চহী য়াম্বগী মতুং ইন্না নহাক্না মদুগী মমল হেনগৎকনি অমসুং চহী য়ামদবগী মরম্না নহাক্না মসিগী মমল হন্থগনি; মরমদি মহৈ মরোং লোকপা চহীশিংগী মশীং মতুং ইন্না মহাক্না নঙোন্দা য়োনগনি~।
\v 17 মরম অদুনা নখোয়না অমগা অমগা তুহৎনরোইদবনি; অদুবু নহাক্না নহাক্কী ঈশ্বরবু কিগদবনি; মরমদি ঐদি যেহোবা নখোয়গী ঈশ্বরনি~।
\p
\v 18 << <মরম অদুনা নখোয়না ঐগী ৱায়েন পথাপশিং ইনগনি, ঐগী ৱায়েনশিং ঙাক্কনি অমসুং মখোয় অদু তৌগনি; অদুগা নখোয়না অকিবা লৈতনা লৈবাক অদুদা লৈগনি~।
\v 19 অদুগা লম অদুনা মদুগী মহৈ থোকহনগনি, অদুগা নখোয়না নপূক থন্না চাগনি অমসুং মদুদা অকিবা লৈতনা লৈগনি~।
\v 20 অদুগা নখোয়না হায়রবদি, <<ঐখোয়না মরূসু হুন্দ্রবদি নৎত্রগা ঐখোয়গী পোত্থোকসু খোমজিন্দ্রবদি, তরেৎশুবা চহীদা ঐখোয়না করি চাগনি?>>
\v 21 তরুকশুবা চহীদা ঐনা ঐগী বোর নখোয়দা পীবিগনি অমসুং মসিনা চহী অহুমগীদমক মহৈ পানগনি~।
\v 22 অদুগা নিপানশুবা চহীদা নখোয়না মরূ হুনগনি অমসুং মাপনশুবা চহী ফাওবা অরিবা মহৈ চাগনি; মদুগী মহৈ মরোং পুশিল্লক্ত্রিবা ফাওবা নখোয়না অরিবা মহৈ চাগনি~।
\p
\v 23 <লম অদু মতম পূম্নমক্কী ওইনা য়োন্থোক্লোইদবনি, মরমদি লম অদু ঐগীনি; মরমদি নখোয়দি ঐগা লোয়নরিবা মীরৈবাক মচাশিং অমসুং লম্লানবশিংনি~।
\v 24 অদুগা নখোয়না খূৎ চনবা লম পূম্নমক অদু নখোয়না হন্দোকহনগনি~।
\p
\v 25 <নহাক্কী নচিন ননাউনা লাইররক্তুনা মহাক্কী লম খরা য়োন্থোক্লবদি অমসুং মহাক্কী মরী মতা অমনা মসি হন্দোক্নবা লাক্লবদি, মহাক্কী মচীন মনাউনা য়োন্থোকখিবা অদু মহাক্না হন্দোক্কনি~।
\v 26 অদুগা নিপা অদুগী হন্দোকপিনবা কনা অমতা লৈত্রবদি অমসুং মহাক মশানা মসি হন্দোকপা ঙম্লক্লবদি,
\v 27 মহাক্না মদু য়োনখিবগী চহীশিং মশীং থীসনু অমসুং মহাক্না মসি লৈখিবা নিপা অদুদা হেন্না পীসনু~। অসুম্না মহাক্না মহাক্কী লমদা হন্নবনি~।
\v 28 অদুবু মহাক্না মসি মঙোন্দা হঞ্জিনহনবা ঙমদ্রবদি, য়োনখিবা লম অদু অচৌবা কুমৈগী চহী ফাওবা মসি লৈখিবা মহাক্কী খূত্তা লৈগনি; অদুগা অচৌবা কুমৈ অদুদা মসি থাদোক্কনি অমসুং মহাক্না মহাক্কী লমদা হনগনি~।
\v 29 অদুগা কনাগুম্বা মী অমনা চেকপন্না কোয়শিনবা সহর অমদা লৈনবা য়ূম অমা য়োল্লবদি, মহাক্না য়োনখিবা চহী অমগী মনুংদা মসি হন্দোকপা য়াগনি; চহী অমগী মনুংদা মহাক্না মসি হন্দোকপা য়াগনি~।
\v 30 অদুগা চহী অমা ফারগা মসি হন্দোক্ত্রবদি, চেকপন্না কোয়শিনবা সহরদা লৈবা য়ূম অদু লৈরিবা মহাক্কী অমসুং মহাক্কী মীরোনশিংগী মতম পূম্বগী ওইগনি: অদুগা মসি অচৌবা কুমৈ অদুদা থাদোক্লোই~।
\v 31 অদুগা খুঙ্গংশিংগী অকোয়বদা চেকপল লৈতবা মখোয়গী য়ূমশিংদি লৌবুক লমহাঙশিংগুম্না শীংথাগনি~। য়ূমশিং অদু হন্দোকপা য়াগনি অমসুং অচৌবা কুমৈদা মখোয়বু থাদোক্কনি~।
\v 32 অদুবু লেবী মচাশিংগী সহরশিং অমসুং মখোয়গী ওইরবা লমগী সহরশিংগী য়ূমশিংদি, লেবী মচাশিংনা হন্দোক্নীংবা মতমদা হন্দোকপা য়াগনি~।
\v 33 অদুগা কনাগুম্বা মী অমনা লেবী মচাশিংদগী লৈরবদি, য়োনখিবা য়ূম অমসুং মহাক্কী ওইরবা সহর অদু অচৌবা কুমৈদা থাদোক্কনি; মরমদি ইস্রায়েল মচাশিংগী মরক্তা লেবী মচাশিংগী সহরশিংগী য়ূমশিংদি মখোয়গী ওইরবা মরন্নি~।
\v 34 অদুবু মখোয়গী সহরশিংগী শঞ্জাবুঙশিং য়োল্লোইদবনি, মরমদি মসি মখোয়গী মতম পূম্নমক্কী ওইরবা লমনি~।
\p
\v 35 <অদুগা নহাক্কী নচিন ননাউনা লাইররক্তুনা নখোয়গী নরক্তা মথন্তা হিংজবা ঙমদ্রবদি, নহাক্না মহাকপু পাংবিগনি~। মীরৈবাক মচা, নৎত্রগা লম্লানবগুম্না মহাক নহাক্কা লোয়ননা লৈগনি~।
\v 36 নহাক্না মঙোন্দগী শেন্দোয়, নৎত্রগা শেন্দোং লৌগনু, অদুবু নহাক্কী ঈশ্বরবু কিয়ু, মসিদি নহাক্কী নচিন ননাউনা নহাক্কা হিংমিন্নবা য়ানবনি~।
\v 37 নহাক্না শেন্দোয়গীদমক নহাক্কী শেন পূথোক্লোইদবনি অমসুং শেন্দোংগীদমক নহাক্কী অচা অথক মঙোন্দা পূথোক্লোইদবনি~।
\v 38 নখোয়দা কেনান লৈবাক পীবিনবা অমসুং নখোয়গী ঈশ্বর ওইননবা ঐনা নখোয়বু ইজিপ লৈবাক্তগী পুথোকপিরকখিবা ঐদি যেহোবা নখোয়গী ঈশ্বরনি~।
\p
\v 39 <অদুগা নহাক্কা লৈমিন্নবা নচিন ননাউনা লাইররক্তুনা নঙোন্দা মশাবু য়োন্থোক্লবদি, নহাক্না মহাকপু মীনাইগুম নমদুনা থবক শূহল্লোইদবনি~।
\v 40 অদুবু অনেকপা মনাইগুম অমসুং লম্লানবা মী অমগুম, মহাক্না নহাক্কা লৈমিন্নগনি অমসুং অচৌবা কুমৈগী চহী ফাওবা নহাক্কী থবক শূগনি~।
\v 41 অদুগা মহাক্না নঙোন্দগী চৎকনি, মহাক্কা লোয়ননা মহাক অমসুং মহাক্কী মচাশিং য়াওগনি~। অদুগা মহাক্না মশামক্কী ইমুংদা অমসুং মহাক্কী মপা মপুশিংগী ওইবা লম অদুদা হনগনি~।
\v 42 মরমদি মখোয় ঐগী ইনাইশিংনি, ঐনা মখোয়বু ইজিপ লৈবাক্তগী পুথোকখিবনি; মখোয়বু মীনাইশিংগুম্না য়োল্লোইদবনি~।
\v 43 নহাক্না মহাক্কী মথক্তা তমথীনা পাল্লোইদবনি, অদুবু নহাক্কী ঈশ্বরবু কিগদবনি~।
\v 44 নহাক্না থমগদবা মীনাই নিপাশিং অমসুং মীনাই নুপীশিং অদু নখোয়গী অকোয়বদা লৈবা অতোপ্পা জাতিশিং ওইগনি~। নখোয়না মখোয়দগী মীনাই নিপাশিং অমসুং মীনাই নুপীশিং লৈগনি~।
\v 45 অদুগীসু মথক্তা নখোয়গী নরক্তা লম্লান্দুনা লৈবা মীরৈবাক মচাশিংগী মচাশিংদগী অমসুং নখোয়গী লৈবাক্তা মখোয়না পোকপা, নখোয়গা লৈমিন্নরিবা মখোয়গী ইমুংশিংদগী নখোয়না মখোয়বু লৈগনি; অদুগা মখোয়দি নখোয়গী ওইগনি~।
\v 46 অদুগা নখোয়গী তুংদা, নখোয়গী নচাশিংগীদমক ফংগদবা ওইনা ফংনবা, নখোয়না মখোয়বু ফংফম থোকপা ওইনা লৌগনি; মখোয় মতম পূম্নমক্কী ওইনা নখোয়গী মীনাইশিং ওইগনি~। অদুবু নখোয়গী নচিন ননাউ, ইস্রায়েল মচাশিংগী মথক্তা নখোয় অমনা অমগী মথক্তা তমথীনা পাল্লোইদবনি~।
\p
\v 47 <অদুগা নহাক্কী ননাক্তা লৈবা লম্লানবা, নৎত্রগা মীরৈবাক মচা অমনা ইনাক খুল্লক্লবদি অমসুং মহাক্কী মনাক্তা লৈবা নচিন ননাউনা লাইররক্তুনা, নহাক্কী ননাক্তা লৈবা মীরৈবাক মচা, নৎত্রগা লম্লানবা অদুদা, নৎত্রগা মীরৈবাক মচাগী ইমুংদগী কনাগুম্বা মী অমদা মশাবু য়োল্লবদি,
\v 48 য়োন্থোক্লবা তুংদা মহাকপু অমুক হন্দোকপা য়াগনি; মহাক্কী মচীন মনাউশিংদগী অমনা মহাকপু হন্দোকপা য়াগনি~।
\v 49 মহাক্কী মখুরা, নৎত্রগা মহাক্কী মখুরাগী মচা নিপানা মহাকপু হন্দোকপা য়াগনি, নৎত্রগা মহাক্কী ইমুংগী মহাক্কা নক্নবা মরী মতা অমনা মহাকপু হন্দোকপা য়াগনি; নৎত্রগা মহাক্না ঙম্লবদি, মহাক্না মশাবু হন্দোকচবা য়াগনি~।
\v 50 অদুগা মহাকপু মঙোন্দা য়োনখিবা চহী অদুদগী অচৌবা কুমৈগী চহী ফাওবা, মহাক্না মশাবু লৈখিবা মহাক্কা মতম পানগনি; অদুগা চহীশিংগী মশীং মতুং ইন্না মহাক্কী অয়োলমল ওইগনি, অনেকপা মনাই অমগী মতম মতুং ইন্না মসি মঙোন্দসু ওইগনি~।
\v 51 করিগুম্বা চহী য়াম্না ৱাৎলবদি, চহীশিং অদুগী মতুং ইন্না মহাক্না মহাকপু লৈখিবা মমল অদুদগী মহাক্কী হন্দোকমল অমুক পীগনি~।
\v 52 অদুগা অচৌবা কুমৈগী চহী য়ৌগদবা চহী খরতা ৱাৎলবদি, মহাক্না মহাক্কা মশীং পানগনি অমসুং মহাক্কী চহীশিংগী মতুং ইন্না মহাক্না মশাগী হন্দোকমল মঙোন্দা অমুক পীগনি~।
\v 53 অদুগা চহী অমগী অনেকপা মনাইগুম মহাক্না মহাক্কা লৈমিন্নগনি~। নহাক্কী মাঙদা অতোপ্পনা মহাক্কী মথক্তা তমথীনা পাল্লোইদবনি~।
\v 54 অদুগা চহীশিং অসিদা মহাকপু হন্দোক্ত্রবদি, মহাক অমসুং মহাক্কা লোয়ননা মচাশিং অচৌবা কুমৈগী চহীদা থাদোক্কনি~।
\v 55 মরমদি ঐঙোন্দা ইস্রায়েল মচাশিংদি ইনাইশিংনি; ঐনা ইজিপ লৈবাক্তগী পুথোকপিখিবা মখোয়দি ঐগী ইনাইশিংনি: ঐদি যেহোবা নখোয়গী ঈশ্বরনি~।
\c 26
\s1 হায়বা ইনবগী বোর
\p
\v 1 <নখোয়না লাই মূর্ত্তিশিং শারোইদবনি,
\q1 নৎত্রগা অহকপা মূর্ত্তি, নূঙগী য়ূম্বী য়ুংখৎলোইদবনি;
\q1 নূঙগী মূর্ত্তিদা খুরুম্নবা নখোয়না মসি নখোয়গী লৈবাক্তা লিংখৎলোইদবনি;
\q1 মরমদি ঐদি যেহোবা নখোয়গী ঈশ্বরনি~।
\q1
\v 2 নখোয়না ঐগী পোত্থাবা নুমিৎশিং ঙাক্কদবনি, ঐগী অশেংবা মফম্বু ঈকাই খুম্নগদবনি:
\q1 ঐদি যেহোবানি~।
\q1
\v 3 <নখোয়না ঐগী ৱায়েন পথাপশিংগী মতুং ইন্না চৎলবদি, ঐগী য়াথংশিং ঙাক্লবদি অমসুং মখোয় অদু তৌরবদি,
\q1
\v 4 ঐনা মতম চানা নখোয়দা নোং পীবিগনি, অদুগা লম অদুনা মশাগী পোত্থোক হেনগৎহনগনি, অদুগা লম্লক্কী উপালশিংনা মহৈ য়ানগনি~।
\q1
\v 5 নখোয়গী মহৈ মরোং য়ৈথবা অদু অঙ্গুর লোকপা মতম ফাওবা য়ৌগনি, অদুগা অঙ্গুর লোকপা অদু মরূ হুনবগী মতম ফাওবা য়ৌগনি;
\q1 অদুগা নখোয়না নখোয়গী তল অদু থন্না চাগনি, অদুগা অকিবা লৈতনা নখোয়গী লৈবাক্তা লৈগনি~।
\q1
\v 6 অদুগা ঐনা লৈবাক অদুদা ঈঙথবা পীগনি, নখোয়না হিপ্লবসু কনা অমতনা নখোয়বু কিহল্লোই~।
\q1 ঐনা লৈবাক অদুদগী ফত্তবা শাশিং তান্থোক্কনি,
\q1 অদুগা থাঙশাং অদুনা নখোয়গী লৈবাক ফাওদুনা চৎলোই~।
\q1
\v 7 অদুগা নখোয়না নখোয়গী য়েক্নবশিংবু তান্নগনি, অদুগা মখোয় নখোয়গী মাঙদা থাঙশাং ময়াদা তাগনি~।
\q1
\v 8 অদুগা নখোয়গী মী মঙানা চামবু তান্নগনি, নখোয়গী মী চামনা লীশীং তরাবু চেনহনগনি;
\q1 নখোয়গী য়েক্নবশিং নখোয়গী মাঙদা থাঙশাং ময়াদা তাগনি~।
\q1
\v 9 <মরমদি ঐনা নখোয়দা ওনশিনবিগনি, নখোয়বু মহৈ য়ালহনগনি, নখোয়বু মশীং য়ামখৎহনবিগনি, অদুগা নখোয়গা লোয়ননা ঐগী ৱালেপ্নবা চেৎহনগনি~।
\q1
\v 10 অদুগা নখোয়না লীদুনা থম্বা অরিবা মহৈ মরোং চাগনি, অনৌবগী মরম্না অরিবা মহৈ মরোং পুথোক্কনি~।
\q1
\v 11 অদুগা ঐনা নখোয়গী নরক্তা ঐগী ফিশঙ থমগনি, অদুগা ঐগী থৱায়না নখোয়বু তুক্কচরোই~।
\q1
\v 12 অদুগা ঐনা নখোয়গী নরক্তা চৎকনি অমসুং নখোয়গী ঈশ্বর ওইগনি, অদুগা নখোয়না ঐগী মীশিং ওইগনি~।
\q1
\v 13 নখোয়না মখোয়গী মীনাই ওইদনবা নখোয়বু ইজিপকী লৈবাক্তগী পুথোকপিরকপা ঐদি যেহোবা নখোয়গী ঈশ্বরনি~।
\q1 অদুগা ঐনা নখোয়গী পোৎপু লাকপা অদু থুগাইরে অমসুং নখোয়বু তিংনা চৎহল্লে~।
\s1 হায়বা ইন্দবগী শিরাপ
\q1
\v 14 <অদুবু নখোয়না ঐগী ৱা তাদ্রবদি, য়াথং পূম্নমক অসি ঙাক্ত্রবদি,
\q1
\v 15 নখোয়না ঐগী ৱায়েন পথাপশিং থৌশাদ্রবদি, নৎত্রগা নখোয়না ঐগী ৱায়েনশিং হঙ্গোইরবদি, অসুম্না নখোয়না ঐগী য়াথং পূম্নমক ইন্দদুনা নখোয়না ঐগী ৱালেপ্নবা থুগাইরবদি,
\q1
\v 16 ঐনা নখোয়দা মসি তৌগনি: ঐনা নখোয়দা তু চুংনা কিবা, লোক্কী লায়না অমসুং অচাকপা লাইহৌ হৌহনগনি, মদুনা মিৎশিং মাঙহনগনি অমসুং থৱায় ৱাহনগনি~।
\q1 অদুগা নখোয়না অরেম্বদা নখোয়গী মরূ হুনগনি, মরমদি নখোয়গী য়েক্নবশিংনা মদু চাগনি~।
\q1
\v 17 অদুগা ঐনা নখোয়গী মায়োক্তা লৈগনি, নখোয়গী য়েক্নবশিংগী মাঙদা নখোয়বু হাৎকনি~।
\q1 নখোয়বু য়েংথিবা মখোয়না নখোয়গী নথক্তা পানগনি, কনা অমতনা নখোয়বু তান্নদ্রবসু নখোয়না চেনগনি~।
\q1
\v 18 <মদু ওইরবা ফাওবদা নখোয়না ঐগী ৱা তাদ্রবদি, ঐনা নখোয়গী পাপশিংগীদমক নখোয়বু শরূক তরেৎ হেন্না চৈরাক পীগনি~।
\q1
\v 19 অদুগা ঐনা নখোয়গী নঙক কনবা নাপন থুদেক্কনি~।
\q1 অদুগা ঐনা নখোয়গী অতিয়া নোংদোনবু য়োৎকুম্না, নখোয়গী মালেম্বু পিথ্রাইগুম্না ওইহনগনি~।
\q1
\v 20 অদুগা নখোয়গী পাঙ্গল অরেম্বদা শিজিন্নগনি;
\q1 মরমদি নখোয়গী লম্না মশাগী পোত্থোক হেনগৎহল্লোই, লম অদুগী উপালশিংনা মহৈশিং য়াল্লোই~।
\q1
\v 21 <অদুগা নখোয়না ঐগী মায়োক্তা চৎলবদি অমসুং ঐগী ৱা তাদ্রবদি, ঐনা নখোয়গী পাপশিংগী মতুং ইন্না নখোয়গী নথক্তা শরূক তরেৎ হেন্না লায়থুংশিং পুরক্কনি~।
\q1
\v 22 ঐনা নখোয়গী নরক্তা লম্লক্কী শাশিং থারক্কনি, মখোয়না নখোয়গী নচাশিংবু নঙোন্দগী মুনগনি, নখোয়গী য়ূমশাশিং মাঙহনগনি, অমসুং নখোয়গী মশীং হন্থহনগনি; অদুগা নখোয়গী অচৌবা লম্বীশিং ইতাক তাকহনগনি~।
\q1
\v 23 <অদুগা মখোয়শিং অসিনা ঐনা নখোয়বু চৈরাক পীরবা ফাওবদা, নখোয়না ঐগী মায়োক্তা চৎলবদি,
\q1
\v 24 ঐনা নখোয়গী মায়োক্তা চৎকনি, নখোয়গী পাপশিংগীদমক নখোয়বু শরূক তরেৎ হেন্না চৈরাক পীগনি~।
\q1
\v 25 অদুগা ঐনা নথক্তা থাঙশাং অমা পুরক্কনি, মদুনা ঐগী ৱালেপ্নবগী লমন খুম্বা অদু পাঙথোক্কনি;
\q1 অদুগা নখোয়না নখোয়গী সহরশিংদা পুলপ পূনশিনবা মতমদা, ঐনা নখোয়গী নরক্তা লাইচৎ থারক্কনি;
\q1 নখোয়গী য়েক্নবশিংগী খূত্তা নখোয়বু পীথোক্কনি~।
\q1
\v 26 ঐনা নখোয়গী চান-থক্নবা থিংবা মতমদা, নুপী তরানা লৈরঙ অমদা নখোয়গী তল হৌগনি, অদুগা মখোয়না নখোয়গী তল অদু খল ওন্দুনা নখোয়দা পীগনি, অদুগা নখোয়না চাগনি, অদুবু পেনবা লৈরোই~।
\q1
\v 27 <অদুগা মদু ওইরবা ফাওবদা নখোয়না ঐগী ৱা তাদদুনা ঐগী মায়োক্তা চৎলবদি,
\q1
\v 28 ঐনা মৈ হৌনা শাউদুনা নখোয়গী মায়োক্তা চৎকনি;
\q1 অদুগা ঐ, ঐমক্না নখোয়গী পাপশিংগীদমক নখোয়বু তরেৎলক হেন্না চৈরাক পীগনি~।
\q1
\v 29 অদুগা নখোয়না নখোয়গী নচা নিপাশিংগী মশা চাগনি, নখোয়না নখোয়গী নচা নুপীশিংগী মশা চাগনি~।
\q1
\v 30 অদুগা ঐনা নখোয়গী অৱাংবা মফমশিং মাঙহনগনি, নখোয়গী মূর্ত্তিশিং ককথৎকনি, নখোয়গী লাই মূর্ত্তিশিংগী অশিবা মশাশিংগী মথক্তা নখোয়গী অশিবা মশাশিং লংশিনগনি;
\q1 অদুগা ঐগী থৱায়না নখোয়বু হঙ্গোইগনি~।
\q1
\v 31 অদুগা ঐনা নখোয়গী সহরশিং মাঙহনগনি, নখোয়গী অশেংবা মফমশিং ইতাক তাকহনগনি, ঐনা নখোয়গী নুংশিবা মনম নম্বিররোই~।
\q1
\v 32 ঐনা লৈবাক অদু ইতাক তাকহনগনি, অদুগা মদুদা লৈবা নখোয়গী য়েক্নবশিংনা মদুদা চঙক্নগনি~।
\q1
\v 33 ঐনা নখোয়বু জাতিশিংগী মরক্তা চাইখাইগনি অমসুং নখোয়গী তুংদা থাঙশাং অমা শত্তোক্কনি;
\q1 অদুগা নখোয়গী লৈবাক মাঙ তাক্তুনা লৈগনি অমসুং নখোয়গী সহরশিং খুন্দাররোই~।
\q1
\v 34 অদুদগী লৈবাক অদুনা ইতাক তাক্তুনা লৈরিবা মখৈ অমসুং নখোয়না নখোয়গী য়েক্নবশিংগী লৈবাক্তা লৈরিবা মখৈ লৈবাক অদুনা পোত্থাগনি;
\q1 অদুগা লৈবাক অদুনা পোত্থাবা নুমিৎশিং ফংগনি~।
\q1
\v 35 অদুগা লৈবাক অদুনা ইতাক তাক্তুনা লৈরিবা মখৈ মসি পোত্থাগনি;
\q1 মরমদি নখোয়না মসিদা লৈরিঙৈদা নখোয়গী পোত্থাবা নুমিৎশিংদা পোত্থাখিদে~।
\q1
\v 36 অদুগা মখোয়গী য়েক্নবশিংগী লৈবাক্তা নখোয়গী নরক্তগী হিংদুনা লৈহৌবা মখোয়দা ঐনা মখোয়গী থম্মোইদা শোন্থবা অমা থারক্কনি;
\q1 উনা লেঙবগী মখোন্না মখোয়বু চেনহনগনি;
\q1 অদুগা মখোয় থাঙশাংদগী চেনবগুম মখোয়না চেনগনি, অদুগা কনা অমতনা তান্নদ্রবসু মখোয় তুগনি~।
\q1
\v 37 অদুগা কনা অমতনা তান্নদ্রবসু থাঙশাংগী মমাঙদা ওইবগুম, মখোয় অমনা অমগী মথক্তা তুশিনগনি;
\q1 নখোয়না নখোয়গী য়েক্নবশিংগী মাঙদা লেপ্নবা পাঙ্গল লৈরোই~।
\p
\v 38 অদুগা নখোয়না জাতিশিংগী মরক্তা মাঙগনি, নখোয়গী য়েক্নবশিংগী লৈবাক্না নখোয়বু চাথোক্কনি~।
\q1
\v 39 অদুগা নখোয়গী নরক্তগী লৈহৌবা মখোয় মশাগী অয়োল অরান্দা নখোয়গী য়েক্নবশিংগী লৈবাকশিংদা মাঙশিল্লক্কনি;
\q1 অদুগা মখোয়গী মপা মপুশিংগী অয়োল অরান্দসু মখোয় মখোয়গা লোয়ননা মাঙশিল্লক্কনি~।
\q1
\v 40 <অদুবু মখোয়না মখোয়গী অয়োন অরান অমসুং মখোয়গী মপা মপুশিংগী অয়োন অরান, ঐঙোন্দা থাজবা য়াদনা চৎখিবা মখোয়গী থাজবা য়াদবা অদু য়াওনা মখোয়না ঐগী মায়োক্তা চৎখিবা অদু হায়দোকচরবদি,
\q1
\v 41 অদুগা ঐনসু মখোয়গী মায়োক্তা চৎখিবা অমসুং মখোয়গী য়েক্নবশিংগী লৈবাক্তা মখোয়বু পুরকখিবা অদু হায়দোকচরবদি,
\q1 অদুগা মখোয়গী ঊন কক্তবা থম্মোইশিং অদু নোল্লুকচদুনা মখোয়না মখোয়গী মরান অদু য়াজরবদি,
\q1
\v 42 ঐনা যাকোবকা লেপ্নখিবা ঐগী ৱালেপ্নবা নীংশিংবিগনি, অদুগা ইসাক্কা লেপ্নখিবা ঐগী ৱালেপ্নবসু অমসুং অব্রাহামগা লেপ্নখিবা ঐগী ৱালেপ্নবসু ঐনা নীংশিংবিগনি;
\q1 অদুগা ঐনা লৈবাক অদু নীংশিংবিগনি~।
\q1
\v 43 অদুগা নখোয়না লৈবাক অদুসু থাদোক্কনি, মখোয় য়াওদনা লৈবাক অদু ইতাক তাক্লিঙৈদা মহাক্কী পোত্থাবা নুমিৎশিং ফংগনি;
\q1 অদুগা মখোয়না মখোয়গী অয়োল অরানগী চৈরাক য়াজগনি, মরমদি মখোয়না ঐগী ৱায়েনশিং য়াখিদে অমসুং মখোয়না ঐগী ৱায়েন পথাপশিং হঙ্গোইখি~।
\q1
\v 44 অদুগা পূম্নমক অসি ওইদুনসু, মখোয়না মখোয়গী য়েক্নবশিংগী লৈবাক্তা লৈরিঙৈদা, মখোয়বু তুম্না মাঙহন্নবা অমসুং মখোয়গা লেপ্নখিবা ঐগী ৱালেপ্নবা থুগাইনবা, ঐনা মখোয়বু লংথোক্লোই, ঐনা মখোয়বু হঙ্গোইরোই:
\q1 মরমদি ঐদি যেহোবা মখোয়গী ঈশ্বরনি~।
\q1
\v 45 অদুবু ঐনা মখোয়গী ঈশ্বর ওইননবা, ঐনা মখোয়বু জাতিশিংগী মমাঙদা ইজিপ লৈবাক্তগী পুথোক্লকখিবা মখোয়গী মপা মপুশিংগা লেপ্নখিবা ৱালেপ্নবা অদু ঐনা মখোয়গীদমক নীংশিংবিগনি:
\q1 ঐদি যেহোবানি~।> >>
\p
\v 46 সীনায় চীংদা যেহোবানা মৌশিগী মপান্না যেহোবা অমসুং ইস্রায়েল মচাশিংগী মরক্তা লেপ্নখিবা পথাপশিং, ৱায়েনশিং অমসুং ৱায়েন য়াথংশিং অদু মখোয় অসিনি~।
\c 27
\s1 কত্থোকখ্রবশিং হন্দোকপা
\p
\v 1 অদুগা যেহোবানা মৌশিদা হায়খি,
\v 2 <<ইস্রায়েল মচাশিংদা ৱা ঙাঙউ অমসুং মখোয়দা হায়য়ু, <নহাক্না লেপ্পা মমলগী মতুং ইন্না কনাগুম্বা মী অমনা মীওই খরবু যেহোবাদা অথোইবা ৱাশক শক্তুনা কত্থোক্লবদি,
\v 3 অদুগা নহাক্না লেপ্পা মমল অদু চহী কুনশুবদগী চহী হুম্ফুশুবা ফাওবদা লৈবা নিপাগী ওইরবদি, নহাক্না লেপ্পা মমল অদু অশেংবা মফমগী শেকেল মতুং ইন্না লুপাগী শেকেল য়াঙ্খৈ ওইগনি~।
\v 4 অদুগা মসি নুপী ওইরবদি, নহাক্না লেপ্পা মমল অদু শেকেল কুন্থ্রা ওইগনি;
\v 5 অদুগা চহী মঙাশুবদগীনা চহী কুনশুবা ফাওবা ওইরবদি, নহাক্না লেপ্পা মমল অদু নিপাগীদমক শেকেল কুন অমসুং নুপীগীদমক শেকেল তরা ওইগনি;
\v 6 অদুগা থা অমশুবদগী চহী মঙাশুবা ফাওবা ওইরবদি, নহাক্না লেপ্পা মমল অদু নিপাগীদমক লুপাগী শেকেল মঙা অমসুং নহাক্না লেপ্পা মমল অদু নুপীগীদমক লুপাগী শেকেল অহুম ওইগনি;
\v 7 অদুগা চহী হুম্ফুদগীনা মথক ওইরবদি, নিপা ওইরগনা নহাক্না লেপ্পা মমল অদু শেকেল তরামঙা অমসুং নুপী ওইরগনা শেকেল তরা ওইগনি~।
\v 8 অদুবু নহাক্না লেপ্পা মমলদগী তানা মহাক লাইরবা ওইরবদি, মহাক মশামক পুরোহিৎকী মাঙদা লাক্কনি অমসুং পুরোহিৎনা মহাক্কী মমল লেপকনি; অদুগা ৱাশকখিবা মহাক্কী ঙমজবা মতুং ইন্না পুরোহিৎনা মহাক্কী মমল লেপকনি~।
\v 9 অদুগা মীশিংনা যেহোবাদা কৎনপোৎ অমা পুরকপদা শা ওইরবদি, যেহোবাদা পীবা অসিগুম্বা পূম্নমক অশেংবা ওইগনি~।
\v 10 মহাক্না মসি ওন্থোকলোইদবনি অমসুং মসি শিন্দোক্লোইদবনি, ফত্তবগীদমক অফবা, নৎত্রগা অফবগীদমক ফত্তবা~। অদুগা মহাক্না শাগীদমক শা শিন্দোক্লবদি, মসি অমসুং শিন্নরিবা অদু অশেংবা ওইগনি~।
\v 11 অদুগা অমাংবা শা অমা ওইরবদি, মখোয়না মদু যেহোবাদা ঈরাত্তুনা কৎলোই~। মহাক্না শা অদু পুরোহিৎ অদুগী মাঙদা পুরক্কনি;
\v 12 অদুগা পুরোহিৎ অদুনা মসি ফৈ নৎত্রগা ফত্তে হায়বা য়েংলগা মমল লেপকনি; নহাক্না, হায়বদি পুরোহিৎ অদুনা মসিগী মমল লেপ্পা অদু মসিগী মমল ওইগনি~।
\v 13 অদুবু মহাক্না মসি হন্দোক্নীংলবদি, নহাক্না লেপ্পা মমল অদুদা মহাক্না মদুগী শরূক মঙাগী অমা হাপচিনগনি~।
\v 14 <অদুগা কনাগুম্বা মী অমনা মহাক্কী য়ূম যেহোবাদা অশেংবা ওইনবা কত্থোক্লবদি, পুরোহিৎ অদুনা ফৈ নৎত্রগা ফত্তে হায়বা য়েংলগা মসিগী মমল লেপকনি; পুরোহিৎ অদুনা মমল লেপ্পা অদুগুম্না মসিগী মমল লেঙদনা লৈগনি~।
\v 15 অদুগা মসি কত্থোকখিবা মহাক্না মহাক্কী য়ূম হন্দোক্নীংলবদি, নহাক্না লেপ্পা মমলদা মহাক্না শেনগী শরূক মঙাগী অমা হাপচিনগনি অমসুং মসি মহাক্কী ওইগনি~।
\v 16 অদুগা কনাগুম্বা মী অমনা মহাক্কী ওইবা লৌবুক্কী শরূক্তগী খরা যেহোবাদা কত্থোক্লবদি, নহাক্না লেপ্পা মমল অদু মদুগী চঙগদবা মরূগী মতুং ইন্না ওইগনি: বার্লি মরূ \f + \fr 27:16 \fk হোমর: \ft লিটর 220~।\f*হোমর অমগী মমলদি লুপাগী শেকেল য়াঙ্খৈ ওইগনি~।
\v 17 অদুগা মহাক্না অচৌবা কুমৈগী চহীদগী মহাক্কী লৌবুক কত্থোক্লবদি, নহাক্না লেপ্পা মমলগী মতুং ইন্না মসি লেঙদনা লৈগনি~।
\v 18 অদুবু মহাক্না অচৌবা কুমৈ অদুগী তুংদা মহাক্কী লৌবুক কত্থোক্লবদি, পুরোহিৎ অদুনা অচৌবা কুমৈগী চহী য়ৌগদবা ৱাৎলিবা চহীশিং অদুগী মতুং ইন্না মঙোন্দা শেন পাগনি অমসুং নহাক্না লেপ্পা মমল অদুদগী মসি খাইদোক্কনি~।
\v 19 অদুগা লৌবুক কত্থোকখিবা মহাক্না মসি হন্দোক্নীংলবদি, নহাক্না লেপ্পা মমলদা মহাক্না শেনগী শরূক মঙাগী অমা হাপচিনগনি অমসুং মসি মহাক্কী ওইগনি~।
\v 20 অদুগা মহাক্না লৌবুক অদু হন্দোক্ত্রবদি, নৎত্রগা মহাক্না লৌবুক অদু অতোপ্পা মী অমদা য়োনখ্রবদি, মসি অমুক হন্না হন্দোক্লোইদবনি~।
\v 21 অদুবু লৌবুক অদু অচৌবা কুমৈগী মতমদা থাদোকপা মতমদা মসি কত্থোকখ্রবগুম, লৌবুক অসি যেহোবাদা অশেংবা ওইগনি; অদুগা পুরোহিৎ অদুগী ওইগনি~।
\v 22 অদুগা কনাগুম্বা মী অমনা মহাক্কী ওইরবা লৌবুক অদুদগী নত্তবা, মহাক্না লৈবা লৌবুক অমা যেহোবাদা কত্থোক্লবদি,
\v 23 পুরোহিৎ অদুনা অচৌবা কুমৈগী চহী ফাওবা, নহাক্না লেপ্পা মমলগী মতিক চাবা অদু মহাক্কা পানগনি~। অদুগা নুমিৎ অদুদা নহাক্না লেপ্পা মমল অদু মহাক্না যেহোবাদা অশেংবা পোৎ ওইনা পীগনি~।
\v 24 অচৌবা কুমৈগী চহী অদুদা, মঙোন্দগী লৈরকপা লৌবুক অদু মঙোন্দা, হায়বদি লম মপু ওইরবা মঙোন্দা হঞ্জিনগনি~।
\v 25 অদুগা নহাক্না লেপ্পা মমল পূম্নমক অশেংবা মফমগী শেকেল মতুং ইন্না ওইগনি: \f + \fr 27:25 \fk গেরা: \ft গেরা অমসি গ্রাম 0.6 রোম্নি~।\f*গেরা কুন্না শেকেল ওইগনি~।
\p
\v 26 <অদুবু অহানবা পোকপা ওইবা মরম্না যেহোবাগী ওইগদবা শাশিংগী অহানবা পোকপা অদু মী কনা অমতনা কত্থোক্লোইদবনি; মসি শল্লাবা নৎত্রগা য়াউ ওইরবসু যেহোবাগীনি~।
\v 27 অদুগা মসি অমাংবা শাদগী ওইরবদি, নহাক্না লেপ্পা মমলগী মতুং ইন্না মহাক্না মসি হন্দোক্কনি অমসুং মসিগী শরূক মঙাগী অমা মদুদা হাপচিনগনি; নৎত্রগা মসি হন্দোক্ত্রবদি, নহাক্না লেপ্পা মমলগী মতুং ইন্না মসি য়োনগনি~।
\p
\v 28 <অদুম ওইনমক, মী অমনা মহাক্কী লৈজবা পূম্নমক্তগী, শা অমসুং মী, নৎত্রগা মহাক্কী শরূক ওইরবা লৌবুক্তগী যেহোবাদা কত্থোক্লবা, কত্থোকখ্রবা পোৎ অমতা য়োল্লোইদবনি নৎত্রগা হন্দোক্লোইদবনি; কত্থোকখ্রবা পোৎ খুদিং যেহোবাদা খ্বাইদগী অশেংবনি~।
\v 29 মীশিংগী মরক্তা মাঙহন্ননবা কত্থোক্কদবা, কত্থোকখ্রবা অমবু হন্দোক্লোইদবনি, অদুবু মহাকপু শোয়দনা হাৎকদবনি~।
\v 30 <অদুগা লম অদুগী শরূক তরাগী অমা পূম্নমক, হায়বদি লম অদুগী মরূগী, নৎত্রগা উপালগী মহৈগী ওইরবসু যেহোবাগীনি; মসি যেহোবাদা অশেংবনি~।
\v 31 অদুগা মী অমনা মহাক্কী শরূক তরাগী অমশিং হন্দোক্নীংলবদি, মহাক্না মদুদা মদুগী শরূক মঙাগী অমা হাপচিনগনি~।
\v 32 অদুগা শল্লুপ, নৎত্রগা হামেং য়াউ শঙ্গুগী, হায়বদি চৈগী মখাদা চৎপা খুদিংগী শরূক তরাগী অমগী মরীদা তরাশুবা অদু যেহোবাদা অশেংবা ওইগনি~।
\v 33 মহাক্না মদু অফবা নৎত্রগা ফত্তবা থিরোইদবনি, নৎত্রগা মদু মহুৎ শিল্লোইদবনি; মহাক্না শিন্দ শিল্লবদি, মদু অমসুং শিল্লিবা অদু অশেংবা ওইগনি; মদু হন্দোকপা য়ারোই~।> >>
\v 34 মখোয় অসি যেহোবানা সীনায় চীংদা ইস্রায়েল মচাশিংগীদমক মৌশিদা পীখিবা য়াথংশিংনি~।
