\id GEN
\h মৈহৌরোন
\toc3 মৈহৌ
\toc2 মৈহৌরোন
\toc1 মৈহৌরোন
\mt1 মৈহৌরোন
\ili অইবা: মৌশি
\ili থৌদোকশিংগী চহী: লৈশেমঙৈদগী চাউরাক্না খৃষ্ট মমাঙ 1876 ফাওবা
\ili ইবগী চহী: চাউরাক্না খৃষ্ট মমাঙ 1400
\ip মৌশিনা বাইবলগী অহানবা লাইরিক মঙা, হায়বদি মৈহৌরোন্দগী অনীশুবা ৱায়েন ফাওবা অসি চাউরাক্না খৃষ্টনা পোক্ত্রিঙৈ চহী 1445 দগী 1405 ফাওবগী মনুংদা ইখিবনি~। মসি পূম্নমক্কী অহৌবগী লাইরিক্নি~। ইস্রায়েল মচাশিংগীদমক মখোয়গী মপা মপুশিংদা ঈশ্বরনা ফোংদোকখিবা অদু মখোয়দা তম্বিনবা ইরম্বনি~। মসি শাস্ত্র পূম্নমক্কী য়ূম্ফম্নি~।
\ip লাইরিক অসি মপূঙ ওইনা শরূক অনীথোক্না খাইদোকপা য়াই~। অহানবা শরূক (পন্দুপ 1-11) অসিনা তাইবংপান, মীওইবা, পাপ, শিবা, হন্দোকপিবা, চাউখৎলকপা, জাতিশিং অমসুং লোনশিং হৌরকপগী মরমদা ইরি~। অনীশুবা শরূক (পন্দুপ 12-50) অসিনা হিব্রু জাতিগী হৌরকফম: অব্রাহাম, ইসাক, যাকোব অমসুং যোসেফকী মরমদনি~। লাইরিক অসিদা য়াওরিবা মরু ওইবা হীরমশিংদি ঈশ্বরনা তাইবংপানবু শেম্বিবা, মীওইবনা পাপ্তা তাবা, ঈশিং ঈচাউ, বাবেল, ঈশ্বরনা অব্রাহাম্বু কৌবিবা অমসুং মহাক্কা ৱালেপ্নবা, অদুগা যাকোবনা মচা নিপা তরামাথোইগা লোয়ননা ইজিপ্তা চৎপা অসিনি~। লাইরিক অসি অনৌবা ৱালেপ্নবদা য়াম্না তোয়না পল্লি~।
\ie
\c 1
\s1 ঈশ্বরগী খূৎশেমশিং
\p
\v 1 অহানবদা ঈশ্বরনা অতিয়া নোংদোন অমসুং মালেম শেম্বিরম্মী~।
\v 2 অদুবু মালেম অদু মওং নাইরমদে অমসুং ইহাঙ হাঙলম্মী~। অদুদা অরুবা ঈশিংগী ঈমায়দা অমম্বা লৈরম্মী~। অদুগা ঈশ্বরগী থৱায়না ঈশিং ঈমায়থক্তা খঞ্জিন্দুনা লৈরম্মী~।
\v 3 অদুদগী ঈশ্বরনা হায়খি, <<মঙান লৈসনু>>; মদুদা মঙান লৈখি~।
\v 4 ঈশ্বরনা মঙান অদু ফৈ হায়বা উরম্মী; অদুগা ঈশ্বরনা মঙান অদু অমম্বদগী খাইদোক্লম্মী~।
\v 5 ঈশ্বরনা মঙান অদু নুংথিল কৌখি, অদুগা অমম্বা অদু মহাক্না অহিং কৌখি, অদুদগী নুমিদাংৱাইরম অমসুং অয়ুক অদু অহানবা নুমিৎ ওইরম্মী~।
\p
\v 6 অদুদগী ঈশ্বরনা হায়খি, <<ঈশিংগী মরক্তা অহাঙবা অমা লৈরকসনু, মদুনা ঈশিংবু ঈশিংদগী খাইদোকসনু~।>>
\v 7 অসুম্না ঈশ্বরনা অহাঙবা অদু শেমদুনা মদুগী মখাদা লৈবা ঈশিং অদু অহাঙবা অদুগী মথক্তা লৈবা ঈশিংদগী খাইদোক্লে; মদু অদুম্না ওইখি~।
\v 8 ঈশ্বরনা অহাঙবা অদুবু অতিয়া কৌখি~। অদুদগী নুমিদাংৱাইরম অমসুং অয়ুক অদু অনীশুবা নুমিৎ ওইরম্মী~।
\p
\v 9 অদুদগী ঈশ্বরনা হায়খি, <<অতিয়া নোংদোনগী মখাদা লৈবা ঈশিং পূম্নমক অদু মফম অমদা পূনশিনসনু অমসুং কংফাল উরকসনু>>; মদু অদুম্না ওইখি~।
\v 10 ঈশ্বরনা কংফাল অদু মালেম কৌখি, অদুগা পূনশিল্লিবা ঈশিং অদু মহাক্না সমুদ্র কৌখি; অদুগা ঈশ্বরনা মদু ফৈ হায়বা উরম্মী~।
\v 11 অদুদগী ঈশ্বরনা হায়খি, <<মালেম্না অশংবা পাম্বীশিং অমসুং মহৈ মরোং পানবা পাম্বী, মালেমদা মাগী মাগী জাৎকী মতুং ইন্না মহৈদা মরূ য়াওবা উপাল ৱাপালশিং থোকহনসনু>>; মদু অদুম্না ওইখি~।
\v 12 অদুগা মালেম্না অশংবা পাম্বীশিং, মাগী মাগী জাৎকী মতুং ইন্না মহৈ মরোং পানবা পাম্বী অমসুং মাগী মাগী জাৎকী মতুং ইন্না মহৈদা মরূ য়াওবা উপাল ৱাপালশিং থোকহনখি; অদুগা ঈশ্বরনা মদু ফৈ হায়বা উরম্মী~।
\v 13 অদুদগী নুমিদাংৱাইরম অমসুং অয়ুক অদু হুম্নিশুবা নুমিৎ ওইরম্মী~।
\p
\v 14 অদুদগী ঈশ্বরনা হায়খি, <<অহিংদগী নুংথিল খাইদোক্নবা অতিয়া নোংদোনগী অহাঙবা অদুদা মঙানশিং লৈসনু~। মখোয় অদু খূদমশিংগীদমক, কুম-থাশিংগীদমক, নুমিৎশিংগীদমক অমসুং চহীশিংগীদমক ওইসনু~।
\v 15 অদুগা মখোয় অদু মালেমদা মঙান পীননবা অতিয়া নোংদোনগী অহাঙবদা মঙান ওইনা লৈসনু~।>> মদু অদুম্না ওইখি~।
\v 16 ঈশ্বরনা অচৌবা মঙান অনী শেম্বিরম্মী: নুংথিলগী মথক্তা পান্নবা হেন্না চাউবা মঙান অমা অমসুং অহিংগী মথক্তা পান্নবা হন্থবা মঙান অমা শেম্বিরম্মী; অদুগা মহাক্না থৱান্মিচাকিশংসু শেম্বিরম্মী~।
\v 17 মালেমদা মঙান পীনবা ঈশ্বরনা মখোয়বু অতিয়া নোংদোনগী অহাঙবদা থম্বিরম্মী,
\v 18 মসি অহিং অমসুং নুংথিলগী মথক্তা পান্নবা, অদুগা মঙানবু অমম্বদগী খাইদোক্নবনি; অদুগা ঈশ্বরনা মদু ফৈ হায়বা উরম্মী~।
\v 19 অদুদগী নুমিদাংৱাইরম অমসুং অয়ুক অদু মরিনিশুবা নুমিৎ ওইরম্মী~।
\p
\v 20 অদুদগী ঈশ্বরনা হায়খি, <<ঈশিংনা অহিংবা জীব মরাং কায়না থোকহনসনু~। অদুগা মালেমগী মথক্তা অতিয়া নোংদোনগী অহাঙবদা উচেক ৱায়া পাইসনু~।>>
\v 21 অসুম্না ঈশ্বরনা সমুদ্রগী অচৌবা জীবশিং অমসুং মাগী মাগী জাৎকী মতুং ইন্না ঈশিংনা মরাং কায়না থোকহনবা অহিংবা জীব খুদিংমক শেম্বিখি~। অদুগা মহাক্না মাগী মাগী জাৎকী মতুং ইন্না মশা পানবা উচেক ৱায়া খুদিংমক শেম্বিখি; অদুগা ঈশ্বরনা মদু ফৈ হায়বা উরম্মী~।
\v 22 অদুগা ঈশ্বরনা মখোয়বু বোর পীদুনা হায়খি, <<চাগোগ ফৌ, য়ামখৎচৌ অমসুং সমুদ্রগী ঈশিংদা থন্না লৈয়ু~। অদুগা মালেমদা উচেক ৱায়া য়ামখৎসনু~।>>
\v 23 অদুদগী নুমিদাংৱাইরম অমসুং অয়ুক অদু মঙানিশুবা নুমিৎ ওইরম্মী~।
\p
\v 24 অদুদগী ঈশ্বরনা হায়খি, <<মালেম্না মাগী মাগী জাৎকী মতুং ইন্না অহিংবা জীব: শা শন, মপূক্না শিত্তুনা চৎপা জীব অমসুং লম্লক্কী শা, মাগী মাগী জাৎকী মতুং ইন্না থোকহনসনু>>; মদু অদুম্না ওইখি~।
\v 25 ঈশ্বরনা মাগী মাগী জাৎকী মতুং ইন্না লম্লক্কী শা, মাগী মাগী জাৎকী মতুং ইন্না শা শন, মাগী মাগী জাৎকী মতুং ইন্না লৈপাক্তা মপূক্না শিত্তুনা চৎপা জীব খুদিংবু শেম্বিখি~। অদুগা ঈশ্বরনা মদু ফৈ হায়বা উরম্মী~।
\p
\v 26 অদুদগী ঈশ্বরনা হায়খি, <<ঐখোয়না ঐখোয়গী মওংদা ঐখোয় মান্না মী শেমসি~। অদুগা মখোয়না সমুদ্রদা লৈবা ঙাশিং, অতিয়াগী উচেক ৱায়াশিং, শা শন, মালেম পূম্নমক্কী মথক্তা অমসুং লৈপাক্তা মপূক্না শিত্তুনা চৎপা জীব খুদিংমক্কী মথক্তা পানসনু~।>>
\v 27 মরম অদুনা ঈশ্বরনা মীবু মহাকমক্কী মওংদা শেম্বিখি, ঈশ্বরগী মওংদা মহাক্না মী শেম্বিরম্মী~। মহাক্না মখোয়বু নিপা অমসুং নুপী ওইনা শেম্বিরম্মী~।
\p
\v 28 অদুদগী ঈশ্বরনা মখোয়বু বোর পীবিখি অমসুং ঈশ্বরনা মখোয়দা হায়খি, <<নচা নশূ পোকচৌ অমসুং য়ামখৎচৌ~। অদুগা মালেম থনহল্লু অমসুং মদুবু খুদুম চঞ্জৌ~। অদুগা সমুদ্রদা লৈবা ঙাশিংগী, অতিয়াগী উচেক ৱায়া অমসুং মালেমদা চৎলিবা অহিংবা জীব খুদিংগী মথক্তা পাঞ্জৌ~।>>
\v 29 অদুদগী ঈশ্বরনা হায়খি, <<য়েংউ, মালেম অপূম্বগী লৈমায়দা লৈবা মহৈ মরোং পানবা পাম্বী খুদিং অমসুং মহৈদা মরূ য়াওবা উপাল ৱাপাল খুদিং ঐনা নখোয়দা পীরবনি~। মদু নখোয়গী চিঞ্জাক ওইগনি~।
\v 30 অদুগা অহিংবা জীব খুদিংদা, মালেমদা লৈবা লম্লক্কী শা খুদিংদা, অতিয়াগী উচেক ৱায়া খুদিংদা অমসুং লৈপাক্তা মপূক্না শিত্তুনা চৎপা জীব খুদিংদা অশংবা মনা মশীং খুদিং ঐনা মচীঞ্জাক ওইনা পীরবনি~।>> মদু অদুম্না ওইখি~।
\v 31 অদুগা ঈশ্বরনা শেম্বিখ্রবা খুদিংমকপু মহাক্না য়েংলম্মী, অদুগা য়েংউ, মদু য়াম্না ফরম্মী~। অদুগা নুমিদাংৱাইরম অমসুং অয়ুক অদু তরুক্নিশুবা নুমিৎ ওইরম্মী~।
\c 2
\p
\v 1 মতৌ অসুম্না অতিয়া নোংদোন অমসুং মালেম, অদুগা মদুদা লৈরিবা পূম্নমক শেম্বা লোইখি~।
\v 2 অদুগা তরেৎনিশুবা নুমিত্তা ঈশ্বরনা তৌখিবা মহাক্কী থবক অদু মহাক্না লোইশিনখি~। মহাক্না তৌখ্রবা মহাক্কী থবক পূম্নমক্তগী তরেৎনিশুবা নুমিত্তা পোত্থাখি~।
\v 3 ঈশ্বরনা তরেৎনিশুবা নুমিৎ অদু বোর পীবিদুনা মদুবু শেংহনখি~। মরমদি নুমিৎ অদুদা ঈশ্বরনা শেম্বি শাবিখিবা থবক পূম্নমক্তগী মহাক্না পোত্থাখি~।
\s1 অহানবা নিপা নুপী
\p
\v 4 যেহোবা ঈশ্বরনা মালেম অমসুং অতিয়া নোংদোন শেম্বিবা মতমদা, অতিয়া নোংদোন অমসুং মালেম শেম্বগী \f + \fr 2:4 \fk ৱারী: \ft হিব্রু লোন্দা চারোন শূরোন~।\f*ৱারীদি অসিনি~।
\v 5 মালেমদা লৌবুক্কী পাম্বী অমতা লৈরমদ্রি, লৌবুক্কী মনা মশীং অমতা হৌরমদ্রি; মরমদি যেহোবা ঈশ্বরনা মালেমদা নোং চুহল্লমদ্রি, অদুগা লৌউ শীংউনবা মী অমতা লৈরমদ্রি~।
\v 6 অদুবু মালেমদগী \f + \fr 2:6 \fk লৈচিন: \ft লৈনুংদগী থোক্লকপা ঈফুৎকুম্বনি~। মতম অদুদা নোং চুরমদে~।\f*লৈচিন কাখৎলক্তুনা লৈপাক্কী লৈমায় শীন্থুংনা চোৎহনখি~।
\p
\v 7 অদুদগী যেহোবা ঈশ্বরনা লৈপাক্কী ঊফুন্না মী শেম্লগা মহাক্কী মনাতোন্দা হিংবগী স্বর কামশিনবিরম্মী~। অদুগা মী অদু অহিংবা মী ওইখি~।
\v 8 যেহোবা ঈশ্বরনা নোংপোক থংবা মায়গৈদা, এদেন্দা ইংখোল অমা শেম্বিরম্মী~। অদুগা মহাক্না শেমখিবা মী অদু মফম অদুদা থম্বিখি~।
\v 9 অদুগা য়েংবদা ফজবা, চাবদা হাউবা উপাল খুদিং যেহোবা ঈশ্বরনা লৈপাক্তগী হৌহনখি~। অদুগা মহাক্না ইংখোল অদুগী ময়ায়দা হিংবগী উপাল অমসুং অফ-ফত্ত খঙনবা উপাল হৌহনবিখি~।
\p
\v 10 অদুগা ইংখোল অদু ঈশিং চাইনবগীদমক এদেন্দগী তুরেন অমা চেল্লম্মী; মদু মফম অদুদগী খাইদোক্নখিদুনা ঈরোঙ মরি ফাংখি~।
\v 11 অহানবা অদুগী মিংদি পীশোন কৌই~। মসিনা সনা থোকপা হবীলা লৈবাক পূম্বা কোয়শিল্লি~।
\v 12 লৈবাক অদুগী সনাদি ফৈ~। \f + \fr 2:12 \fk ডেল্লিয়ম: \ft মমল য়াম্বা নূঙ নৎত্রগা মনম নুংশিবা উগী মনপ ওইরম্বা য়াই~।\f*ডেল্লিয়ম অমসুং ওনিক্স নূঙ মফম অদুদা ফংই~।
\v 13 অনীশুবা তুরেন অদুগী মিংদি গীহোন কৌই; মসিনা \f + \fr 2:13 \fk কূশ: \ft <<ইথিয়োপিয়া>> কৌনরে~।\f*কূশ লৈবাক অপূম্বা কোয়শিল্লি~।
\v 14 অহুমশুবা তুরেন অদুগী মিংদি \f + \fr 2:14 \ft হিদ্দেকেল: হৌজিক্তি টাইগ্রিস হায়না খঙনরে~।\f*হিদ্দেকেল কৌই~। মসিনা আশিরিয়া লৈবাক্কী নোংপোক্লোমদা চেল্লি~। মরিশুবা তুরেন্দি ইউফ্রেটিসনি~।
\p
\v 15 অদুগা যেহোবা ঈশ্বরনা নিপা অদু এদেনগী ইংখোন্দা পুরক্তুনা মদু কোইনবা অমসুং ঙাক-শেন্নবা থম্বিরম্মী~।
\v 16 যেহোবা ঈশ্বরনা নিপা অদুদা য়াথং পীদুনা হায়রকই, <<ইংখোলগী উপাল খুদিংগী মহৈ নহাক্না ননীং তম্না চাবা য়াই~।
\v 17 অদুবু অফ-ফত্ত খঙনবা উপালগী মহৈদি নহাক্না চাগনু, মরমদি মদু চারুবা নুমিত্তা নহাক শোয়দনা শিগনি~।>>
\p
\v 18 অদুগা যেহোবা ঈশ্বরনা হায়খি, <<নিপা অসিনা মতোমতা লৈবা অফবা নত্তে~। ঐনা মহাক্কীদমক অচাবা মপাং অমা শেম্বিগে~।>>
\v 19 যেহোবা ঈশ্বরনা লম্লক্কী শা খুদিংবু অমসুং অতিয়াগী উচেক ৱায়া খুদিংবু লৈপাক্তগী শেমখি~। অদুগা আদম্না মখোয়গী মমিং করি করি থোনগদগে হায়বা য়েংনবগীদমক মহাক্না মখোয়বু মনাক্তা পুরক্লম্মী~। অদুগা আদম্না থৱায় পানবা জীব খুদিংগী থোনখি থোনখিবা মমিং অদু মাগী মাগী মমিং ওইখি~।
\v 20 আদম্না শা শন পূম্নমক্কী, অতিয়াগী উচেক ৱায়া অমসুং লম্লক্কী শা খুদিংগী মমিং থোল্লম্মী~। অদুবু আদমগীদি অচাবা মপাং ফংখিদে~।
\v 21 অদুদগী যেহোবা ঈশ্বরনা আদম্বু তূমখুন হুন্না তূমথহল্লম্মী অমসুং মহাক তুমথখি~। অদুগা মহাক্কী শরূ হুমদাং অমা মহাক্না লৌথোক্লগা মদুগী মফমদা তোংশানা মেনশিল্লম্মী~।
\v 22 যেহোবা ঈশ্বরনা নিপা অদুদগী লৌথোকখিবা শরূ হুমদাং অদুনা নুপী অমা শেম্বিখি, অদুগা মহাকপু নিপা অদুগী মফমদা পুবিরক্লম্মী~।
\v 23 মদুদা আদম্না হায়খি,
\q1 <<মসি ঐগী শরূশিংগী শরূনি,
\q1 ঐগী হকচাংগী হকচাংনি;
\q1 মহাকপু নুপী কৌগনি,
\q1 মরমদি মহাক নিপাদগী লৌথোকখিবনি~।>>
\p
\v 24 মরম অসিনা নিপানা মহাক্কী মমা মপা থাদোক্তুনা মহাক্কী নুপীদা নপশিনগনি, অদুগা মখোয় অনী হকচাং অমতা ওইগনি~।
\p
\v 25 অদুগা নিপা অমসুং মহাক্কী নুপী, মখোয় অনীমক ফি থোংলমদে, অদুবু মখোয় ঈকাইরমদে~।
\c 3
\s1 মীনা পাপ্তা তাবা
\p
\v 1 যেহোবা ঈশ্বরনা শেম্বিখিবা লম্লক্কী শা খুদিংদগী লিন্না হেন্না শিংলম্মী~। মানা নুপী অদুদা হায়খি, <<ঈশ্বরনা তশেংনা হায়রম্ব্রা, <নখোয়না ইংখোল অসিগী করিগুম্বা উপালগী মহৈ চাগনু>?>>
\v 2 মদুদা নুপী অদুনা লিন্দা খুমখি, <<ইংখোলগী উপালশিংগী মহৈ ঐখোয়না চাবা য়াই~।
\v 3 অদুবু ইংখোলগী ময়ায়দা হৌরিবা উপাল অদুগী মহৈগী মরমদা ঈশ্বরনা হায়খি, <নখোয়না মদু চাসু চাগনু, শোকসু শোক্কনু, নৎত্রবদি নখোয় শিগনি~।> >>
\v 4 অদুদগী লিন্না নুপী অদুদা হায়খি, <<তশেংনমক নখোয় শিরোই~।
\v 5 মরমদি নখোয়না মদুদগী চারুবা নুমিত্তা নখোয়গী নমিৎ পাঙগনি অমসুং নখোয়না অফ-ফত্ত খঙলক্তুনা ঈশ্বরগুম ওইরক্কনি হায়বা ঈশ্বরনা খঙই~।>>
\v 6 উপাল অদু চাবদা হাউগনি, য়েংবদা ফজৈ অমসুং মীবু শিংহন্নবগীদমক কান্নৈ হায়বা নুপী অদুনা উরবদা, মহাক্না মদুদগী মহৈ হেক্তুনা চারম্মী, অদুগা মহাক্কা লোয়নরিবা মপুরোইবদসু মহাক্না পীরম্মী; অদুগা নিপা অদুনা চারম্মী~।
\v 7 মদুদা মখোয় অনীমক্কী মমিৎ পাঙদুনা মখোয় ফি থোংলমদে হায়বা মখোয়না খঙলম্মী~। অদুনা মখোয়না হৈয়িৎ মনাশিং তাইশিন্নদুনা মখোয়গী খ্বাঙ কূপশিন্নবা শেমখি~।
\p
\v 8 যেহোবা ঈশ্বরনা নুংশিৎ অঈংবা শিৎপা মতমদা ইংখোন্দা চত্থোক চৎশিন তৌবগী মখোন মখোয়না তারম্মী~। মদুদা আদম অমসুং মহাক্কী নুপীনা ইংখোল অদুগী উ মরক্তা যেহোবা ঈশ্বরগী মাঙদগী লোৎলম্মী~।
\v 9 মদুদা যেহোবা ঈশ্বরনা আদম্বু কৌদুনা হংখি, <<নহাক কদায়দা লৈবগে?>>
\v 10 মদুদা মহাক্না হায়খি, <<ঐনা ইংখোন্দা নহাক্কী খোঞ্জেন তাজরে অমসুং ঐ ফি থোংদবা মরম্না কিজরে, অদুনা ঐনা লোৎচবনি~।>>
\v 11 মদুদা মহাক্না হায়খি, <<নহাক ফি থোংদে হায়বা নঙোন্দা কনানা হায়বগে? নহাক্না চারোইদবনি হায়দুনা ঐনা নঙোন্দা য়াথং পীরম্বা উপাল অদুগী মহৈ নহাক্না চারুরব্রা?>>
\v 12 অদুগা নিপা অদুনা হায়খি, <<ঐগা লোয়ননবা নহাক্না পীবিখিবা নুপী অদুনা ঐঙোন্দা উপাল অদুগী মহৈ পীখি, মদুদা ঐনা চাখিবনি~।>>
\v 13 অদুদগী যেহোবা ঈশ্বরনা নুপী অদুদা হায়খি, <<নহাক্না তৌখিবা অসি করিনো?>> নুপী অদুনা হায়খি, <<লিন্না ঐবু লৌনম তৌবদগী ঐনা চাখিবনি~।>>
\p
\v 14 অদুদগী যেহোবা ঈশ্বরনা লিন্দা হায়খি,
\q1 <<নহাক্না মসি তৌখ্রবনিনা,
\q1 নহাক শা শন পূম্নমক্তগী,
\q1 লম্লক্কী শা খুদিংমক্তগী হেন্না শিরাপ পীরবনি~।
\q1 নহাক নপূক্না শিত্তুনা চৎলগনি,
\q1 নহাক্না নপুন্সি চুপ্পা ঊফুল চাগনি~।
\q1
\v 15 নহাক্কা নুপী অসিগা,
\q1 নহাক্কী ধারাগা মহাক্কী ধারাগা ঐনা য়েংথিনহনগনি~।
\q1 মহাক্না নহাক্কী নকোক পোপহনগনি,
\q1 অদুগা নহাক্না মহাক্কী খোঙগী খূনিং পোপহনগনি~।>>
\p
\v 16 মহাক্না নুপী অদুদা হায়খি,
\q1 <<ঐনা নহাক্কী মীরোনবগী অৱাবা য়াম্না হেনগৎহনগনি,
\q1 নহাক ৱানা নচা পোক্কনি~।
\q1 অদুগা নপুরোইবগী মফমদা নহাক্কী অপাম্বা লৈগনি,
\q1 অদুবু মহাক্না নথক্তা পানগনি~।>>
\p
\v 17 অদুদগী মহাক্না আদমদা হায়খি, <<নহাক্না নহাক্কী নুপীগী ৱা তাদুনা <নহাক্না মদুগী মহৈ চারোইদবনি> হায়দুনা ঐনা নঙোন্দা য়াথং পীখ্রবা উপাল অদুগী মহৈ চারুরবনিনা
\q1 <<লৈপাক অসি নহাক্কী মরম্না শিরাপ ফংলবনি;
\q1 নহাক্কী নপুন্সি চুপ্পা নহাক্না মদুদগী থোকপা অদু ৱানা চাগনি~।
\q1
\v 18 মদুদা তিংখংগী মোংশোং অমসুং তিংখং পাম্বীশিংসু নহাক্কীদমক হৌগনি,
\q1 অদুগা নহাক্না লৌবুক্কী মনা মশীং চাগনি~।
\q1
\v 19 নহাক্না লৈপাক্তা হঞ্জিন্দ্রিবা ফাওবা,
\q1 নহাক্কী মায়থোংগী হুমাংনা তল চাগনি,
\q1 মরমদি ঐনা নহাকপু মদুদগী লৌথোকপনি;
\q1 মরমদি নহাক্তি ঊফুন্নি,
\q1 অদুনা ঊফুন্দা নহাক হঞ্জিনগনি~।>>
\p
\v 20 আদম্না মহাক্কী নুপীগী মমিং \f + \fr 3:20 \fk হৱা: \ft অর্থদি <<অহিংবা নৎত্রগা হিংলিবা~।>>\f*হৱা থোনখি~। মরমদি মহাক হিংলিবা মী পূম্নমক্কী মমানি~।
\v 21 যেহোবা ঈশ্বরনা আদম অমসুং মহাক্কী নুপীগীদমক শঊনগী ফি শেম্বিদুনা মখোয়বু শেৎহনখি~।
\p
\v 22 অদুগা যেহোবা ঈশ্বরনা হায়খি, <<য়েংউ, নিপা অসি অফ-ফত্ত খঙদুনা ঐখোয় অমগুম ওইরক্লে~। হৌজিক মহাক্না মখূৎ তিংথোক্তুনা হিংবগী উপালদগীসু মহৈ হেক্লগা চাদুনা মতম পূম্নমক্তা হিংদুনা লৈবা য়াই~।>>
\v 23 মরম অদুনা যেহোবা ঈশ্বরনা মহাকপু লৌথোক্লকখিবা লৈপাক অদুদা মহাক্না ইংখোল কোইননবা মহাকপু এদেনগী ইংখোন্দগী চৎহনখি~।
\v 24 অসুম্না মহাক্না মী অদুবু তান্থোক্লম্মী; অদুগা হিংবগী উপাল য়ৌনবা লম্বী অদু ঙাক্নবা এদেনগী ইংখোলগী নোংপোক্লোমদা \f + \fr 3:24 \fk খরূব: \ft স্বর্গদূত কাঙবু অমনি~।\f*খরূবশিং অমসুং উরু উরু লৈবা মৈরি থোকপা থাঙশাং অমা থমখি~।
\c 4
\s1 কায়িন্না অবেল হাৎপা
\p
\v 1 অদুদগী আদম্না মহাক্কী নুপী হৱাগা ফমদিন্নরবদা মহাক্না মীরোন্দুনা \f + \fr 4:1 \fk কায়িন: \ft অর্থদি <<ফংবা~।>>\f*কায়িন পোকখি, অদুগা হায়খি, <<ঐনা যেহোবাগী মপান্দগী নিপা অমা ফংজরে~।>>
\v 2 অমুক্কা মহাক্না মহাক্কী মনাউ \f + \fr 4:2 \fk অবেল: \ft অর্থদি <<স্বর>> নৎত্রগা <<করিসু নত্তবা~।>>\f*অবেল পোকখি~। অবেলদি য়াউশেনবা ওইরম্মী, অদুবু কায়িন্দি লৌউ শীংউবা মী ওইরম্মী~।
\v 3 মতমগী খোঙলৈ মতুং ইন্না কায়িন্না লৈপাক্কী মহৈ মরোং খরা যেহোবাদা কৎনপোৎ ওইনা পুজরকখি~।
\v 4 অদুগা অবেলনসু মহাক্কী য়াউ শঙ্গুগী অহানবা পোকপা খরা অমসুং মহাউশিং পুরক্লম্মী~। অদুগা যেহোবানা অবেল অমসুং মহাক্কী কৎনপোৎ অদুদা পেনবিখি~।
\v 5 অদুবু কায়িন অমসুং মহাক্কী কৎনপোৎ অদুদদি মহাক্না পেনবিখিদে~। অদুনা কায়িন্না মৈ হৌনা শাউদুনা মহাক্কী মায়থোং মকশিল্লম্মী~।
\p
\v 6 যেহোবানা কায়িন্দা হায়খি, <<নহাক্না শাউরিবা করিগীনো? নহাক্কী মায়থোং মকশিল্লিবা করিগীনো?
\v 7 নহাক্না চুম্না তৌরবদি, করিগী নহাকপু য়াবিরোইদগে? নহাক্না চুম্না তৌদ্রবদি, পাপ্না থোঙজিন্দা লুমদুনা লৈ~। অদুগা মহাক্কী অপাম্বা নঙোন্দা লৈ, অদুবু নহাক্না মদু খুদুম চনগদবনি~।>>
\p
\v 8 মতুংদা কায়িন্না মহাক্কী মনাউ অবেলগা ৱারী শানরম্মী~। মখোয় অনীনা লৌবুক্তা লৈরিঙৈদা অসুম্না থোকখি, কায়িন্না মনাউ অবেলগী মথক্তা হৌরক্তুনা মহাকপু হাৎখি~।
\v 9 মদুদা যেহোবানা কায়িন্দা হায়খি, <<নহাক্কী ননাউ অবেল কদায়দা লৈবগে?>> মহাক্না খুমখি, <<ঐ খঙদে~। ঐবু ইনাউ শেন্নবা মীরা?>>
\v 10 মদুদা মহাক্না হায়খি, <<নহাক্না করি তৌরুরবগে? নহাক্কী ননাউগী ঈনা লৈপাক্তগী ঐঙোন্দা কপ্লক্লি~।
\v 11 অদুনা নহাক্কী নখূত্তগী ননাউগী ঈ থক্নবা ময়া কাখৎলিবা লৈপাক অদুনা হৌজিক নহাকপু শিরাপ পীরবনি~।
\v 12 নহাক্না লৈপাক্তা লৌউ শীংউবা মতমদা, লৈপাক্না মশাগী \f + \fr 4:12 \fk পাঙ্গল: \ft অর্থদি মহৈ মরোং~।\f*পাঙ্গল নঙোন্দা অমুক পীররোই~। নহাক মালেমদা মীচেন অমসুং কোয়চৎ চৎপা মী ওইরগনি~।>>
\v 13 কায়িন্না যেহোবাদা হায়জখি, <<ঐগী চৈরাক অসি ঐনা খাঙবা ঙম্বগী ৱাংমদনি!
\v 14 য়েংবিয়ু, নহাক্না ঙসি ঐবু লৈপাক অসিদগী তান্থোকপিরে~। অদুগা নহাক্কী মাঙদগী ঐ লোৎলগনি~। অদুগা ঐনা মালেমদা মীচেন অমসুং কোয়চৎ চৎপা মী ওইরগনি~। অদুগা মসি থোক্কনি, ঐবু ফংবা মী খুদিংনা ঐবু হাৎকনি~।>>
\v 15 মদুদা যেহোবানা মঙোন্দা হায়খি, <<মরম অসিনা কায়িনবু হাৎপা মহাক অদুদা শরূক তরেৎলক হেন্না লমন খুমগনি~।>> অদুগা কনাগুম্বনা মহাকপু ফংলগা হাত্তনবা যেহোবানা কায়িনগী মথক্তা খূদম অমা থম্বিখি~।
\s1 কায়িনগী মচা মশূশিং
\p
\v 16 অদুগা কায়িন্না যেহোবাগী মাঙদগী থোকখিদুনা এদেনগী নোংপোক্তা লৈবা নোদ লৈবাক্তা লৈখি~।
\v 17 অদুদগী কায়িন্না মহাক্কী নুপীগা ফমদিন্নরবদা, মহাক্কী নুপীনা মীরোন্দুনা হনোক পোকখি~। অদুগা কায়িন্না সহর অমা শেমগৎলম্মী অমসুং সহর অদুগী মিং মহাক্কী মচা নিপাগী মমিং লৌদুনা হনোক কৌখি~।
\v 18 হনোক্না ঈরাদ পোকখি, ঈরাদনা মেহূযায়েল পোকখি, অদুগা মেহূযায়েলনা মেথূশায়েল পোকখি অমসুং মেথূশায়েলনা লেমেক পোকখি~।
\p
\v 19 লেমেক্না মশাগীদমক নুপী অনী থিরম্মী~। অমগী মমিংনা আদা কৌই, অতোপ্পগী মমিংনা সিল্লা কৌই~।
\v 20 আদানা যবাল পোকখি~। মহাক্তি শা শন লোইবা ফিয়ূমশিংদা লৈবশিংগী মপানি~।
\v 21 মহাক্কী মনাউগী মমিংনা যূবাল কৌই~। মহাক্তি বীনা অমসুং বাঁশী খোংবা পূম্নমক্কী মপানি~।
\v 22 অদুগা সিল্লানসু তূবাল কায়িন পোকখি~। মহাক্তি পিথ্রাই অমসুং য়োৎকী খূৎলাই শাবা মী খুদিংবু তম্বিবা মীনি~। তূবাল কায়িনগী মচন্দি নামা কৌই~।
\p
\v 23 লেমেক্না মহাক্কী নুপীশিংদা হায়খি,
\q1 <<আদা অমসুং সিল্লা, ঐনা হায়বা তাও,
\q1 হে লেমেক্কী নুপীশা, ঐনা হায়রিবসি পূক্নীং চঙনা তাও;
\q1 মরমদি ঐনা হাৎলে ঐবু শোকহনবা নিপা অমা,
\q1 অদুগা ঐবু ফূবা নহা অমা~।
\q1
\v 24 কায়িনগীদমক তরেৎলক হেন্না লমন খুম্লগদি,
\q1 লেমেক্কীদমক হুম্ফুতরা অদু তরেৎলক লমন খুম্লগনি~।>>
\p
\v 25 আদম্না মহাক্কী নুপীগা অমুক ফমদিন্নখি; মহাক্কী নুপীনা মচা নিপা অমা পোকখি; অদুগা মহাক্না মহাক্কী মমিং \f + \fr 4:25 \fk শেথ: \ft <<খন্দোকপা>> নৎত্রগা <<থম্বা~।>>\f*শেথ থোনখি, <<মরমদি কায়িন্না হাৎখ্রবা অবেলগী মহুত্তা ঈশ্বরনা ঐঙোন্দা অতোপ্পা ধারা অমা পীবিরে হায়দুনা মহাক্না হায়খি~।>>
\v 26 অদুগা শেথনা, মচা নিপা অমা পোকখি~। মহাক্না মহাক্কী মমিং \f + \fr 4:26 \fk এনোশ: \ft অর্থদি <<মী~।>>\f*এনোশ থোনখি~। অদুদগী মীশিংনা যেহোবাগী মিংলেন কৌবা হৌখি~।
\c 5
\s1 আদমগী মচা মশূশিং
\p
\v 1 মসি আদমগী চারোন শূরোনগী লাইরিক্নি~। ঈশ্বরনা মীবু শেম্বিখিবা নুমিত্তা ঈশ্বর মান্না মহাক্না মহাকপু শেম্বিখি~।
\v 2 নিপা অমসুং নুপী ওইনা মহাক্না মখোয়বু শেম্বিখি, অদুগা মখোয়বু বোর পীবিখি; মহাক্না মখোয়বু শেম্বিখিবা নুমিত্তা মখোয়বু মীওইবা হায়না কৌবিখি~।
\v 3 আদম্না চহী চামগা কুন্থ্রাশুবদা মহাকমক মান্না মহাক্কী শকওংদা মচা নিপা অমা পোকখি~। মহাক্না মহাক্কী মমিং শেথ থোনখি~।
\v 4 অদুগা আদম্না শেথ পোক্লবা মতুংদা চহী চনিপান পুন্সিরম্মী~। অদুগা মহাক্না মচা নিপাশিং অমসুং মচা নুপীশিং পোকখি~।
\v 5 আদম্না চহী চামাপনগা কুন্থ্রা পুন্সিরম্মী; অদুগা মহাক শিখি~।
\p
\v 6 শেথনা চহী চামগা মঙা পুন্সিরম্মী অমসুং এনোশ পোকখি~।
\v 7 অদুগা শেথনা এনোশ পোক্লবা মতুংদা চহী চনিপানগা তরেৎ পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 8 শেথনা চহী চামাপনগা তরানিথোই পুন্সিরম্মী; অদুগা মহাক শিখি~।
\p
\v 9 এনোশনা চহী মরিফুতরা পুন্সিরম্মী অমসুং কেনান পোকখি~।
\v 10 অদুগা এনোশনা কেনান পোক্লবা মতুংদা চহী চনিপানগা তরামঙা পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 11 এনোশনা চহী চামাপনগা মঙা পুন্সিরম্মী; অদুগা মহাক শিখি~।
\p
\v 12 কেনান্না চহী হুম্ফুতরা পুন্সিরম্মী অমসুং মাহালালেল পোকখি~।
\v 13 অদুগা কেনান্না মাহালালেল পোক্লবা মতুংদা চহী চনিপানগা নিফু পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 14 কেনান্না চহী চামাপনগা তরা পুন্সিরম্মী; অদুগা মহাক শিখি~।
\p
\v 15 মাহালালেলনা চহী হুম্ফুমঙা পুন্সিরম্মী অমসুং যেরেদ পোকখি~।
\v 16 অদুগা যেরেদ পোক্লবা মতুংদা মাহালালেলনা চহী চনিপানগা কুন্থ্রা পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 17 মাহালালেলনা চহী চনিপানগা মরিফুতরামঙা পুন্সিরম্মী; অদুগা মহাক শিখি~।
\p
\v 18 যেরেদনা চহী চামগা হুম্ফুনিথোই পুন্সিরম্মী অমসুং হনোক পোকখি~।
\v 19 অদুগা যেরেদনা হনোক পোক্লবা মতুংদা চহী চনিপান পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 20 যেরেদনা চহী চামাপনগা হুম্ফুনিথোই পুন্সিরম্মী; অদুগা মহাক শিখি~।
\p
\v 21 হনোক্না চহী হুম্ফুমঙা পুন্সিরম্মী অমসুং মেথূসেলা পোকখি~।
\v 22 অদুগা হনোক্না মেথূসেলা পোক্লবা মতুংদা চহী চাহুম ঈশ্বরগা চৎমিন্নরম্মী, অদুগা মচা নিপাশিং অমসুং মচা নুপীশিং পোকখি~।
\v 23 হনোক্না চহী চাহুমগা হুম্ফুমঙা পুন্সিরম্মী~।
\v 24 হনোক্না ঈশ্বরগা চৎমিন্নরম্মী~। ঈশ্বরনা মহাকপু পুখৎপিখিবা মরম্না মহাক লৈরমদ্রে~।
\v 25 মেথূসেলানা চহী চামগা মরিফুতরেৎ পুন্সিরম্মী অমসুং লেমেক পোকখি~।
\v 26 অদুগা মেথূসেলানা লেমেক পোক্লবা মতুংদা চহী চাতরেৎকা মরিফুনিথোই পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 27 মেথূসেলানা চহী চামাপনগা হুম্ফুমাপন পুন্সিরম্মী; অদুগা মহাক শিখি~।
\p
\v 28 লেমেক্না চহী চামগা মরিফুনিথোই পুন্সিরম্মী অমসুং মচা নিপা অমা পোকখি~।
\v 29 মহাক্না মহাক্কী মমিং \f + \fr 5:29 \fk নোহা: \ft অর্থদি <<পোত্থাবা~।>>\f*নোহা থোন্দুনা হায়খি, <<যেহোবানা শিরাপ তৌখ্রবা লৈপাক অদুদগী, ঐখোয়না তৌজবা থবক্তা অমসুং ইখূৎনা শূজবদা মহাক্না ঐখোয়বু নুঙাইহল্লগনি~।>>
\v 30 লেমেক্না নোহা পোক্লবা মতুংদা চহী চামঙাগা মরিফুতরামঙা পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 31 লেমেক্না চহী চাতরেৎকা হুম্ফুতরাতরেৎ পুন্সিরম্মী; অদুগা মহাক শিখি~।
\v 32 নোহা চহী চামঙা শুরম্মী~। মহাক্না শেম, হাম অমসুং যেফেৎ পোকখি~।
\c 6
\s1 মীশিংগী পাপ
\p
\v 1 মালেমগী লৈমায়দা মী য়ামখৎপা হৌরকপদা অসুম্না থোকখি, মখোয়না মচা নুপীশিং পোকখি~।
\v 2 ঈশ্বরগী মচা নিপাশিংনা মীওইবগী মচা নুপীশিং অদু মশক ফজৈ হায়বা উখি~। অদুনা মখোয়না খনবশিং অদু মখোয়গী নুপী ওইনা লৌখি~।
\p
\v 3 মদুদা যেহোবানা হায়খি, <<মী অসি হকচাং পানবনিনা ঐগী থৱায়না মখোয়গা মতম কুইনা অঙম তান্নররোই, অদুম ওইনমক মহাক্কী মপুন্সিদি চহী চামগা কুন ওইগনি~।>>
\v 4 মতম অদুদা মালেমদা \f + \fr 6:4 \fk নেফীল: \ft কাহেন্না চাউ শাংবা তমথীবা মী~। \f*নেফীলশিং লৈরম্মী~। অদুগী মতুংদসু ঈশ্বরগী মচা নিপাশিংনা মীওইবগী মচা নুপীশিংগা ফমদিন্নদুনা মখোয়না মচা পোকখি~। মখোয় অদু থায়নগী অফাওবা অকনবা মীশিং ওইরম্মী~।
\p
\v 5 মালেমদা মীগী ফত্তবা অসি য়াম্না হেল্লক্লে অমসুং মহাক্কী থম্মোইনুংদা খল্লিবা ৱাখল খুদিং তত্তনা ফত্তবা ঙাক্তনি হায়না যেহোবানা উখি~।
\v 6 যেহোবানা মালেমদা মী শেম্বিরুবা অসিদা মহাক নীঙঙম্লক্ত্রে, অদুগা মদুনা মহাক্কী পূক্নীং শোকহলম্মী~।
\v 7 অদুদগী যেহোবানা হায়খি, <<ঐনা শেম্বিবা মীবু ঐনা মালেম লৈমায়দগী মী, শা, মপূক্না শিত্তুনা চৎপা জীবশিং অমসুং অতিয়াগী উচেক ৱায়াশিংবু মাঙহল্লগনি~। মরমদি ঐনা মখোয়বু শেম্বিরুবা অসিদা ঐ নীঙঙম্লক্ত্রে~।>>
\s1 নোহা অমসুং হিজাউ
\p
\v 8 অদুবু নোহাদি যেহোবাগী মিৎয়েংদা থৌজান ফংজখি~।
\v 9 নোহাগী চারোন শূরোনশিংদি অসিনি~। নোহাদি ধর্ম্মচেনবা মী অমসুং মহাক্কী মীরোন্দা মহাক্তি অমকপা লৈতবা ওইরম্মী; নোহানা ঈশ্বরগা চৎমিন্নরম্মী~।
\v 10 নোহানা মচা নিপা অহুম পোকখি: শেম, হাম অমসুং যেফেৎ~।
\v 11 ঈশ্বরগী মাঙদা মালেম অসি ফৎলমদে, মালেম অসি হিংসানা থল্লম্মী~।
\v 12 অদুনা ঈশ্বরনা মালেমদা য়েংথরম্মী, অদুগা য়েংউ, মদু ফৎলমদে~। মরমদি মালেমদা লৈবা মী পূম্নমক লমচৎ ফৎলমদে~।
\v 13 অদুগা ঈশ্বরনা নোহাদা হায়খি, <<মী পূম্নমক্কী অরোইবা অদু ঐগী মাঙদা লাক্লে; মরমদি মখোয়গী মরম্না মালেম অসি হিংসানা থল্লে; অদুগা য়েংউ, মখোয়বু ঐনা মালেম অসিগা লোয়ননা মাঙহল্লগনি~।
\p
\v 14 নহাক্কীদমক গোফর উনা হিজাউ অমা শাউ; হিজাউ অদুগী মনুংদা নহাক্না কাশিং শেমগদবনি, অদুগা মদুগী মনুং মপান \f + \fr 6:14 \fk কোফর: \ft উ নপ্নবা পোৎ~।\f*কোফর তৈগদবনি~।
\v 15 অদুগা নহাক্না মদু শাগদবগী মওংদি অসিনি: হিজাউ অদুগী ময়ুংনা খুদুপ চাহুম, মরাক্না খুদুপ য়াঙ্খৈ অমসুং মরেপ্না খুদুপ কুন্থ্রা ওইগদবনি~।
\v 16 হিজাউ অদুদা নহাক্না থোঙনাউ অমা পানগদবনি অমসুং মথক য়ৌগদবা খুদুপ অমা ৱাৎলিঙৈদা মদু লোইশিনগদবনি~। অদুগা হিজাউ অদুগী থোঙ অদু নহাক্না মদুগী নাকন্দা ফাৎকদবনি~। অহানবা, অনীশুবা অমসুং অহুমশুবা মথোন নাইনা নহাক্না মদু শাগদবনি~।
\v 17 অদুগা য়েংউ, ঐ, ঐমক্না হিংবগী নুংশা স্বর লৈবা তোংশা পানবা পূম্নমকপু অতিয়াগী মখাদগী মাঙহন্নবা মালেমদা ঈশিং ঈচাউ অমা থোকহনগনি; অদুগা মালেমদা লৈরিবা খুদিংমক শিরগনি~।
\v 18 অদুবু ঐনা ঐগী ৱালেপ্নবা নহাক্কা থম্বিগনি; অদুগা নহাক, নহাক্কী নচা নিপাশিং, নহাক্কী নুপী অমসুং নহাক্কী নচা নিপাশিংগী নুপীশিংগা নহাক্না হিজাউ অদুদা চঙগদবনি~।
\v 19 অদুদগী তোংশা পানবা অহিংবা খুদিংদগী মাগী মাগী জাৎকী মতুং ইন্না অনী অনী নহাক্কা লোয়ননা হিংনা থম্নবা হিজাউ অদুগী মনুংদা নহাক্না পুশিনগদবনি; মখোয় অদু লাবা অমসুং অমোম ওইগদবনি~।
\v 20 উচেক ৱায়াশিংদগী মাগী মাগী জাৎকী মতুং ইন্না, শা শনশিংদগী মাগী মাগী জাৎকী মতুং ইন্না, অদুগা লৈপাক্তা মপূক্না শিত্তুনা চৎপা জীব খুদিংদগী মাগী মাগী জাৎকী মতুং ইন্না, জাৎ খুদিংদগী অনী অনী ওইনা মখোয়বু হিংনা থম্নবা নহাক্কী ননাক্তা লাক্কনি~।
\v 21 অদুগা চানরিবা চিঞ্জাক পূম্নমক্তগী নহাক্না লৌশিন্দুনা নহাক্কী ননাক্তা পৈশিল্লু; মদুনা নহাক্কী অমসুং মখোয়গী চাননবা ওইগনি~।>>
\v 22 মতৌ অদুম্না নোহানা তৌরম্মী; ঈশ্বরনা মঙোন্দা য়াথং পীখিবা পূম্নমক অদুগী মতুং ইন্না মহাক্না তৌরম্মী~।
\c 7
\s1 ঈশিং ঈচাউ
\p
\v 1 অদুদগী যেহোবানা নোহাদা হায়খি, <<নহাক অমসুং নহাক্কী ইমুং মনুং পূম্নমক্না হিজাউ মনুংদা চঙউ; মরমদি মীরোন অসিদা নহাক ঐগী ইমাঙদা ধর্ম্মচেনবনি হায়বা ঐনা উরে~।
\v 2 নহাক্না নহাক্কা লোয়ননা অশেংবা শা খুদিংদগী লাবা অমসুং অমোম তরেৎ তরেৎ, অদুগা অমাংবা শাশিংদগী অনী অনী, লাবা অমসুং অমোম লৌ~।
\v 3 অতিয়াগী উচেক ৱায়াশিংদগীসু লাবা অমসুং অমোম তরেৎ তরেৎ মালেম পূম্নমক্কী লৈমায়দা মখোয়গী জাৎশিং হিংনা থম্নবা লৌ~।
\v 4 নুমিৎ তরেৎনি লৈরগা, মালেমদা অহিং নিফুনি অমসুং নুংথিল নিফুনি ঐনা নোং চুহনগনি~। অদুগা ঐনা শেম্বা হিংলিবা জীব খুদিংমকপু ঐনা মালেমগী লৈমায়দগী মাঙহল্লগনি~।>>
\v 5 যেহোবানা মঙোন্দা য়াথং পীবিখিবা পূম্নমক অদুগী মতুং ইন্না নোহানা তৌরম্মী~।
\v 6 ঈশিং ঈচাউনা মালেম্বু থূমখিবা মতম অদুদা নোহাগী চহী চাতরুক শুরম্মী~।
\p
\v 7 ঈশিং ঈচাউগী মরম্না নোহানা মহাক্কী মচা নিপাশিং, মহাক্কী নুপী অমসুং মহাক্কী মচা নিপাশিংগী নুপীশিংগা লোয়ননা হিজাউ মনুংদা চঙখি~।
\v 8 অশেংবা শাশিংদগী অমসুং শেংদবা শাশিংদগী, উচেক ৱায়াশিংদগী অমসুং লৈপাক্তা মপূক্না শিত্তুনা চৎপা জীব খুদিংদগীসু,
\v 9 ঈশ্বরনা নোহাদা য়াথং পীখিবা অদুগী মতুং ইন্না অনী অনী, লাবা অমসুং অমোম নোহাগী মনাক্তা হিজাউ মনুংদা চঙখি~।
\v 10 অদুদগী নুমিৎ তরেৎনি লৈরগা মালেমদা ঈশিং ঈচাউ থোক্লম্মী~।
\p
\v 11 নোহাগী পুন্সিগী চাতরুকশুবা চহীগী, অনীশুবা থাদা, থাগী তরাতরেৎশুবা নুমিৎ অদুমক্তদা অচৌবা অরুবা সমুদ্রগী ঈফুৎ অপূম্বা পোকখায়হল্লম্মী অমসুং অতিয়াগী থোঙনাউশিং হাংদোক্লম্মী~।
\v 12 অদুগা মালেমদা অহিং নিফুনি অমসুং নুংথিল নিফুনি নোং চুখি~।
\v 13 মদুগী নুমিৎ অদুমক্তদা, নোহা, নোহাগী মচা নিপাশিং, শেম, হাম, যেফেৎ অমসুং নোহাগী নুপী অমসুং মখোয়গা লোয়ননা মহাক্কী মচা নিপাশিংগী নুপী অহুম্না হিজাউদা চঙলম্মী~।
\v 14 অদুগা মখোয়, লম্লক্কী শা খুদিং মাগী মাগী জাৎকী মতুং ইন্না, শা শন পূম্নমক মাগী মাগী জাৎকী মতুং ইন্না, লৈপাক্তা মপূক্না শিত্তুনা চৎপা জীব খুদিং মাগী মাগী জাৎকী মতুং ইন্না, অদুগা উচেক ৱায়া খুদিং মাগী মাগী জাৎকী মতুং ইন্না অমসুং মখল খুদিংগী উচেক খুদিংনা হিজাউ মনুংদা চঙলম্মী~।
\v 15 হিংবগী নুংশা স্বর হোনবা, তোংশা পানবা পূম্নমক্তগী অনী অনী ওইনা মখোয়না নোহাগী মনাক্তা হিজাউ মনুংদা চঙলম্মী~।
\v 16 ঈশ্বরনা মঙোন্দা য়াথং পীখিবা অদুগী মতুং ইন্না, চঙখিবা মখোয় অদুদি তোংশা পানবা পূম্নমক্তগী লাবা অমসুং অমোম চঙলম্মী~। অদুগা যেহোবানা মহাকপু মনুংদা থোঙ থিংজিনখি~।
\p
\v 17 মালেমদা নুমিৎ নিফুনি ঈশিং ঈচাউ থোক্লম্মী; ঈশিং অদুনা হেনগৎলক্তুনা হিজাউ অদু তাউহন্দুনা লৈমায়থক্তগী থাঙ্গৎখি~।
\v 18 মদুদা ঈশিং অদু চাউখৎলক্তুনা মালেমদা য়াম্না হেনগৎলক্লম্মী~। অদুগা হিজাউ অদু ঈশিং ঈমায়থক্তা তাউরম্মী~।
\v 19 ঈশিং অদু মালেমদা শাথিনা চাউখৎলক্তুনা অতিয়া অপূম্বগী মখাদা লৈবা অৱাংবা চীং পূম্নমক থূম্লম্মী~।
\v 20 ঈশিং অদু খুদুপ তরামঙা হেনগৎলক্তুনা চীংশিং অদু থূম্লম্মী~।
\v 21 মদুদা মালেমদা চৎলিবা তোংশা পানবা পূম্নমক, হায়বদি উচেক ৱায়া, শা শন, লম্লক্কী শা অমসুং লৈপাক্তা মপূক্না শিত্তুনা চৎপা জীব খুদিং অমসুং মী খুদিং শিখি~।
\v 22 কংফান্দা লৈবা মনাতোন্দা নুংশা স্বর হোনবা থৱায় পানবা পূম্নমক শিখি~।
\v 23 অদুগা মহাক্না মালেম লৈমায়দা লৈবা হিংলিবা খুদিং, হায়বদি মী, শা শন, মপূক্না শিত্তুনা চৎপা জীবশিং অমসুং অতিয়াগী উচেক ৱায়াশিংবু মাঙহনখি, মখোয় পূম্নমকপু মালেমদগী মাঙহনখি; নোহা অমসুং মহাক্কা হিজাউ মনুংদা লোয়নখিবা মখোয়তদি হিংহৌরম্মী~।
\v 24 মালেমদা নুমিৎ চামগা য়াঙ্খৈনি ঈশিং চাউরম্মী~।
\c 8
\s1 ঈশিং হন্থবা
\p
\v 1 ঈশ্বরনা নোহাবু অমসুং হিজাউদা মহাক্কা লোয়নরিবা অহিংবা খুদিং অমসুং শা শন পূম্নমকপু নীংশিংবিরম্মী: অদুদগী ঈশ্বরনা মালেমদা নুংশিৎ শিৎহনবিরে, অদুগা ঈশিং হন্থরম্মী~।
\v 2 ঈশ্বরনা সমুদ্রগী ঈফুৎশিং অমসুং অতিয়াগী থোঙনাউশিং থিংখি, অদুগা অতিয়াদগী চুথরকপা নোং অদুসু হাংহনবিখি~।
\v 3 অদুগা ঈশিং অদু মালেমদগী লেপ্পা লৈতনা হন্থরম্মী~। নুমিৎ চামগা য়াঙ্খৈনিগী মতুংদা ঈশিং অদু হন্থরম্মী~।
\v 4 অদুগা তরেৎশুবা থাগী তরাতরেৎশুবা নুমিত্তা হিজাউ অদু অরারাৎ চীংদোন্দা লেপখি~।
\v 5 অদুগা তরাশুবা থা ফাওবা ঈশিং অদু লেপ্পা লৈতনা হন্থরম্মী: অদুগা তরাশুবা থাগী অহানবা নুমিত্তা চীংদোনশিং অদু উবা ফংলম্মী~।
\p
\v 6 নুমিৎ নিফুনিগী মতুংদা অসুম্না থোকখি, নোহানা শাখিবা হিজাউগী থোঙনাউ অদু মহাক্না হাংদোক্লম্মী~।
\v 7 অদুগা মহাক্না ক্বাক অমা থাদোকখি, অদুগা মালেমদগী ঈশিং অদু কংদ্রিবা ফাওবা মদুনা কোয়পাই পাইদুনা লৈরম্মী~।
\v 8 অদুদগী মহাক্না লৈপাক লৈমায়দগী ঈশিং হন্থরব্রা হায়বা য়েংনবা লম খুনু অমা মহাক্কী মনাক্তগী থাদোকখি~।
\v 9 অদুবু লম খুনু অদুদি মখোঙ থাফম ফংদদুনা হিজাউ মনুংদা মহাক্কী মনাক্তা হঞ্জিল্লক্লম্মী, মরমদি মালেম লৈমায় অপূম্বদা ঈশিং লৈরম্মী: মদুদা মহাক্না মখূৎ তিংথোক্তুনা লম খুনু অদুবু ফারগা মহাক্কী মনাক্তা হিজাউ মনুংদা লৌশিল্লম্মী~।
\v 10 অদুদগী মহাক্না নুমিৎ তরেৎনি ঙাইরগা, মহাক্না অমুক হন্না লম খুনু অদু হিজাউদগী থাদোকখি~।
\v 11 অদুগা য়াচঙলকপদা লম খুনু অদু মহাক্কী মনাক্তা হল্লক্লম্মী; অদুগা য়েংউ, লম খুনু অদুনা থৎলকপদা ঙায়রিবা চোর্ফোল মনা অমা মচীন্দা য়াওরম্মী: মরম অদুনা মালেমদগী ঈশিং হন্থখ্রে হায়বা নোহানা খঙলম্মী~।
\v 12 অদুদগী মহাক্না নুমিৎ তরেৎনি অমুক ঙাইরগা লম খুনু অদু থাদোকখি, অদুবু মদু মঙোন্দা অমুক হন্না হল্লকখিদ্রে~।
\p
\v 13 চহী চাতরুক্কা অমশুবগী অহানবা থাদা, থাগী অহানবা নুমিত্তা, মালেমদগী ঈশিং কংখি: অদুগা নোহানা হিজাউদা কূপ্লিবা অদু লৌথোক্তুনা য়েংখি, অদুগা য়েংউ, লৈপাক লৈমায় অদু কংলম্লে~।
\v 14 অদুগা অনীশুবা থাগী, কুন্তরেৎশুবা নুমিত্তা মালেম কংখি~।
\p
\v 15 অদুদগী ঈশ্বরনা নোহাদা হায়খি,
\v 16 <<নহাক অমসুং নহাক্কা লোয়ননা নহাক্কী নুপী, নচা নিপাশিং অমসুং নচা নিপাশিংগী নুপীশিং হিজাউদগী থোকখ্রো~।
\v 17 নহাক্কা লোয়নরিবা অহিংবা জীব খুদিংবু, হায়বদি তোংশা পানবা পূম্নমক, উচেক ৱায়াশিং, শা শন অমসুং লৈপাক্তা মপূক্না শিত্তুনা চৎপা জীব খুদিংবু নহাক্না পুথোক্লকউ; মসি মখোয়না মালেমদা মরাং কায়না মচা পোক্নবা অমসুং মালেমদা মচা মশীং য়ামখৎনবনি~।>>
\v 18 অদুদগী নোহানা মহাক্কা, মহাক্কী নুপী, মচা নিপাশিং অমসুং মখোয়গী নুপীশিংগা থোক্লকখি~।
\v 19 মাগী মাগী জাৎকী মতুং ইন্না শা খুদিং, মপূক্না শিত্তুনা চৎপা জীব খুদিং, উচেক ৱায়া খুদিং, মালেমদা চৎপা মখৈনা হিজাউদগী থোক্লকখি~।
\s1 ঈশ্বরনা নোহাগা ৱালেপ্নবা
\p
\v 20 অদুগা নোহানা যেহোবাগীদমক লাৎনপূং অমা শারম্মী; অদুগা অশেংবা শাগী অমসুং অশেংবা উচেক্কী জাৎ খুদিংদগী লৌদুনা লাৎনপূং মথক্তা মৈ থাদোকপগী কৎনপোৎশিং অদু কৎচরম্মী~।
\v 21 মদুদা যেহোবানা নুংশিবা মনম নমখি; অদুগা যেহোবানা মপূক্নীংদা হায়খি, <<মীগী মরমগীদমক লৈপাকপু ঐনা অমুক হন্না শিরাপ তৌররোই; মরমদি মীগী মপূক্নীংগী ৱাখল অসি নহা ওইরিঙৈদগী ফত্তে; অদুগা অহিংবা খুদিংবু ঐনা হাৎখিবগুম্না অমুক হন্না হাৎলরোই~।
\p
\v 22 <<মালেম্না লৈরিবা মখৈ,
\q1 মরূ হুনবা অমসুং মহৈ লোকপা মতম,
\q1 অঈংবা অমসুং অশাবা মতম,
\q1 কালেন্থা অমসুং নিংথমথা,
\q1 অদুগা অহিং অমসুং নুংথিল কায়ররোই~।>>
\c 9
\p
\v 1 অদুদগী ঈশ্বরনা নোহা অমসুং মহাক্কী মচা নিপাশিংবু বোর পীবিদুনা মখোয়দা হায়খি, <<নচা নশূ পোকচৌ অমসুং য়ামখৎচৌ অদুগা মালেম থনহল্লু~।
\v 2 অদুগা নখোয়বু কিবা অমসুং নখোয়বু শাথিনা কিবা অসি মালেমগী শা খুদিং, অতিয়াগী উচেক ৱায়া খুদিং, লৈপাক্তা মপূক্না শিত্তুনা চৎলিবা খুদিং অমসুং সমুদ্রগী ঙা পূম্নমক্তা লৈগনি; মখোয়বু নখোয়গী নখূত্তা পীরবনি~।
\v 3 হিংদুনা চৎলিবা খুদিং নখোয়গী চিঞ্জাক ওইগনি~। অশংবা মনা মশীং পীবগুম্না ঐনা নখোয়দা পূম্নমক পীরবনি~।
\v 4 অদুবু অহিংবা শদোং, হায়বদি ঈ য়াওবা শদোং নখোয়না চাগনু~।
\v 5 নখোয়গী ঈ তারবদি, ঐনা নখোয়গী হিংবগী ঈ অদুগী লমন শোয়দনমক খুম্বিগনি~। শা খুদিংগী মফমদা অদুগা মীগী মফমদা ঐনা মদুগী লমন খুম্বিগনি~। মী খুদিংগী মচীন মনাউগী মফমদা মীগী থৱায়গী লমন অদু ঐনা খুম্বিগনি~।
\q1
\v 6 <<মী অমগী ঈ তাহনবা কনাগুম্বা অদুগী ঈ অদু মীনা তাহনগনি~।
\q1 মরমদি ঈশ্বরনা মীবু মহাক্কী মওংদা শেমম্বিখিবনি~।
\q1
\v 7 অদুগা নখোয়দি নচা নশূ পোকচৌ অমসুং য়ামখৎচৌ~।
\q1 মালেমদা নচা য়াম্না পোক্তুনা মদুদা য়ামখৎচৌ~।>>
\p
\v 8 অদুদগী ঈশ্বরনা নোহাদা অমসুং মহাক্কা লোয়নরিবা মচা নিপাশিংদা অসুম্না হায়খি,
\v 9 <<অদুগা ঐ, য়েংউ, ঐনা নখোয়গা নখোয়গী তুংদা লাকপা নখোয়গী ধারাশিংগা,
\v 10 নখোয়গা লোয়নরিবা অহিংবা জীব খুদিং, উচেক ৱায়া, শা শন অমসুং নখোয়গা লোয়নরিবা মালেমগী শা খুদিং, হিজাউদগী থোক্লকপা পূম্নমক, মালেমগী শা খুদিংমক্কা ঐগী ৱালেপ্নবা থম্বিগনি~।
\v 11 অসুম্না ঐনা নখোয়গা ঐগী ৱালেপ্নবা থমগনি~। অদুগা ঈশিং ঈচাউগী মপান্না তোংশা পানবা পূম্নমক অমুক হন্না মাঙহল্লরোই~। মালেম মাঙহন্নবা অমুক হন্না ঈশিং ঈচাউ থোকহল্লরোই~।>>
\p
\v 12 অদুদগী ঈশ্বরনা হায়খি, <<ঐনা নখোয়গা অমসুং নখোয়গা লোয়নরিবা অহিংবা জীব খুদিংগা লাক্কদৌরিবা মীরোনশিংগীদমক থম্বিবা ৱালেপ্নবা অদুগী খূদমদি অসিনি~।
\v 13 লৈচিনগী মরক্তা ঐনা ঐগী চূমথাঙ খলহল্লবনি, অদুগা মসিদি ঐগা মালেমগগী মরক্তা ৱালেপ্নবা অদুগী খূদম ওইগনি~।
\v 14 ঐনা মালেমগী মথক্তা লৈচিন পুরকপা মতমদা থোক্লগদবা অদু অসিনি, মদুদি লৈচিনগী মরক্তা চূমথাঙ উগনি~।
\v 15 অদুগা ঐগা নখোয় অমসুং তোংশা পানবা অহিংবা জীব খুদিংগগী মরক্তা লৈরিবা ঐগী ৱালেপ্নবা অদু ঐনা নীংশিংগনি; অদুদগী তোংশা পানবা পূম্নমকপু মাঙহন্নবা অমুক হন্না ঈশিং ঈচাউ থোক্লরোই~।
\v 16 অদুদগী চূমথাঙ অদু লৈচিন মরক্তা লৈগনি; অদুগা মালেমদা লৈবা তোংশা পানবা অহিংবা জীব খুদিং অমসুং ঈশ্বরগী মরক্তা লৈরিবা লোম্বা নাইদবা ৱালেপ্নবা অদু নীংশিংনবা ঐনা মদুবু য়েংগনি~।>>
\v 17 অদুগা ঈশ্বরনা নোহাদা হায়খি, <<ঐগা অমসুং মালেমদা লৈবা তোংশা পানবা পূম্নমক্কী মরক্তা ঐনা থম্বিখিবা ৱালেপ্নবা অদুগী খূদমদি অসিনি~।>>
\s1 নোহা অমসুং মচা নিপাশিং
\p
\v 18 হিজাউদগী থোক্লকপা নোহাগী মচা নিপাশিংদি শেম, হাম অমসুং যেফেৎ: হামদি কেনানগী মপানি~।
\v 19 মখোয় অহুম অসি নোহাগী মচা নিপাশিংনি~। মখোয় অসিনা মালেম অপূম্বা শীন্থুংনা শন্দোক্লম্মী~।
\v 20 নোহানা লৌউ শীংউবা মী অমা ওইরক্তুনা অঙ্গুরগী ইংখোল অমা কোইরম্মী~।
\v 21 মহাক্না য়ু থক্তুনা ঙাওরম্মী; অদুগা মহাক্কী ফিয়ূম মনুংদা মফি মরোন য়াওদনা লৈরম্মী~।
\v 22 কেনানগী মপা হাম্না মপানা মফি থোংদবা অদু উদুনা মপান্দা লৈরিবা মহাক্কী মচীন মনাউ অনী অদুদা তম্লম্মী~।
\v 23 অদুদগী শেম অমসুং যেফেৎনা ফি অমা লৌদুনা মখোয় অনীমক্কী লেংবান্দা য়াল্লগা তুং হন্না চঙশিল্লগা মখোয়গী মপাগী মফি থোংদবা অদু কূপশিল্লম্মী~। অদুগা মখোয়না মমায় লৈথোকপা মরম্না মখোয়গী মপাগী মফি থোংদবা অদু মখোয়না উখিদে~।
\p
\v 24 অদুদগী নোহানা য়ু ঙাওরুবদগী ফরক্লবদা, মচা নিপা অতোম্বনা মঙোন্দা তৌখিবা অদু খঙলকখি~।
\v 25 মদুদা মহাক্না হায়খি,
\q1 <<কেনানবু শিরাপ তৌরবনি;
\q1 মহাক্তি মচীন মনাউশিংগী মফমদা মীনাইশিংগী মীনাই ওইসনু~।>>
\p
\v 26 অমুক্কা মহাক্না হায়খি,
\q1 <<শেমগী ঈশ্বর যেহোবা য়াইফসনু;
\q1 কেনান্না মহাক্কী মীনাই ওইসনু~।
\p
\v 27 ঈশ্বরনা যেফেৎকী লম চাউথোকহনবিসনু,
\q1 মহাক্না শেমগী ফিয়ূমশিংদা লৈসনু~।
\q1 অদুগা কেনান্না মহাক্কী মীনাই ওইসনু~।>>
\p
\v 28 নোহানা ঈশিং ঈচাউগী মতুংদা চহী চাহুমগা য়াঙ্খৈ পুন্সিরম্মী~।
\v 29 নোহানা চহী চামাপনগা য়াঙ্খৈ পুন্সিরম্মী; অদুগা মহাক শিখি~।
\c 10
\s1 নোহাগী চারোন শূরোনশিং
\p
\v 1 নোহাগী মচা নিপাশিংগী চারোন শূরোন্দি অসিনি: শেম, হাম অমসুং যেফেৎ; ঈশিং ঈচাউগী মতুংদা মখোয়না মচা নিপাশিং পোকখি~।
\v 2 যেফেৎকী মচা নিপাশিং: গোমের, মাগোগ, মাদায়, যভান, তূবাল, মেশেক অমসুং তীরাস~।
\v 3 গোমেরগী মচা নিপাশিং: আস্কিনাজ, \f + \fr 10:3 \fk রীফাৎ: \ft অহানবা ইতিহাস 1:6 তা <<দীফাৎ~।>>\f*রীফাৎ অমসুং তোগর্মা~।
\v 4 অদুগা যভানগী মচা নিপাশিং: এলীশা, তার্শীশ, কিত্তীম অমসুং \f + \fr 10:4 \fk দোদানীম: \ft 1ইতি 1:7 রোদানীম~। \f*দোদানীম~।
\v 5 মখোয় অসিদগী সমুদ্র মপানগী জাতিশিং অদু, মখোয় মখোয়গী লোনগী, মখোয়গী ইমুং মনুংশিংগী, মখোয়গী জাতিগী মতুং ইন্না মখোয় মখোয়গী লমশিংদা খাইদোকখি~।
\v 6 হামগী মচা নিপাশিং: কূশ, মিস্রায়িম, পুট অমসুং কেনান~।
\v 7 কূশকী মচা নিপাশিং: সেবা, হবীলা, সবতা, রামা অমসুং সবতেকা~। রামাগী মচা নিপাশিং: শেবা অমসুং দেদান~।
\p
\v 8 অদুগা কূশনা নিম্রোদ পোকখি; মহাক্না মালেমদা অকনবা মী অমা ওইরকখি~।
\v 9 যেহোবাগী মাঙদা মহাক্তি অকনবা শাদানবা অমা ওইখি; মরম অদুনা মসি হায়খি, <<যেহোবাগী মাঙদা অকনবা শাদানবা নিম্রোদকুম্বনি~।>>
\v 10 মহাক্কী নিংথৌ লৈবাক্কী অহৌবদি শিনার লৈবাক্তা লৈবা \f + \fr 10:10 \fk বাবেল: \ft অর্থদি <<চমম্নবা~।>>\f*বাবেল, ইরেক, এক্কদ অমসুং কালনেনি~।
\v 11 লৈবাক অদুদগী মহাক্না আশিরিয়াদা চৎখিদুনা নীনেবে, রেহোবোৎ ইর অমসুং কেলা শেমগৎখি~।
\v 12 অদুগা নীনেবে অমসুং কেলাগী মরক্তা রেসেনসু শেমগৎখি; মসি অচৌবা সহর অমনি~।
\v 13 অদুগা মিস্রায়িম্না লূদীম, অনামীম, লেহাবীম, নপ্ত‌ুহীম,
\v 14 পাথ্রোসীম, কসলূহীম (মঙোন্দগী পলেষ্টীগী মীশিং ওইরকখি) অমসুং কাপ্তোরীম পোকখি।
\p
\v 15 কেনান্না মহাক্কী মচা নিপা অহন সীদোন পোকখি, অদুগা হেৎ,
\v 16 যিবূস্তা লৈবা মী, অমোরীগী মী অমসুং গির্গাশীগী মী,
\v 17 হিব্বীগী মী, আর্কীগী মী, সীনীগী মী,
\v 18 আর্ভাদকী মী, সেমারীগী মী অমসুং হমাত্তা লৈবা মী পোকখি~। মমৈথংদা কেনানগী মীশিংগী ইমুং মনুংশিংনা ইচাই চাইথোক্লম্মী~।
\v 19 অদুগা কেনানগী মীশিংগী ঙমখৈদি সীদোন্দগী গেরারদা চৎলগা গাজা ফাওবনি; অদুগা নহাক্না সোদোম, গোমোরা, আদমা অমসুং সবোয়ীমদা চৎলগা লেশা ফাওবনি~।
\v 20 মখোয়গী মরৈবাকশিংগী অমসুং মখোয়গী জাতিশিংগী, মখোয়গী ইমুং মনুংশিংগী অমসুং মখোয়গী লোনগী মতুং ইন্না মখোয় অসি হামগী মচা নিপাশিংনি~।
\p
\v 21 ময়াম্বা অহন যেফেৎ, এবের মচাশিংগী মপা শেম্নসু মচাশিং পোক্লম্মী~।
\v 22 শেমগী মচা নিপাশিংদি: এলাম, আশূর, আর্পকশাদ, লূদ অমসুং অরাম~।
\v 23 অরামগী মচা নিপাশিংদি: উস, হূল, গেথের অমসুং মাশ~।
\v 24 অদুগা আর্পকশাদনা শেলা পোকখি, শেলানা এবের পোকখি~।
\v 25 অদুগা এবেরনা মচা নিপা অনী পোকখি~। অমগী মমিং পেলেগ কৌখি; মরমদি মহাক্কী হাকতক্তা মালেম খাইদোকখি~। অদুগা মহাক্কী মনাউগী মমিং যোক্তান কৌখি~।
\v 26 অদুগা যোক্তান্না আলমোদাদ, শেলেফ, হসরমাভেৎ, যেরাহ,
\v 27 হদোরাম, ঊজাল, দিক্লা,
\v 28 \f + \fr 10:28 \fk ওবাল: \ft 1ইতি 1:22 দা এবাল~।\f*ওবাল, অবীমায়েল, শেবা,
\v 29 ওফীর, হবীলা অমসুং যোবাব পোকখি; মখোয় পূম্নমক অসি যোক্তানগী মচা নিপাশিংনি~।
\v 30 মখোয়না মেশাদগীনা সেফার ফাওবা চৎলগা নোংপোক থংবা চীং ফাওবা মখোয়গী লৈফম ওইরম্মী~।
\v 31 মখোয়গী মরৈবাকশিংগী, মখোয়গী ইমুং মনুংশিংগী, মখোয়গী লোনগী, মখোয়গী জাতিশিংগী মতুং ইন্না মখোয় অসি শেমগী মচা নিপাশিংনি~।
\v 32 মখোয় অসিদি মখোয় মখোয়গী চারোন শূরোনগী মতুং ইন্না মখোয়গী জাতিশিংগী মতুং ইন্না নোহাগী মচা নিপাশিংগী ইমুং মনুংশিংনি~। অদুগা ঈশিং ঈচাউগী মতুংদা মালেমদা জাৎ খাইদোক্নখিবা অদু মখোয় অসিদগীনি~।
\c 11
\s1 বাবেলদা লোন চমম্নহনখিবা
\p
\v 1 মালেম অপূম্বগী লোন অমা অমসুং ৱাহৈ ৱাতা অমা ওইরম্মী~।
\v 2 মখোয়না নোংপোক্লোমদা অসুম চৎখিবদা শিনার লৈবাক্তা তম্পাক লম অমা ফংলম্মী অমসুং মফম অদুদা মখোয়না লৈরম্মী~।
\v 3 অদুদগী মখোয়না অমগা অমগা হায়নখি, <<লাকউ, ঐখোয়না চেক শারগা মদু নিংথিনা মৈ ইকসি~।>> অদুগা মখোয়না নূঙগী মহুত্তা চেক অমসুং বিলামাতিগী মহুত্তা \f + \fr 11:3 \fk খোমের: \ft আলকাত্রাগুম্বা অনপ্পা পোৎ~।\f*খোমের শিজিন্নখি~।
\v 4 অদুদগী মখোয়না হায়খি, <<লাকউ, ঐখোয়না সহর অমগা অতিয়া নোংদোন পক্না ৱাংবা য়ূম অমগা শাগৎসি; অদুগা ঐখোয়গী মিং চৎহনসি, নৎত্রবদি মালেম অপূম্বগী লৈমায়দা ঐখোয় ইচাই চাইথোকখ্রগনি~।>>
\p
\v 5 অদুদগী মীশিংনা শাগৎখিবা সহর অমসুং অৱাংবা য়ূম অদু য়েংনবা যেহোবানা লেঙথবিরকখি~।
\v 6 মদুদা যেহোবানা হায়খি, <<য়েংউ, মীশিং অসি অমতা ওইরে, অদুগা মখোয় পূম্নমক্কী লোনসু অমতনি; অদুগা মখোয়না থবক অসি তৌবা হৌরে~। অদুনা হৌজিক্তি মখোয়না তৌগে নীংলিবা অদুদগী মখোয়বু থিংবা ঙম্লোই~।
\v 7 লাকউ, ঐখোয় কূমথসি, মখোয়না অমগা অমগা লোন খঙনদনবা মফম অদুদা মখোয়গী লোন চমম্নহল্লুসি~।>>
\v 8 মরম অদুনা যেহোবানা মখোয়বু মফম অদুদগী মালেম অপূম্বগী লৈমায়দা শীন্থুংনা চাইথোক্লম্মী: অদুনা মখোয়না সহর অদু শেমগৎপা তোকখি~।
\v 9 মরম অদুনা মদুগী মমিং \f + \fr 11:9 \fk বাবেল: \ft অর্থদি <<চমম্নবা~।>>\f*বাবেল থোনখি, মরমদি যেহোবানা মালেম অপূম্বগী লোন চমম্ননহনখি; অদুগা মফম অদুদগী যেহোবানা মখোয়বু মালেম অপূম্বগী লৈমায়দা শীন্থুংনা চাইথোকখি~।
\s1 শেমগী চারোন শূরোনশিং
\p
\v 10 শেমগী চারোন শূরোনশিংদি অসিনি: ঈশিং ঈচাউগী চহী অনীগী মতুংদা শেম্না চহী চামশুবদা আর্পকশাদ পোকখি~।
\v 11 অদুগা শেম্না আর্পকশাদ পোক্লবা মতুংদা চহী চামঙা পুন্সিরম্মী, অদুগা মহাক্না মচা নিপাশিং অমসুং মচা নুপীশিং পোকখি~।
\p
\v 12 আর্পকশাদনা চহী কুন্থ্রামঙাশুবদা শেলা পোকখি~।
\v 13 অদুগা আর্পকশাদনা শেলা পোক্লবা মতুংদা চহী চামরিগা অহুম পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 14 শেলানা চহী কুন্থ্রাশুবদা এবের পোকখি~।
\v 15 অদুগা শেলানা এবের পোক্লবা মতুংদা চহী চামরিগা অহুম পুন্সিরম্মী, অদুগা মচা নিপাশিং অমসুং মচা নুপীশিং পোক্লম্মী~।
\v 16 এবেরনা চহী কুন্থ্রামরিশুবদা পেলেগ পোকখি~।
\v 17 এবেরনা পেলেগ পোক্লবা মতুংদা চহী চামরিগা কুন্থ্রা পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 18 পেলেগনা চহী কুন্থ্রাশুবদা রেয়ূ পোকখি~।
\v 19 অদুগা পেলেগনা রেয়ূ পোক্লবা মতুংদা চহী চনীগা মাপন পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 20 রেয়ূনা চহী কুন্থ্রানিথোইশুবদা সেরূগ পোকখি~।
\v 21 অদুগা রেয়ূনা সেরূগ পোক্লবা মতুংদা চহী চনীগা তরেৎ পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 22 সেরূগনা চহী কুন্থ্রাশুবদা নাহোর পোকখি~।
\v 23 অদুগা সেরূগনা নাহোর পোক্লবা মতুংদা চহী চনী পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 24 নাহোরনা চহী কুনমাপনশুবদা তেরাহ পোকখি~।
\v 25 অদুগা নাহোরনা তেরাহ পোক্লবা মতুংদা চহী চামগা তরামাপন পুন্সিরম্মী, অদুগা মচা নিপাশিং অমসুং মচা নুপীশিং পোকখি~।
\v 26 তেরাহনা চহী হুম্ফুতরাশুবদা \f + \fr 11:26 \fk অব্রাম: \ft অর্থদি <<ৱাংহল্লবা মপা~।>>\f*অব্রাম, নাহোর অমসুং হরান পোকখি~।
\s1 তেরাহগী চারোন শূরোনশিং
\p
\v 27 তেরাহগী চারোন শূরোনশিংদি অসিনি: তেরাহনা অব্রাম, নাহোর অমসুং হরান পোকখি; অদুগা হরান্না লোট পোকখি~।
\v 28 অদুগা হরান্না মহাক্কী পোক্নফম লমদম কালদী মচাশিংগী ঊরদা মপা তেরাহগী মমাঙদা শিখি~।
\v 29 অব্রাম অমসুং নাহোরনা মখোয়গী নুপী থিখি; অব্রামগী নুপীগী মমিং সারাই কৌই; অদুগা নাহোরগী নুপীগী মমিংদি মিলকা কৌই~। মিলকাদি হরানগী মচা নুপীনি~। হরান্দি মিলকা অমসুং যিস্কা অনীমক্কী মপানি~।
\v 30 অদুবু সারাইদি চাবোক্তবীনি; মহাক্কী মচা লৈরমদে~।
\p
\v 31 অদুদগী তেরাহনা মচা নিপা অব্রাম, মহাক্কী মচা নিপা হরানগী মচা নিপা লোট, মচা নিপা অব্রামগী নুপী, হায়বদি মমৌ নুপী সারাই, মখোয় অসি লোয়নদুনা কেনান লৈবাক তান্না চৎনবা মখোয়না কালদী মচাশিংগী ঊরদগী থোক্লকখি~। অদুগা মখোয়না হরান্দা লাক্লগা মফম অদুদা লৈখি~।
\v 32 তেরাহনা চহী চনীগা মঙা পুন্সিরম্মী: অদুগা মহাক্না হরান্দা শিখি~।
\c 12
\s1 অব্রাম্বু কৌবা
\p
\v 1 যেহোবানা অব্রামদা হায়খি,
\q1 <<নহাক্কী নরৈবাক থাদোকউ,
\q1 নহাক্কী মরী মতা,
\q1 নহাক্কী নপাগী ইমুং মনুং,
\q1 ঐনা নঙোন্দা উহনবিগদৌরিবা লৈবাক অদুদা চৎলু~।
\q1
\v 2 অদুগা ঐনা নহাকপু অচৌবা জাতি অমা ওইহনগনি;
\q1 ঐনা নহাকপু বোর পীবিগনি,
\q1 অমসুং নহাক্কী মিং চাউহনবিগনি;
\q1 নহাক বোরগী মশক ওইগনি~।
\q1
\v 3 নহাকপু বোর পীবা মখোয় অদুবু ঐনা বোর পীবিগনি;
\q1 নহাকপু শিরাপ তৌবা মহাক অদুবু শিরাপ তৌগনি;
\q1 অদুগা নঙোন্দা মালেমগী ইমুং মনুং পূম্নমক বোর ফংজগনি~।>>
\p
\v 4 মরম অদুনা যেহোবানা মঙোন্দা হায়খিবা মতুং ইন্না অব্রাম্না চৎখি; অদুগা লোটসু মহাক্কা চৎলম্মী~। অব্রাম্না হরান্দগী চত্থোকখিবা মতমদা মহাক চহী হুম্ফুতরামঙা শুরম্মী~।
\v 5 অদুদগী অব্রাম্না মহাক্কী নুপী সারাই অমসুং মহাক্কী মনাউগী মচা নিপা লোট পুখি~। মখোয়না তাঞ্জখিবা মরন মথুম পূম্নমক অমসুং মখোয়না হরান্দা ফংজখিবা মী পূম্নমকপুসু পুরম্মী~। অদুগা মখোয়না কেনান লৈবাক্তা চৎনবা খোঙশাল্লম্মী অমসুং মখোয়না কেনান লৈবাক্তা লাকখি~।
\p
\v 6 অব্রাম্না লৈবাক অদু ফাওদুনা শেকেমদা মোরেগী এলোন উপাল ফাওবা লাকখি~। মতম অদুদা কেনানগী মীনা লৈবাক অদুদা লৈরম্মী~।
\v 7 অদুদগী যেহোবানা অব্রামদা উহনবিদুনা হায়খি, <<ঐনা নহাক্কী ধারাদা লৈবাক অসি পীবিগনি~।>> মরম অদুনা অব্রাম্না মঙোন্দা উহনবিখিবা যেহোবাগীদমক মফম অদুদা লাৎনপূং অমা শাগৎখি~।
\v 8 মহাক্না মফম অদুদগী বেথেলগী নোংপোক্তা লৈবা চীংদা চৎখি~। অদুগা মহাক্না নোংচুপ্তনা বেথেল অমসুং নোংপোক্তনা আয় লৈবা মফম অদুদা মহাক্কী ফিয়ূম খনখি~। মহাক্না মফম অদুদা যেহোবাগীদমক লাৎনপূং অমা শাগৎলম্মী, অদুগা যেহোবাগী মিং কৌজরম্মী~।
\v 9 অদুদগী অব্রাম্না নেগেবলোমদা চৎখি~।
\s1 অব্রাম্না ইজিপ্তা চৎপা
\p
\v 10 মতম অদুদা লৈবাক অদুদা চাক তাঙলম্মী~। অদুনা অব্রাম্না ইজিপ্তা লম্লান্দুনা লৈরুনবা চৎলম্মী, মরমদি লৈবাক অদুদা চাক য়াম্না তাঙলম্মী~।
\v 11 অদুদগী মহাক্না ইজিপ য়ৌরকপদা, মহাক্না মহাক্কী নুপী সারাইদা হায়খি, <<য়েংউ, নহাক য়েংবদা নশক ফজবী নুপীনি হায়বা ঐনা খঙই~।
\v 12 মরম অদুনা অসুম্না থোক্কনি, ইজিপকী মীশিংনা নহাকপু উবদা হায়গনি, <মসি মহাক্কী নুপীনি>; অদুদগী মখোয়না ঐবু হাৎকনি, অদুবু মখোয়না নহাকপুদি হিংনা থম্বিগনি~।
\v 13 নহাক্কী মরমগীদমক ঐঙোন্দা অফবা ওইনবা অমসুং নহাক্কী মরমগীদমক ঐগী থৱায় হিংনবা নহাক ঐগী ইচন্নি হায়বিয়ু~।>>
\p
\v 14 অদুদগী অব্রাম্না ইজিপ্তা চঙলকপদা, ইজিপকী মীশিংনা নুপী অদু মশক য়াম্না ফজৈ হায়বা উরম্মী~।
\v 15 নিংথৌ ফেরাউগী ফম্নাইবশিংনসু নুপী অদুবু উবদা ফেরাউগী মফমদা নুপী অদুবু থাগৎলম্মী~। অদুদগী মখোয়না নুপী অদু ফেরাউগী কোনুংদা পুখৎলম্মী~।
\v 16 অদুগা সারাইগী মরমদগী ফেরাউনা অব্রাম্বু লুনা তৌবিরম্মী~। অব্রাম্না য়াউশিং, শল্লাবশিং, লোলা লাবশিং, মীনাই নিপা অমসুং মীনাই নুপীশিং, লোলা অমোম অমসুং উটশিং য়াম্না ফংজরম্মী~।
\v 17 অদুবু যেহোবানা ফেরাউ অমসুং ইমুং মনুংগী মথক্তা অব্রামগী নুপী সারাইগী মরমদগী শাথিবা লাইচৎ থোকহল্লম্মী~।
\v 18 অদুদগী ফেরাউনা অব্রাম্বু কৌদুনা হায়খি, <<নহাক্না ঐগী ইফমদা তৌরিবা অসি করিনো? মহাক নহাক্কী নুপীনি হায়বা ঐঙোন্দা নহাক্না তাক্লমদবা করিগীনো?
\v 19 <মহাক ঐগী ইচন্নি> হায়দুনা নহাক্না ঐঙোন্দা হায়খিবা করিগীনো? ঐনা মহাকপু হৌজিক ঐগী নুপী ওইনবা লৌরম্বা য়াবনি~। নহাক্কী নুপী অসিদা লৈরে, মহাকপু পুদুনা চৎখ্রো~।>>
\v 20 অদুগা ফেরাউনা মহাক্কী মীশিংদা অব্রামগী মরমদা য়াথং পীখি~। অদুগা মখোয়না মহাকপু, মহাক্কী নুপী অমসুং মহাক্কী অরৈবা মখৈ চৎহনবিখি~।
\c 13
\s1 অব্রামগা লোটকা খাইনবা
\p
\v 1 অদুদগী অব্রাম্না মহাক্কী নুপী অমসুং মহাক্কী অরৈবা মখৈগা লোয়ননা লোট পুদুনা ইজিপ লৈবাক্তগী থোক্লক্লগা নেগেবতা চৎলম্মী~।
\v 2 অব্রামদি শা শন্দা, সনাদা অমসুং লুপাদা য়াম্না ইনাক খুল্লম্মী~।
\v 3 অদুগা মহাক্না নেগেবতগী বেথেল তান্না চৎখিদুনা, বেথেল অমসুং আয়গী মরক্তা লৈবা হান্না মহাক্কী ফিয়ূম খল্লম্বা মফম অদুদা লাক্লম্মী~।
\v 4 মদু মহাক্না হান্না লাৎনপূং শাগৎখিবা মফম অদুনি~। অদুগা মফম অদুদা অব্রাম্না যেহোবাগী মিংদা কৌজরম্মী~।
\p
\v 5 অব্রামগা লোয়ননা চৎমিন্নখিবা লোটকীসু হামেং য়াউ শঙ্গু, শল্লুপশিং অমসুং ফিয়ূমশিং লৈরম্মী~।
\v 6 মখোয় পূন্না লৈমিন্নবদা লম অদুনা মখোয়গী ওক্নবা পীবা ঙম্লমদে, মরমদি মখোয়গী মরন মথুম য়াম্মনখিবনা লম অদুদা মখোয় পূন্না লৈমিন্নবা য়ারমদে~।
\v 7 অদুনা অব্রামগী শা শন শেনবশিংগা লোটকী শা শন শেনবশিংগা খৎন-চৈনরম্মী~। মতম অদুদা লৈবাক অদুদা কেনানগী মীশিং অমসুং পেরিজীগী মীশিং লৈরম্মী~।
\p
\v 8 অদুদগী অব্রাম্না লোটতা হায়খি, <<ঐনা নঙোন্দা হায়জরি, ঐগা নহাক্কা অমসুং ঐগী শা শন শেনবশিংগা নহাক্কী শা শন শেনবশিংগা খৎন-চৈনবা থোক্তসনু; মরমদি ঐখোয় ইচীন ইনাউনি~।
\v 9 নহাক্কী নমাঙদা লৈবাক অপূম্বসি লৈরিবা নৎত্রা? ঐনা নঙোন্দা হায়জরি, নহাক ঐঙোন্দগী খাইদোকখ্রো~। নহাক্না ওইরোমদা চৎলবদি, ঐনা য়েৎলোমদা চৎকে; নৎত্রগা নহাক্না য়েৎলোমদা চৎলবদি, ঐনা ওইরোমদা চৎকে~।>>
\p
\v 10 লোটনা মিৎ থাঙ্গত্তুনা য়েংবদা যোর্দান তম্পাক অপূম্বসি মফম খুদিংমক্তা ঈশিং মরাং কায়না লৈ, যেহোবানা সোদোম অমসুং গোমোরা সহর মাঙহন্দ্রিঙৈদা মসি যেহোবাগী ইংখোলগুম্বা অমসুং সোয়রদা চৎপদা লৈবা ইজিপ লৈবাক্কুম্লম্মী হায়বা উরম্মী~।
\v 11 মরম অদুনা লোটনা মশাগীদমক যোর্দান তম্পাক অপূম্বা খল্লম্মী; অদুগা মহাক্না নোংপোক পাংনা চৎলম্মী; অদুদগী মখোয় অমগা অমগা খাইনখি~।
\v 12 অব্রাম্না কেনান লৈবাক্তা লৈরম্মী, অদুগা লোটনা তম্পাক্কী সহরশিংদা লৈরম্মী অমসুং মহাক্কী ফিয়ূম সোদোমগী মনাক্তা খল্লম্মী~।
\v 13 সোদোমগী মীশিংদি যেহোবাগী মাঙদা কাহেন্না ফত্তবা অমসুং পাপ তৌবশিং ওইরম্মী~।
\p
\v 14 অদুগা লোটনা অব্রামদগী খাইদোকখ্রবা মতুংদা যেহোবানা অব্রামদা হায়খি, <<নহাক্না লৈবা মফম অসিদগী নমিৎ থাঙ্গত্তুনা খা পাংনা, অৱাং পাংনা, নোংপোক পাংনা অমসুং নোংচুপ পাংনা য়েংউ,
\v 15 মরমদি নহাক্না উরিবা লৈবাক অপূম্বা অসি নঙোন্দা অমসুং নহাক্কী ধারাদা মতম পূম্নমক্কীদমক ঐনা পীবিগনি~।
\v 16 অদুগা ঐনা নহাক্কী ধারাবু মালেমগী ঊফুলগুম য়ামখৎহনবিগনি~। মী অমনা মালেমগী ঊফুল মশীং থীবা ঙম্লবদি, নহাক্কী ধারাবুসু মশীং থীবা ঙমগনি~।
\v 17 হৌগৎলু, লৈবাক অসিগী মরাক অমসুং ময়ুং থুংনা চৎলু, মরমদি মসি ঐনা নঙোন্দা পীবিগনি~।>>
\v 18 অদুদগী অব্রাম্না মহাক্কী ফিয়ূম হোংদোক্তুনা হেব্রোন্দা লৈবা মাম্রেগী এলোন উপালশিংগী মনাক্তা লৈরম্মী~। অদুগা মফম অদুদা মহাক্না যেহোবাগীদমক লাৎনপূং অমা শাগৎখি~।
\c 14
\s1 লোটপু কনবিবা
\p
\v 1 শিনারগী নিংথৌ আম্রাফেলগী হাকতক্তা অসুম্না থোকখি, মদুদি এল্লাসরগী নিংথৌ আরীওক, এলামগী নিংথৌ কেদোরলাওমের অমসুং গোয়িমগী নিংথৌ তিদালগা পূন্না চৎমিন্নরম্মী~।
\v 2 মখোয়না সোদোমগী নিংথৌ বেরা, গোমোরাগী নিংথৌ বির্শা, আদমাগী নিংথৌ শিনাব, সবোয়ীমগী নিংথৌ শেমেবের অমসুং বেলা, হায়বদি সোয়রগী নিংথৌগা লান শোক্নরম্মী~।
\v 3 মখোয় পূম্নমক অসিনা সিদ্দিমগী, হায়বদি থুমহীগী পাৎকী তম্পাক্তা পুলপ পূল্লম্মী~।
\v 4 চহী তরানিথোই মখোয়না কেদোরলাওমেরগী মখা পোল্লম্লগা তরাহুমদোইশুবা চহীদা মখোয়না লান হৌরম্মী~।
\p
\v 5 অদুদগী তরামরিশুবা চহীদা কেদোরলাওমের অমসুং মহাক্কা লোয়নবা নিংথৌশিংনা লাক্তুনা আষ্টেরোৎ-কর্নায়িমদা লৈবা \f + \fr 14:5 \fk রফাশিং: \ft যোর্দান তুরেনগী নোংপোক্তা খুন্দাবা কাহেন্না চাউ শাংবা মীশিং~।\f*রফাশিং, হামদা লৈবা জূজীমশিং অমসুং \f + \fr 14:5 \fk শাবে-কিরিয়াথায়িম: \ft অর্থদি <<কিরিয়াথায়িমগী তম্পাক~।>>\f*শাবে-কিরিয়াথায়িমদা লৈবা \f + \fr 14:5 \fk এমীশিং: \ft রফাশিংগী অতোপ্পা মিং~।\f*এমীশিং,
\v 6 অদুগা লমহাঙগী মনাক্তা এল-পরান ফাওবা সেয়ীর চীংগী হোরীগী মীশিংবু মায়থীবা পীরম্মী~।
\v 7 মদুদগী মখোয়না হল্লক্তুনা এন-মিশপাত্তা, হায়বদি কাদেশ্তা লাক্লম্মী, অদুগা মখোয়না অমালেক মচাশিংগী লৈবাক অপূম্ববু অমসুং হসসোন-তামারদা লৈবা অমোরীগী মীশিংবু মায়থীবা পীরম্মী~।
\p
\v 8 অদুদগী সোদোমগী নিংথৌ, গোমোরাগী নিংথৌ, আদমাগী নিংথৌ, সবোয়ীমগী নিংথৌ অমসুং বেলা, হায়বদি সোয়রগী নিংথৌনা থোক্লকখি~। মখোয়না সিদ্দিমগী তম্পাক্তা মখোয়গী মায়োক্তা লান শোক্ননবা থৌরাঙ তৌরম্মী~।
\v 9 অদুদগী এলামগী নিংথৌ কেদোরলাওমের, গোয়িমগী নিংথৌ তিদাল, শিনারগী নিংথৌ আম্রাফেল অমসুং এল্লাসরগী নিংথৌ আরীওক, নিংথৌ মরি অসিগী মায়োক্তা লান শোক্ননবা নিংথৌ মঙা অদুনা লানগীদমক থৌরাঙ তৌরম্মী~।
\v 10 সিদ্দিমগী তম্পাক্তা \f + \fr 14:10 \fk খেমার: \ft নপ্নবা পোৎ~।\f*খেমারগী কোম্না পিক থন্না লৈরম্মী; সোদোম অমসুং গোমোরাগী নিংথৌশিংনা চেল্লম্মী অমসুং মী খরদি কোমশিংদা তারম্মী; অতৈশিংনা চীংদা চেল্লম্মী~।
\v 11 মদুদা মখোয়না সোদোম অমসুং গোমোরাগী পোৎচৈ পূম্নমক অমসুং মখোয়গী অচা অথক পূম্নমক পুদুনা চৎলম্মী~।
\v 12 মখোয়না সোদোমদা লৈবা \f + \fr 14:12 \fk অব্রাম: \ft অব্রাহামগী হান্না কৌরম্বা মিং অর্থদি <<ৱাংহল্লবা মপা~।>>\f*অব্রামগী মনাউগী মচা নিপা লোট অমসুং মহাক্কী মপোৎ মচৈসু পুদুনা চৎলম্মী~।
\p
\v 13 অদুগা নান্থোকহৌবা মী অমনা লাক্তুনা হিব্রু মচা অব্রামদা পাউ তম্লখি; অব্রামদি এশকোল অমসুং অনেরগী মনাউ অমোরীগী মী মাম্রেগী এলোন উপালশিংগী মনাক্তা লৈরম্মী; মখোয় অসিনা অব্রামগী মীচঙ ওইরম্মী~।
\v 14 মহাক্কী মনাউ নিপাবু লানফা ওইনা পুখ্রে হায়বা অব্রাম্না তারবদা, মহাক্না মহাক্কী য়ূমদা পোকপা, তম্বিরবা মীনাই নিপা চাহুমগা তরানিপানবু খূৎলাই পায়হন্দুনা মখোয়বু দান ফাওবা তান্নখি~।
\v 15 মখোয়গা মায়োক্ননবা মহাক্না মহাক্কী মনাইশিংবু অহিংদা খাইদোক্লম্মী অমসুং মহাক অমদি মহাক্কী মনাইশিংনা মখোয়বু মায়থীবা পীদুনা দমাস্কসকী অৱাংলোমদা লৈবা হোবা ফাওবা মখোয়বু তান্নরম্মী~।
\v 16 মহাক্না পোৎচৈ পূম্নমক অমসুং মনাউগী মচা নিপা লোট, মহাক্কী মপোৎ মচৈ, নুপীশিং অমসুং মীশিং অদু অমুক হন্না পুরক্লম্মী~।
\s1 মালকীসেদেক্না অব্রাম্বু বোর পীবা
\p
\v 17 অব্রাম্না কেদোরলাওমের অমসুং মহাক্কা লোয়নবা নিংথৌশিংবু হাৎলুরগা হল্লকপদা, সোদোমগী নিংথৌনা শাবেগী তম্পাক্তা, হায়বদি নিংথৌগী তম্পাক্তা মহাকপু ওকপা চৎলম্মী~।
\v 18 অদুদগী \f + \fr 14:18 \fk শালেম: \ft যেরূশালেমগী হান্না কৌনরম্বা মিংনি, অর্থদি <<ঈঙথবা~।>>\f*শালেমগী নিংথৌ মালকীসেদেক্না তল অমসুং য়ু পুথোক্লকখি; মহাক্তি ৱাংথোইরবা ঈশ্বরগী পুরোহিৎনি~।
\v 19 মহাক্না অব্রামদা বোর পীবিদুনা হায়খি,
\q1 <<স্বর্গ অমসুং মালেমগী মপু,
\q1 ৱাংথোইরবা ঈশ্বরনা অব্রাম্বু বোর পীবিসনু;
\q1
\v 20 নহাক্কী য়েক্নবশিংবু নহাক্কী নখূত্তা পীবিখিবা ৱাংথোইরবা ঈশ্বরবু থাগৎপা ওইসনু~।>>
\m মদুদা অব্রাম্না পোৎ খুদিংমক্কী শরূক তরাগী অমা মঙোন্দা পীরম্মী~।
\p
\v 21 অদুদগী সোদোমগী নিংথৌনা অব্রামদা হায়খি, <<মীশিং অদু ঐঙোন্দা পীয়ু, অদুগা পোৎচৈশিং অদু নশাগীদমক লৌজহৌ~।>>
\v 22 মদুদা অব্রাম্না সোদোমগী নিংথৌদা হায়খি, <<স্বর্গ অমসুং মালেমগী মপু, ৱাংথোইরবা ঈশ্বর যেহোবাগী মফমদা ৱাশকচনবা ঐনা ইখূৎ থাঙ্গৎচখ্রে,
\v 23 ঐনা লংলা নৎত্রগা সেন্দল মরী অমা ফাওবা লৌজরোই, অদুগা নহাক্কীনি হায়বা করি অমতা ঐনা লৌজরোই, নৎত্রবদি <ঐনা অব্রাম্বু ইনাক খুনহনবনি> হায়না নহাক্না হায়গনি~।
\v 24 অদুবু নহারোনশিংনা চাথোকখিবশিং অদুতা মখোয়গী শরূক ওইগনি, অদুগা ঐগা চৎমিন্নরুবা মীশিং: অনের, এশকোল অমসুং মাম্রেগী শরূক্তি মখোয়না মখোয়গী শরূক লৌজসনু~।>>
\c 15
\s1 ঈশ্বরনা অব্রামগা ৱালেপ্নবা
\p
\v 1 পূম্নমক অসিগী মতুংদা দর্শন অমদা যেহোবাগী ৱা অসি অব্রামদা লাক্তুনা হায়রকই, <<কিগনু \f + \fr 15:1 \fk অব্রাম: \ft অব্রাহামগী হান্না কৌরম্বা মিং অর্থদি <<ৱাংহল্লবা মপা~।>>\f*অব্রাম; ঐদি নহাক্কী \f + \fr 15:1 \fk চুঙ: \ft ময়ুং শাংবা হকচাং ঙাকথোক্নবা খূৎলাই~।\f*চুঙ, নহাক্কী য়াম্না চাউবা মনানি~।>>
\p
\v 2 অদুবু অব্রাম্না হায়খি, <<হে ইবুংঙো, যেহোবা, ঐদি অঙাং পোক্তদুনা লৈরি অমসুং ঐগী ইমুংগী য়ূম্লেপচারা ওইহৌগদবা অদু দমাস্কসকী এলীয়েজের ওইবা মরম্না ননাইনা ইবুংঙোদা করি পীগনি?>>
\v 3 অমুক্কা অব্রাম্না হায়জখি, <<য়েংবিয়ু, নহাক্না ননাইদা ধারা পীবিদে~। য়েংবিয়ু, ননাইগী য়ূমদা পোকপা অমনা ননাইগী য়ূম্লেপচারা ওইরগনি~।>>
\v 4 অদুদগী য়েংউ, যেহোবাগী ৱা অসি অব্রামদা লাকখি, <<মী অসিনা নহাক্কী য়ূম্লেপচারা ওইরোই; অদুবু নপূকথোক্কী নচানা নহাক্কী য়ূম্লেপচারা ওইগনি~।>>
\v 5 মদুদা মহাক্না অব্রাম্বু মপান্দা পুথোকপিরগা হায়খি, <<অতিয়ারোমদা য়েংখৎলু অমসুং থৱান্মিচাকশিং অসি নহাক্না মশীং থীবা ঙম্লবদি থীয়ু~।>> অমুক্কসু মহাক্না মঙোন্দা হায়খি, <<নহাক্কী ধারাসু অসুম্না ওইগনি~।>>
\v 6 মদুদা মহাক্না যেহোবাবু থাজখি; অদুগা মদু মহাক্না মঙোন্দা ধর্ম্মচেনবা ওইনা শীংথাবিখি~।
\p
\v 7 অদুদগী মহাক্না অব্রামদা হায়খি, <<নহাক্না খূৎ চলহৌনবগীদমক লৈবাক অসি নঙোন্দা পীবিনবা, নহাকপু কালদী মচাশিংগী লম ঊরদগী পুথোকপিরকপা যেহোবা অদু ঐনি~।>>
\v 8 মদুদা অব্রাম্না হায়খি, <<হে ইবুংঙো, যেহোবা, মদু ননাইনা ইখূৎ চনগনি হায়বা করম্না খঙজগদগে?>>
\v 9 অদুদগী মহাক্না মঙোন্দা হায়খি, <<ঐগীদমক চহী অহুম শুরবা শন হাতম অমা, চহী অহুম শুরবা হামেং অমোম অমা, চহী অহুম শুরবা য়াউ লাবা অমা, লম খুনু অমা অমসুং খুনু মচা অমা লৌরু~।>>
\v 10 পূম্নমক অসি মহাক্না মঙোন্দা পুরক্তুনা অনীথোক্না ময়ায়দা খাইদোক্লগা তঙ্খায় তঙ্খায় অদু মায়োক্ননা থম্মী~। অদুবু মহাক্না উচেকশিং অদুবুদি খাইদোক্লমদে~।
\v 11 উচেক ৱায়াশিংনা অশিবা শাশিং অদুগী মথক্তা পাইথরকপদা, অব্রাম্না মখোয়বু তান্থোক্লম্মী~।
\v 12 নুমিৎ তারকপা মতমদা অব্রাম তূমখুন হুন্না তূমথরম্মী~। অদুগা য়েংউ, য়াম্না অকিবগী মশক ওইবা শূক্না মম্বা অমা মহাক্কী মথক্তা লাক্লম্মী~।
\v 13 অদুগা যেহোবানা অব্রামদা হায়খি, <<মসি শোয়দ্রবনি হায়বা খঙজিল্লু, মদুদি নহাক্কী ধারানা মখোয়গী নত্তবা লৈবাক্তা লম্লানবা ওইনা লৈরুগনি অমসুং মখোয়গী থৌগল তৌরুগনি; অদুগা মখোয়না মখোয়বু চহী চামরি ৱাহনগনি~।
\v 14 অদুগা মখোয়না থৌগল তৌরুগদৌরিবা জাতি অদুসু ঐনা ৱায়েনগনি; মদুগী মতুংদা মখোয়না মরন মথুম য়াম্না পুদুনা থোক্লক্কনি~।
\v 15 অদুগা নহাক্তি নপা নপুশিংগী মফমদা ঈঙথনা চৎখিগনি, য়াম্না অহন ওইরক্লবা মতমদা নহাকপু মোংফমদা ফুমগনি~।
\v 16 অদুগা মরিশুবা মীরোন্দা মখোয়না মফম অসিদা অমুক হল্লক্কনি~। মরমদি অমোরীগী মীশিংগী অয়োল অরান হৌজিক ফাওবা মপূঙ ফাদ্রি~।>>
\v 17 অদুদগী নুমিৎ তারক্তুনা য়াম্না মম্লকপা মতমদা য়েংউ, মৈখু কাবা মৈফম অমগা চাক্লিবা মৈবূন অমগনা শা মচেৎশিং অদুগী মরক্তা লান্থোকখি~।
\p
\v 18 নুমিৎ অদুমক্তদা যেহোবানা অব্রামগা ৱালেপ্নদুনা হায়খি, <<ঐনা নহাক্কী ধারাদা ইজিপ তুরেন্দগী ইউফ্রেটিস কৌবা অচৌবা তুরেন অদু ফাওবগী লম অদু পীরবনি~।
\v 19 ঐনা মখোয়দা কেনীগী মীশিং, কেনাজগী মচাশিং, কাদমোনি মীশিং,
\v 20 হেৎকী মচাশিং, পেরিজী মচাশিং, \f + \fr 15:20 \fk রফাশিং: \ft যোর্দান তুরেনগী নোংপোক্তা খুন্দাবা কাহেন্না চাউ শাংবা মীশিং~।\f*রফাশিং,
\v 21 অমোরীগী মীশিং, কেনানগী মীশিং, গির্গাশীগী মীশিং অমসুং যিবূস্তা লৈবা মীশিং পীরবনি~।>>
\c 16
\s1 ইশ্মায়েল পোকপা
\p
\v 1 অব্রামগী নুপী সারাই মচা পোক্লমদে~। মহাক্কী ইজিপ মচা হগার কৌবী মীনাই নুপী অমা লৈরম্মী~।
\v 2 অদুনা সারাইনা অব্রামদা হায়খি, <<হৌজিক য়েংবিয়ু, যেহোবানা ঐবু ইচা পোকহনবিদ্রে~। চানবিদুনা নহাক্না ঐগী ইনাই নুপীগী মফমদা চঙবিরো~। মহাক্কী মপান্না ঐনা ইচাশিং ফংজবসু য়াই~।>> অব্রাম্না সারাইগী ৱা অদু তাবিখি~।
\v 3 অব্রাম্না কেনান লৈবাক্তা চহী তরা লৈরবা মতুংদা মহাক্কী নুপী সারাইনা ইজিপ মচা হগার কৌবী মহাক্কী মীনাই নুপী অদু মপুরোইবা অব্রামদা মহাক্কী নুপী ওইনবা পীরম্মী~।
\p
\v 4 মরম অদুনা অব্রাম্না হগারগী মফমদা চঙলম্মী অমসুং হগার মীরোল্লম্মী~। হগারনা মহাক মীরোল্লে হায়বা খঙলক্লবদা, মহাক্কী মমিত্তা মবেম্মা অদুবু করিসু ওইদনা উরকখি~।
\v 5 মদুদা সারাইনা অব্রামদা হায়খি, <<ঐঙোন্দা তৌখিবা অরানবা অসি নথক্তা তাসনু~। নহাক্কী নথাদা ঐগী ইনাই নুপীবু ঐনা পীথোকখ্রবনি~। মহাক্না মীরোল্লে হায়বা খঙলক্লবদা, মহাক্কী মমিত্তা ঐবু করিসু ওইদনা উরে~। যেহোবানা নহাক অমসুং ঐগী ইরক্তা ৱায়েনবিসনু~।>>
\v 6 মদুদা অব্রাম্না সারাইদা হায়খি, <<য়েংউ, নহাক্কী ননাই নুপীদি নহাক্কী নখূত্তা লৈরিবনি; নহাক্না পাম্বা অদু মঙোন্দা তৌ~।>> অদুদগী সারাইনা মঙোন্দা অৱাবা পীবদা মহাক্না মবেম্মগী মফমদগী চেন্থোকখি~।
\p
\v 7 অদুদগী যেহোবাগী দূতনা হগারবু লমহাঙদা লৈবা ঈশিং ঈফুৎ অমগী মনাক্তা, হায়বদি শূর চৎপগী লম্বী মপান্দা লৈবা ঈফুৎ অদুগী মনাক্তা ফংখি~।
\v 8 মহাক্না হায়খি, <<সারাইগী মীনাই নুপী, হগার, নহাক কদায়দগী লাকপনো অমসুং কদায়দা চৎলিবনো?>> মদুদা মহাক্না হায়জখি, <<ঐহাক্তি ঐগী ইবেম্মা সারাইগী মফমদগী চেঞ্জরকপনি~।>>
\v 9 অদুদগী যেহোবাগী দূতনা মঙোন্দা হায়খি, <<নহাক নবেম্মগী মফমদা হন্দুনা মহাক্কী মখা পোঞ্জরু~।>>
\v 10 মদুদা যেহোবাগী দূতনা মঙোন্দা হায়খি, <<ঐনা নহাক্কী ধারাবু হেন্না য়ামহনবিগনি, য়াম্মনখিবনা মশীং থীবা ঙম্লোই~।>>
\v 11 অদুদগী যেহোবাগী দূতনা মঙোন্দা হায়খি,
\q1 <<য়েংউ, নহাক্তি মীরোল্লবীনি,
\q1 নহাক্না নচা নিপা অমা পোক্কনি,
\q1 মহাক্কী মমিং \f + \fr 16:11 \fk ইশ্মায়েল: \ft অর্থদি <<ঈশ্বরনা তাবীবা~।>>\f*ইশ্মায়েল থোনগনি,
\q1 মরমদি যেহোবানা নহাক্কী অৱাবা উবিরে~।
\q1
\v 12 অদুগা মহাক লম্লক্কী লোলাগুম্বা মী অমা ওইগনি;
\q1 মহাক্না মী খুদিংগী মথক্তা অমসুং মী খুদিংনা মহাক্কী মথক্তা খূৎ থাঙ্গৎকনি,
\q1 অদুগা মহাক্না মচীন মনাউ পূম্নমক্কী মায়োক্তা লৈগনি~।>>
\p
\v 13 হগারনা মঙোন্দা ৱা ঙাঙবিবা যেহোবাগী মমিং, <<\f + \fr 16:13 \fk নহাক্তি ঐবু উবিবা ঈশ্বরনি: \ft হিব্রুদা <<এল রোই~।>>\f*নহাক্তি ঐবু উবিবা ঈশ্বরনি>> হায়না কৌজখি~। মরমদি মহাক্না হায়খি, <<ঐবু উবিরিবা মহাকপু ঐনা মফম অসিমক্তদা উজরব্রা?>>
\v 14 মরম অদুনা মীশিংনা গুহা অদুগী মমিং \f + \fr 16:14 \fk বের-লাহাই-রোই: \ft অর্থদি <<ঐবু উরিবা মহাক্কী ঈফুৎ~।>>\f*বের-লাহাই-রোই কৌখি~। য়েংউ, মসি কাদেশ অমসুং বেরেদকী মরক্তা লৈবনি~।
\p
\v 15 অদুদগী হগারনা অব্রামদা মচা নিপা অমা পোকখি~। অদুগা অব্রাম্না মহাক্কী মচা নিপা, হগারনা পোকচবা অদুগী মমিং ইশ্মায়েল থোনখি~।
\v 16 হগারনা ইশ্মায়েল পোকপা মতমদা অব্রাম চহী মরিফুতরুক শুরম্মী~।
\c 17
\s1 ৱালেপ্নবগী ঊন ককপা
\p
\v 1 অব্রাম্না চহী মরিফুতরামাপন শুরকপদা যেহোবানা অব্রামগী মফমদা উহনবিদুনা হায়খি, <<ঐদি ইঙম ঙম্বা ঈশ্বরনি; ঐগী মাঙদা চৎলু অমসুং নহাক পূকচেন তিংবা ওইয়ু~।
\v 2 ঐনা নহাক অমসুং ঐগী মরক্তা ঐগী ৱালেপ্নবা থমগনি, অদুগা নহাকপু হেন্না য়ামহনবিগনি~।>>
\v 3 মদুদা অব্রাম্না লৈপাক্তা উপ্রাক্না উপ্ত‌ুনা খুরুমজখি~। অদুগা ঈশ্বরনা মঙোন্দা ৱা ঙাঙলদুনা হায়রকই,
\v 4 <<ঐগীদি য়েংউ, ঐগী ৱালেপ্নবা অদু নহাক্কনি, অদুগা নহাক্না জাতি ময়ামগী মপা ওইগনি~।
\v 5 নহাক্কী নমিং অমুক হন্না \f + \fr 17:5 \fk অব্রাম: \ft অব্রাহামগী হান্না কৌরম্বা মিং অর্থদি <<ৱাংহল্লবা মপা~।>>\f*অব্রাম কৌররোই, অদুবু নহাক্কী মিংদি \f + \fr 17:5 \fk অব্রাহাম: \ft অর্থদি <<জাতিশিংগী মপা~।>>\f*অব্রাহাম কৌরগনি, মরমদি ঐনা নহাকপু জাতি ময়ামগী মপা ওইহল্লবনি~।
\v 6 ঐনা নহাকপু হেন্না মহৈ য়ালহনবিগনি, অদুগা ঐনা নঙোন্দগী জাতিশিং শেমগনি, অদুগা নঙোন্দগী নিংথৌশিং থোক্লক্কনি~।
\v 7 লোম্বা নাইদবা ৱালেপ্নবা অমা ওইনা ঐ অমসুং নহাক্কী অমসুং নহাক্কী তুংগী ধারাশিংগী মরক্তা মখোয়গী মীরোন মীরোন্দা ঐগী ৱালেপ্নবা থম্বিগনি~। মসি ঐনা নহাক্কী অমসুং নহাক্কী তুংগী ধারাগী ঈশ্বর ওইনবনি~।
\v 8 অদুগা নহাক্না লম্লানবা ওইনা লৈরিবা কেনান লৈবাক অপূম্বা অসি মতম পূম্নমক্কী ওইনা নখূৎ চলহৌনবগীদমক ঐনা নঙোন্দা অমসুং নহাক্কী তুংগী ধারাদা পীবিগনি~। অদুগা ঐনা মখোয়গী ঈশ্বর ওইগনি~।>>
\p
\v 9 ঈশ্বরনা অব্রাহামদা হায়খি, <<নহাক্না ঐগী ৱালেপ্নবা ঙাক্কদবনি, মরম অদুনা নহাক অমসুং নহাক্কী তুংদা লাক্কদবা ধারাশিংনা মখোয়গী মীরোন মীরোন্দা মদু ঙাক্কদবনি~।
\v 10 ঐ অমসুং নহাক্কী মরক্তা অমসুং নহাক্কী তুংগী ধারাগা ৱালেপ্নবা, নখোয়না ঙাক্কদবা ঐগী ৱালেপ্নবা অদু অসিনি: নখোয়গী নরক্তা লৈবা নিপা খুদিং ঊন কক্কদবনি~।
\v 11 নখোয়না নখোয়গী ফিনুংগী ঊন অদু কক্কদবনি~। মদুনা ঐ অমসুং নহাক্কী মরক্তা লৈরিবা ৱালেপ্নবা অদুগী খূদম ওইগনি~।
\v 12 নখোয়গী মীরোন মীরোন্দা নুমিৎ নিপান্নিশুবা নিপা মচা খুদিং ঊন কক্কদবনি~। নহাক্কী ধারাশিং নত্তবা, নয়ূমদা পোকপা মীনাই নৎত্রগা মীরৈবাক মচাদগী শেন্না লৈরকপা অদুসু ঊন কক্কদবনি~।
\v 13 নহাক্কী নয়ূমদা পোকপা নিপা অমসুং নহাক্কী শেন্না লৈরকপা নিপা অদু শোয়দনা ঊন কক্কদবনি~। অদুনা ঐগী ৱালেপ্নবা অসি নহাক্কী হকচাংদা লোম্বা নাইদবা ৱালেপ্নবা ওইগনি~।
\v 14 অদুগা ঊন কক্তবা নিপা অদু, হায়বদি ফিনুংগী ঊন কক্তবা নিপা অদু মহাক্কী মীশিংদগী খাইদোক্কদবনি~। মহাক্না ঐগী ৱালেপ্নবা অদু থুগাইরে~।>>
\p
\v 15 অদুগা ঈশ্বরনা অব্রাহামদা হায়খি, <<নহাক্কী নুপী সারাইদি, নহাক্না মহাক্কী মমিং অমুক হন্না সারাই কৌররোই, অদুবু মহাক্কী মিংদি \f + \fr 17:15 \fk সারা: \ft অর্থদি <<মহারানী>> নৎত্রগা <<নিংথৌগী মচা নুপী~।>>\f*সারা কৌরগনি~।
\v 16 ঐনা মহাকপু বোর পীবিগনি, অদুগা মহাক্কী মপান্না নঙোন্দা নচা নিপা অমা পীবিগনি; হোয়, ঐনা মহাকপু বোর পীবিগনি, অদুগা মহাক্না জাতিশিংগী মমা ওইগনি; মঙোন্দগী মীশিংগী নিংথৌশিং লাক্কনি~।>>
\v 17 মদুদা অব্রাহাম্না লৈপাক্তা উপ্রাক্না উপ্ত‌ুনা নোক্লম্মী, অদুগা মপূক্নীংদা খল্লম্মী, <<চহী চামা শুরবা মহাক অদুনা মচা পোকখিগদ্রা? চহী মরিফুতরা শুরবা সারানা মচা পোকখিগদ্রা?>>
\v 18 মদুদা অব্রাহাম্না ঈশ্বরদা হায়জখি, <<ও! ইশ্মায়েলনা নহাক্কী মাঙদা লৈজরবদিকো!>>
\p
\v 19 অদুদগী ঈশ্বরনা হায়খি, <<নহাক্কী নুপী সারানা তশেংনমক নচা নিপা অমা পোক্কনি; অদুগা নহাক্না মহাক্কী মমিং ইসাক থোনগনি~। ঐনা মহাক্কা ৱালেপ্নবিগনি, মদু মহাক্কী তুংগী ধারাগীদমক মতম পূম্নমক্কী ওইনা ৱালেপ্নবা ওইহৌগনি~।
\v 20 অদুগা ইশ্মায়েলগীদি নহাক্না হায়জবা ঐনা তাবিরবনি~। য়েংউ, মহাকপু ঐনা বোর পীবিগনি অমসুং মহাকপু মহৈ য়ালহনবিগনি, অদুগা মহাকপু হেন্না য়ামখৎহনবিগনি; মহাক্না অঙম অথৌ তরানিথোই পোক্কনি, অদুগা ঐনা মহাকপু অচৌবা জাতি অমা ওইহনবিগনি~।
\v 21 অদুবু ঐনা মথং চহীগী লেপখ্রবা মতম অসিদা সারানা পোক্কদৌবা মচা ইসাক্কা ৱালেপ্নবিগনি~।>>
\v 22 অদুদগী ঈশ্বরনা অব্রাহামগা ৱা ঙাঙনবা লোইরগা মহাক্কী মনাক্তগী মথক্লোমদা লেঙখৎখি~।
\p
\v 23 ঈশ্বরনা মঙোন্দা হায়খিবগী মতুং ইন্না অব্রাহাম্না মচা নিপা ইশ্মায়েল, মহাক্কী ময়ূমদা পোকপা পূম্নমক অমসুং মহাক্কী শেন্না লৈরকপা পূম্নমক, হায়বদি অব্রাহামগী য়ূমগী নিপা খুদিং পুদুনা নুমিৎ অদুমক্তদা মখোয়গী ফিনুংগী ঊন ককখি~।
\v 24 অব্রাহামদি মহাক্কী ফিনুংগী ঊন ককপা মতমদা চহী মরিফুতরামাপন শুরম্মী~।
\v 25 অদুগা মহাক্কী মচা নিপা ইশ্মায়েলগী ফিনুংগী ঊন ককপা মতমদা মহাক চহী তরাহুমদোই শুরম্মী~।
\v 26 অব্রাহাম অমসুং মচা নিপা ইশ্মায়েলসু নুমিৎ অদুমক্তদা ঊন ককখি~।
\v 27 মহাক্কী য়ূমগী নিপা পূম্নমক, হায়বদি মহাক্কী ময়ূমদা পোকপা নৎত্রগা মীরৈবাক মচাদগী শেন্না লৈরকপা মখোয় মহাক্কা লোয়ননা ঊন ককখি~।
\c 18
\s1 অব্রাহামদা ঈশ্বরনা ৱাশকপিবা
\p
\v 1 অদুদগী অব্রাহাম্না নুংথিলগী শারবা মতমদা, ফিয়ূমগী চঙফমদা ফম্লিঙৈদা যেহোবানা মঙোন্দা মাম্রেগী এলোন উপালশিংগী মনাক্তা উহনবিখি~।
\v 2 মহাক্না মমিৎ থাঙ্গত্তুনা য়েংখিবদা মহাক্কী মমাঙদা নিপা অহুম লেপ্ত‌ুনা লৈবা উরম্মী~। মহাক্না মখোয়বু উবদা, মহাক্না মখোয়বু উনবা ফিয়ূমগী চঙফমদগী চেন্থোকখিদুনা লৈপাক্তা মকোক নোন্থদুনা খুরুমজরম্মী,
\v 3 অদুগা হায়জখি, <<হে ঐগী ইবুংঙো, ঐনা নহাক্কী মিৎয়েংদা চানবিবা ফংজরবদি, ননাইদগী চত্থোকপিগনু~।
\v 4 ঐনা ঈশিং খরা পুজরক্কে, অদুগা নখোয়গী নখোঙ চামথোক্লগা উখা অসিদা পোত্থাবিয়ু~।
\v 5 অদুগা ঐনা তল খরদং পুজরক্কে, মদুনা নখোয়না নখোয়গী হকচাং তেকখৎহনবিয়ু; মদুগী তুংদা নখোয় লেঙবিখিবা য়াগনি~। মরমদি নখোয়দি নখোয়গী ননাইগী মফমদা লেঙবিরকপনি~।>> মদুদা মখোয়না হায়খি, <<নহাক্না হায়বগুম্না তৌরো~।>>
\v 6 অদুদগী অব্রাহাম্না থুনমক ফিয়ূম মনুংদা সারাগী মনাক্তা চঙখিদুনা হায়রম্মী, <<থুনমক অকুপ্পা য়াম \f + \fr 18:6 \fk সেআ: \ft লিটর 7.3~।\f*সেআ অহুম নোইদুনা তল হৌ~।>>
\v 7 অমুক্কা অব্রাহাম্না শল্লুপ্তা চেনশিনখিদুনা তনৌ তনৌবা ফজবা শন্নাউ অমা পুরক্তুনা মনাই অমদা পীরম্মী~। অদুদগী মহাক্না মদু থুনা থোংলম্মী~।
\v 8 অদুদগী অব্রাহাম্না মাখোন, শঙ্গোম অমসুং মহাক্কী মনাইনা থোংখিবা শন্নাউগী শা অদু মখোয়গী মাঙদা থমখি~। অদুগা মখোয়না মদু চারিঙৈদা মহাক্না মখোয়গী মনাক্তা উখাদা লেপ্ত‌ুনা লৈরম্মী~।
\p
\v 9 মদুদা মখোয়না মঙোন্দা হংখি, <<নহাক্কী নুপী সারা কদায়দা লৈ?>> মহাক্না খুম্লম্মী, <<য়েংবিয়ু, মহাক ফিয়ূম মনুংদা লৈ~।>>
\v 10 অদুদগী মহাক্না হায়খি, <<য়েন্নিঙ হুনবা মতমদা, ঐ নহাক্কী নফমদা শোয়দনা হল্লকখিগনি~। য়েংউ, নহাক্কী নুপী সারানা মচা নিপা অমা ফংজগনি~।>> অব্রাহামগী মতুংদা লৈবা ফিয়ূমগী চঙফমদা সারানা মদু তাখি~।
\v 11 মতম অদুদা অব্রাহাম অমসুং সারা অহন ওইরে অমসুং চহী য়ামশিল্লক্লে; অদুনা সারা নুপী ওইবীগী থাগী খোঙকাপ লেপখ্রে~।
\v 12 মরম অদুনা সারানা মপূক্নীংদা নোক্তুনা হায়রকই, <<ঐ অহন ওইরে, ইপুরোইবসু অহন ওইরে, অদুনা ঐগী নুঙাইবা লৈখিগদ্রা?>>
\p
\v 13 মদুদা যেহোবানা অব্রাহামদা হায়খি, << <অহন ওইরবী ঐনা অওইবমক ইচা পোকখিগদ্রা?> হায়দুনা সারানা নোক্লিবা করিগীনো?
\v 14 যেহোবানা তৌবা ঙমদবা করি লৈবগে? লেপখ্রবা মতম, য়েন্নিঙ হুনবা মতমদা, ঐনা নহাক্কী নফমদা হল্লকখিগনি, অদুগা সারানা মচা নিপা অমা ফংজগনি~।>>
\v 15 মদুদা সারানা য়াদদুনা হায়রকই, <<ঐ নোকচখিদে,>> মরমদি মহাক কিরম্মী~। মদুদা যেহোবানা হায়খি, <<নত্তে, নহাক তশেংনমক নোকখি~।>>
\s1 অব্রাহাম্না সোদোমগীদমক হায়জবা
\p
\v 16 অদুদগী নিপাশিং অদুনা মফম অদুদগী থোকখ্রগা সোদোম তম্না য়েংলম্মী~। অব্রাহাম্না মখোয়বু থিন্দোকচরুনবা মখোয়গা চৎলম্মী~।
\v 17 মদুদা যেহোবানা হায়খি, <<ঐনা তৌগদৌরিবা অসি অব্রাহামদগী ঐনা লোৎসিরা?
\v 18 অব্রাহামদি শোয়দনমক অচৌবা অমসুং অকনবা জাতি অমা ওইরগনি, অদুগা মহাক্কী মপান্না মালেমগী জাতি পূম্নমক বোর ফংজগনি~।
\v 19 ধর্ম্মচেনবা অমসুং অচুম্বা ৱায়েন তৌদুনা যেহোবাগী লম্বীদা চৎননবা মহাক্কী মচাশিং অমসুং তুংদা লাক্কদবা ইমুং মনুংবু মহাক্না য়াথং পীগনি হায়বা ঐনা মহাকপু খঙই~। যেহোবানা অব্রাহামগী মরমদা হায়খিবা অদু মহাক্না মঙোন্দা থুংহনবিগনি~।>>
\v 20 অদুগা যেহোবানা হায়খি, <<সোদোম অমসুং গোমোরাগী খোল্লাউ অসি কল্লি অমসুং মখোয়গী পাপ য়াম্না চাউই~।
\v 21 অদুনা হৌজিক ঐনা কূমথখিদুনা ঐঙোন্দা লাকপা খোল্লাউ অদুগী মতুং ইন্না তশেংনা থোকপ্রা য়েংলুগে~। মখোয়না মদু তৌরমদ্রবদি ঐনা খঙগনি~।>>
\v 22 মতুংদা নিপাশিং অদুনা মফম অদুদগী মমায় লৈথোক্তুনা সোদোম তান্না কূমথখি: অদুবু অব্রাহামদি যেহোবাগী মাঙদা অদুম লেপ্ত‌ুনা লৈহৌরম্মী~।
\p
\v 23 অদুগা অব্রাহাম্না মনাক্তা নকশিল্লক্তুনা হায়জখি, <<নহাক্না ফত্তবশিংগা লোয়ননা ধর্ম্মচেনবশিংবুসু মাঙহল্লগদ্রা?
\v 24 করিগুম্বা সহর অদুদা ধর্ম্মচেনবা মী য়াঙ্খৈ লৈরবদি মফম অদুদা লৈবা ধর্ম্মচেনবা মী য়াঙ্খৈ অদুগী মরম্না মফম অদু কনবিদদুনা মাঙহল্লগদ্রা?
\v 25 ধর্ম্মচেনবশিংবু ফত্তবশিংগা লোয়ননা হাত্তোকপা হায়বসি নঙোন্দগী থাপ্না লৈবা ওইসনু~। ধর্ম্মচেনবশিংবু ফত্তবশিংগুম্না ওইহনবা অসি নঙোন্দগী থাপ্না লৈবা ওইসনু~। মালেম অপূম্বগী ৱায়েন মপুনা অচুম্বা তৌবিরোইদ্রা?>>
\p
\v 26 মদুদা যেহোবানা হায়খি, <<ঐনা সোদোম সহর মনুংদা ধর্ম্মচেনবা মী য়াঙ্খৈ ফংলবদি, ঐনা মফম পূম্নমক অদু মখোয়গী মরমগীদমক কনবিগনি~।>>
\v 27 অদুগা অব্রাহাম্না খুমজখি, <<য়েংবিয়ু, ঊফুল অমসুং উৎকুম্বা ঐনা ইবুংঙোগা ৱা ঙাঙনজনবা থৌনা ফংজরে~।
\v 28 ধর্ম্মচেনবা মী য়াঙ্খৈদগী করিগুম্বা মঙা ৱাৎলবদি, মঙা অদু ৱাৎপনা নহাক্না সহর অপূম্বা মাঙহনগদ্রা?>> মহাক্না হায়খি, <<ঐনা মফম অদুদা মী নিফুমঙা ফংলবদি ঐনা মদুবু মাঙহনবিরোই~।>>
\v 29 মদুদা অব্রাহাম্না অমুক হন্না মঙোন্দা হায়জখি, <<মফম অদুদা করিগুম্বা নিফু ফংলবদি?>> মদুদা মহাক্না হায়খি, <<মী নিফুগী মরমগীদমক ঐনা মদু তৌবিরোই~।>>
\v 30 অদুগা মহাক্না হায়রম্মী, <<হে ইবুংঙো শাউবিগনু, ঐ হায়জখিগে~। মফম অদুদা করিগুম্বা মী কুন্থ্রা ফংলবদি?>> মদুদা মহাক্না হায়খি, <<মফম অদুদা মী কুন্থ্রা ফংলবসু, ঐনা মদু তৌবিরোই~।>>
\v 31 অদুগা মহাক্না হায়জখি, <<য়েংবিয়ু, ঐনা ইবুংঙোগা ঙাঙনজনবা থৌনা ফংজরে~। মফম অদুদা করিগুম্বা মী কুন ফংলবদি?>> মদুদা মহাক্না হায়খি, <<মী কুনগী মরমগীদমক ঐনা মদু মাঙহনবিরোই~।>>
\p
\v 32 অমুক্কা মহাক্না হায়জখি, <<হে ইবুংঙো শাউবিগনু, ঐ অমুক্তগা হায়জখিগে~। মফম অদুদা করিগুম্বা মী তরা ফংলবদি?>> মদুদা মহাক্না হায়খি, <<মী তরাগী মরমগীদমক ঐনা মদু মাঙহনবিরোই~।>>
\v 33 অদুদগী যেহোবানা অব্রাহামগা ৱা ঙাঙনবা হেক লোইবগা লেঙবিখ্রে~। অদুগা অব্রাহাম্না মহাক্কী মফমদা হল্লক্লম্মী~।
\c 19
\s1 সোদোম অমসুং গোমোরা
\p
\v 1 স্বর্গদূত অনী অদুনা য়াচঙবা মতমদা সোদোমদা লাকখি; অদুগা লোটনা সোদোমগী থোঙজাউদা ফমদুনা লৈরম্মী: লোটনা মখোয়বু উরদুনা ওকচনবা হৌগৎচরম্মী; অদুগা মহাক্না লৈপাক্তা মকোক নোন্থদুনা খুরুমজরম্মী~।
\v 2 অদুগা মহাক্না হায়জখি, <<হৌজিক য়েংবিয়ু, ঐগী ইবুংঙোখোয়, ননাইগী য়ূমদা লেঙশিনবিরক্তুনা অহিং লেকপিখো অমসুং খোঙ চামথোকপিয়ু, অদুগা অয়ুক ঙন্না লেঙখৎপিদুনা ইবুংঙোখোয়না লেঙবিগদবা লম্বীদা লেঙবিখো~।>> মদুদা মখোয়না হায়খি, <<নত্তে, ঐখোয়দি লম্বী মপান্দা অহিং চুপ্পা লেনগনি~।>>
\v 3 মদুদা লোটনা মখোয়দা কন্না তকশিঞ্জখি; অদুদগী মখোয়না লৈশিল্লক্তুনা মহাক্কী ময়ূমদা চঙলম্মী; অদুগা মহাক্না মখোয়গীদমক চাকখাঙবা অমা লাঙলম্মী, অদুগা মহাক্না হামৈ য়াওদবা তল হৌজখি অমসুং মখোয়না চাখি~।
\p
\v 4 অদুবু মখোয়না হিপত্রিঙৈদা, সহর অদুগী মীশিং, সোদোমগী নিপাশিং, অহনশিং, নহাশিং অমসুং সহর অদুগী মফম খুদিংদগী লাকপা মীশিংনা য়ূম অদু পূমকোয় কোয়শিনখি~।
\v 5 মখোয়না লোটপু কৌদুনা মঙোন্দা হায়রম্মী, <<ঙসি অহিং নহাক্কীদা লাকপা মীশিং অদু কদায়দা লৈবগে? ঐখোয়না মখোয়দা অচোপ্পা থবক তৌননবা মখোয় অদু ঐখোয়গী ইফমদা পুথোক্লকউ~।>>
\v 6 মদুদা লোটনা থোঙ মপান্দা মখোয়গী মনাক্তা থোক্লক্লগা তুংলোমদা থোঙ অদু থিংজিনখি,
\v 7 অদুগা হায়খি, <<ঐগী ইচীন ইনাউশা, ঐনা নখোয়দা নোঞ্জরি, অদুক ফত্তবা তৌবিগনু~।
\v 8 য়েংবিয়ু, নিপাগা ফমদিন্নদ্রিবী ঐগী ইচা নুপী অনী লৈজৈ; ঐনা নখোয়দা নোঞ্জরি, ঐনা মখোয়বু নখোয়গী নফমদা পুথোকচরক্কে~। নখোয়না তৌনীংবা অদু মখোয়দা তৌ: অদুবু নিপাশিং অসিদদি করিসু তৌবিগনু; মরমদি মখোয় অসি ঐগী ইশাইকোন্দা চঙজরক্লবনি~।>>
\v 9 মদুদা সোদোমগী মীশিং অদুনা হায়খি, <<হন্দোকউ!>> অমুক্কসু মখোয়না হায়রম্মী, <<মী অসিনা লম্লানবা ওইনা লাক্লগা মহাক্না ৱায়েনবসু শাজরি: ঐখোয়না নহাকপু মখোয়দগী হেন্না থীনা তৌগনি~।>> অদুদগী মখোয়না লোটকী মথক্তা কন্না ইল্লক্তুনা থোঙ থুদেক্কদবগী কন্না হোৎচিল্লকখি~।
\v 10 অদুবু নিপাশিং অদুনা মখূৎ তিংথোক্তুনা লোটপু য়ূম মনুংদা মখোয়গী মনাক্তা চিংশিন্দুনা থোঙ থিংজিনখি~।
\v 11 অদুদগী মখোয়না থোঙজিন্দা লৈবা মীশিংবু, হায়বদি অচৌবসু অপিকপসু মমিৎ তাঙহনখি; মরম অদুনা মখোয় থোঙ থিবদা চোকথরম্মী~।
\p
\v 12 অদুদগী নিপাশিং অদুনা লোটতা হায়খি, <<মফম অসিদা নহাক্কী মী অতৈ কনা লৈরিবগে? নহাক্কী নমাক, নচা নিপাশিং, নচা নুপীশিং অমসুং সহর অসিদা লৈরিবা নহাক্কীনি হায়বা মী খুদিংমক মফম অসিদগী পুথোকখ্রো~।
\v 13 মফম অসি ঐখোয়না মাঙহনগনি, মরমদি যেহোবাগী মাঙদা মখোয়গী খোল্লাউ অসি কনশিল্লক্লে; অদুনা মদু মাঙহন্নবা যেহোবানা ঐখোয়বু থাবিরকপনি~।>>
\v 14 মদুদা লোটনা চৎখিদুনা মচা নুপীশিংবু লুহোংখিবা মমাকশিংদা হায়রম্মী, <<হৌগৎলো, মফম অসিদগী চত্থোকখ্রো; মরমদি যেহোবানা সহর অসি মাঙহল্লগনি~।>> অদুবু লোটনা ফাগী তৌরিবনি হায়না মমাকশিংনা খল্লম্মী~।
\p
\v 15 অদুগা নোংঙাল্লকপদা স্বর্গদূতশিং অদুনা লোটপু থুনা তকশিন্দুনা হায়খি, <<হৌগৎলো, নহাক্কী নুপী অমসুং অসিদা লৈবা নচা নুপী অনীবু পুখ্রো, নৎত্রবদি সহর অসি চৈরাক পীবদা নহাকপুসু তুম্না মাঙহল্লগনি~।>>
\v 16 অদুবু মহাক্না থিন্থরিঙৈদা নিপাশিং অদুনা মহাক্কী মখূৎ, মহাক্কী নুপীগী মখূৎ অমসুং মচা নুপী অনী অদুগী মখূৎ পায়খি, যেহোবানা মহাকপু চানবিরম্মী: অদুগা মখোয়না মহাকপু পুথোকপিদুনা সহরগী মপান্দা থম্বিখি~।
\p
\v 17 <<অদুগা অসুম্না থোকখি, নিপাশিং অদুনা মখোয়বু মপান্দা পুথোকপিরকপা মতমদা নিপা অমনা হায়খি, <<নথৱায় হিংনবা চেঞ্জহৌরো; নতুংলোমদা হন্না য়েংগনু, তম্পাক্তসু লৈগনু; নহাক তুম্না মাঙদনবা চীংদা চেঞ্জহৌ~।>>
\v 18 মদুদা লোটনা মখোয়দা হায়খি, <<ঐগী ইবুংঙো, অদুম্না ওইদসনু!
\v 19 য়েংবিয়ু, নহাক্কী মিৎয়েংদা ননাইনা থৌজান ফংজরে~। ননাইগী থৱায় কনবিদুনা ঐঙোন্দা উৎপিবা নহাক্কী লেঙদ্রবা নুংশিবা হেনগৎহনবিরে~। অদুবু ঐ চীংদা চেনবা ঙমজরোই, মরমদি খুদোংথীবা নংদুনা ঐ শিগনি~।
\v 20 য়েংবিয়ু, চেনশিন্নবা মসিগী সহর অসি নকই অমসুং পিকই~। অদুনা ঐবু মসিদা চেনহনবিয়ু অমসুং মসি অপিকপা নৎত্রা? ঐগী থৱায় হিংজগনি~।>>
\v 21 মদুদা মহাক্না লোটতা হায়খি, <<য়েংউ, ঐনা নহাকপু মসিমসু য়াবিরে~। অদুনা নহাক্না হায়রিবা সহর অদু ঐনা মাঙহনবিররোই~।
\v 22 নহাক মদুদা থুনা চেল্লো, মরমদি নহাক্না মদু য়ৌদ্রিবা ফাওবা ঐ করিসু তৌবা ঙমদে~।>> মরম অদুনা সহর অদুগী মমিং সোয়র কৌখি~।
\p
\v 23 লোটনা সোয়র য়ৌবা মতমদা মালেমদা নুমিৎ থোক্লক্লে~।
\v 24 অদুদগী যেহোবানা সোদোম অমসুং গোমোরাগী মথক্তা অতিয়া নোংদোন্দগী যেহোবাদগী মৈগা কনত্রুক্কা চুহনখি~।
\v 25 মহাক্না মদুগী সহরশিং, তম্পাক অপূম্বা, সহরশিং অদুদা লৈবা মী অপূম্বা অমসুং লৈপাক্তা হৌরিবা অদু পূম্মাঙ মাঙহনখি~।
\p
\v 26 অদুবু লোটকী মতুংদগী মহাক্কী নুপীনা তুং হন্না য়েংলুবদা মহাক থুমগী য়ূম্বী ওনখি~।
\p
\v 27 অদুদগী অব্রাহাম্না অয়ুক ঙন্না হৌগৎলগা যেহোবাগী মাঙদা মহাক্না হান্না লেপ্লম্বা মফম অদুদা চৎলম্মী~।
\v 28 অদুগা মহাক্না সোদোম অমসুং গোমোরালোমদা অমসুং তম্পাক্কী লম পূম্নমক্লোমদা য়েংথবদা উরে, অদুগা য়েংউ, লম অদুগী মৈখুনা মৈফমগী মৈখুগুম্না কারম্মী~।
\p
\v 29 ঈশ্বরনা তম্পাক্কী সহরশিং অদু মাঙহনখিবা মতমদা অসুম্না থোকখি, ঈশ্বরনা অব্রাহাম্বু নীংশিংবিখি অমসুং লোটনা লৈরম্বা সহরশিং অদু মহাক্না পূম্মাঙ মাঙহনখিবা মতমদা পূম্মাঙ মাঙহনখিবা অদুগী মরক্তগী লোটপু চত্থোকহনখি~।
\s1 লোটকী মচা মশূশিং
\p
\v 30 অদুদগী লোটনা সোয়রদা লৈবা কিবদগী সোয়রদগী মচা নুপী অনীগা চৎখিদুনা চীং অদুদা লৈখি~। মহাক অমসুং মহাক্কী মচা নুপী অনীনা শুরুংদা লৈখি~।
\v 31 মদুদা মচা নুপী অহন অদুনা মনাউ নুপী অদুদা হায়রম্মী, <<ঐখোয়গী ইপা অসি অহন ওইরক্লে অমসুং তাইবংপান অপূম্বদা চৎনরিবা মতুং ইন্না ঐখোয়দা চঙবিরক্কদবা নিপা তাইবংপান্দা কনাসু লৈত্রে~।
\v 32 লাকউ, ঐখোয়গী ইপা অসিবু ঐখোয়না য়ু পীথকসি, অদুগা ঐখোয়না ইপাগী ধারা থমহৌনবা ঐখোয়না ইপাগা হিপমিন্নসি~।>>
\v 33 অদুনা অহিং অদুদা মখোয়না মপাবু য়ু পীথকখি~। অদুগা মচা নুপী অহন অদুনা চঙখিদুনা মপাগা হিপমিন্নখি~। মহাক্না হিপখিবসু হৌগৎখিবসু মপানা খঙখিদে~।
\v 34 অদুগা মথংগী নুমিত্তসু অসুম্না থোকখি, মচা নুপী অহন অদুনা মনাউ নুপী অদুদা হায়রম্মী, <<য়েংউ, ঐদি ঙরাং অহিং ইপাগা হিপমিন্নরুরে: ঙসি অহিংসু ঐখোয়না মহাকপু য়ু পীথকসি; অদুগা ঐখোয়না ইপাগী ধারা থমহৌনবা নহাক্না চঙদুনা মহাক্কা হিপমিন্নরুচো~।>>
\v 35 মরম অদুনা অহিং অদুসু মখোয়না মপাবু য়ু পীথক্লম্মী: অদুগা মচা নুপী অতোম্বী অদুনা হৌগত্তুনা মপাগা হিপমিন্নখি; মহাক্না হিপখিবসু হৌগৎখিবসু মপানা খঙখিদে~।
\v 36 মতৌ অসুম্না লোটকী মচা নুপী অনীমক্না মপাগা হিপমিন্নরুবদগী মীরোনখি~।
\v 37 অদুদগী মচা নুপী অহন অদুনা মচা নিপা অমা পোকখি, অদুগা মহাক্কী মমিং মোৱাব থোনখি: মহাক অসি হৌজিক ফাওবদা লৈরিবা মোৱাব মচাশিংগী মপানি~।
\v 38 অদুগা মচা নুপী অতোম্বী অদুনসু মচা নিপা অমা পোকখি, অদুগা মহাক্কী মমিং \f + \fr 19:38 \fk বেন-অম্মী: \ft অর্থদি <<ঐগী মীশিংগী মচা নিপা~।>>\f*বেন-অম্মী থোনখি~। মহাক অসিদি হৌজিক ফাওবদা লৈরিবা অম্মোন মচাশিংগী মপানি~।
\c 20
\s1 অব্রাহাম অমসুং অবিমেলেক
\p
\v 1 অব্রাহাম্না মফম অদুদগী নেগেবলোমদা চত্তুনা কাদেশ অমসুং শূরগী মরক্তা লৈরম্মী, অদুগা গেরারদা লম্লানবা ওইনা লৈরম্মী~।
\v 2 অব্রাহাম্না মহাক্কী নুপী সারাগী মরমদা হায়খি, <<মহাক্তি ঐগী ইচন্নি~।>> মরম অদুনা গেরারগী নিংথৌ অবিমেলেক্না মী থাদুনা সারাবু লৌহনখি~।
\v 3 অদুবু অহিং মঙদা ঈশ্বরনা অবিমেলেক্তা লেঙবিরক্তুনা মঙোন্দা হায়খি, <<য়েংউ, নহাক্না লৌরুবা নুপী অদুগী মরম্না নহাক অশিবা মী ওইরে, মরমদি নুপী অদু নিপা অমগী নুপীনি~।>>
\v 4 অদুবু অবিমেলেক্না মহাক্কী মফমদা চঙলমদ্রি~। অদুনা মহাক্না হায়জখি, <<ইবুংঙো, নহাক্না ধর্ম্মচেনবা জাতিবু হাত্তোকপিগদ্রা?
\v 5 মহাক মশামক্না <মহাক্তি ইচন্নি> হায়না ঐঙোন্দা হায়খিদ্রা? অদুগা নুপী অদুনসু মশামক্না হায়খি, <মহাক্তি ঐগী ইবুংনি~।> অদুনা ঐনা ইথম্মোই তিংনা অমসুং ইখূৎনা মরান লৈতনা মসি তৌজখিবনি~।>>
\v 6 মদুদা ঈশ্বরনা মহাক্কী মঙদা মঙোন্দা হায়খি, <<হোয়, নহাক্না নথম্মোই তিংনা মসি তৌখ্রবনি হায়বা ঐ খঙই; মরম অদুনা ঐগী ইথক্তা নহাক্না পাপ তৌদনবা ঐনসু নহাকপু থিংখিবনি: মরম অদুনা নহাক্না মঙোন্দা শোকপা ঐনা য়াখিদবনি~।
\v 7 অব্রাহাম অসি ৱা তাকথোকপা মী অমা ওইবনিনা হৌজিক্তি নহাক্না নিপা অসিগী নুপী অদু অমুক হন্না পীখ্রো~। মহাক্না নহাক্কীদমক হায়জবিগনি অমসুং নহাক্না হিংজগনি: অদুবু করিগুম্বা নহাক্না মহাকপু পীথোক্ত্রবদি খঙউ, নহাক শোয়দনা শিগনি; নহাক অমসুং নহাক্কীনি হায়বা পূম্নমকসু শিগনি~।>>
\v 8 মরম অদুনা অবিমেলেক্না অয়ুক ঙন্না হৌগৎলগা মহাক্কী মনাই পূম্নমকপু কৌরম্মী, অদুগা মখোয় তাননবা মরম পূম্নমক অদু হায়খি: মদুদা মীশিং অদু য়াম্না কিরম্মী~।
\v 9 অদুদগী অবিমেলেক্না অব্রাহাম্বু কৌদুনা মঙোন্দা হায়খি, <<নহাক্না ঐখোয়দা তৌরিবা অসি করিনো? ঐনা নঙোন্দা করি লানখিদুনা নহাক্না ঐগী ইথক্তা অমসুং ঐগী নিংথৌ লৈবাক্তা অচৌবা পাপ অসি পুশিল্লক্লিবনো? নহাক্না ঐগী ইফমদা তৌরোইদবা থবক তৌরে~।>>
\v 10 অবিমেলেক্না অব্রাহামদা হায়খি, <<নহাক্না থবক অসি তৌখিবগী মরম অদু করিনো?>>
\v 11 মদুদা অব্রাহাম্না হায়রম্মী, <<তশেংনমক মফম অসিদা ঈশ্বরবু কিবা লৈরম্লোই অমসুং ঐগী নুপীগী মরমগীদমক মখোয়না ঐবু হাৎকনি হায়না খন্দুনা ঐনা মসি তৌখিবনি~।
\v 12 তশেংনমক মহাক ঐগী ইচন্নি; মহাক ঐগী ইপাগী মচা নুপীনি, অদুবু মহাক ঐগী ইমাগী মচা নুপীদি নত্তে; অদুগা মহাক ঐগী নুপী ওইরকখি~।
\v 13 মদুদগী ঈশ্বরনা ঐবু ইপাগী ইমুং মনুংদগী থোকহল্লকপা মতমদা অসুম্না থোকখি, ঐনা মঙোন্দা হায়খি, <নহাক্না ঐঙোন্দা উৎকদবা নুংশি থৌজান্দি অসিনি, ঐখোয়না থুংলুগদবা মফম খুদিংদা নহাক্না ঐগী মরমদা অসুম্না হায়য়ু, <<মহাক্তি ঐগী ইবুংনি~।>> > >>
\v 14 অদুদগী অবিমেলেক্না য়াউশিং অমসুং শল্লাবশিং, মীনাই নিপাশিং অমসুং মীনাই নুপীশিং পুদুনা মখোয়বু অব্রাহামদা পীরুরে, অদুগা মহাক্কী নুপী সারাবু মঙোন্দা অমুক হন্না পীখি~।
\v 15 অদুদগী অবিমেলেক্না হায়খি, <<য়েংউ, ঐগী লৈবাক নহাক্কী নমাঙদা লৈরে; নহাক্না লৈনীংবা মফমদা লৈয়ু~।>>
\v 16 অদুদগী অবিমেলেক্না সারাদা হায়রম্মী, <<য়েংউ, ঐনা নহাক্কী নবুংদা \f + \fr 20:16 \fk লুপা ময়েক: \ft লুপা ময়েক অমগা গ্রাম 11.5 গা মান্নৈ~।\f*লুপা ময়েক লীশীং অমা পীরবনি~। য়েংউ, মহাক্না নঙোন্দা, নহাক্কা লোয়নরিবা পূম্নমক্কী মফমদা অমসুং অতোপ্পশিংগী মমাঙদা নরান লৈতে হায়বা খঙহল্লবনি~।>> অসুম তৌনা সারাবু ৱাখল তাহনখি~।
\p
\v 17 অদুদগী অব্রাহাম্না ঈশ্বরদা হায়জরম্মী: অদুগা ঈশ্বরনা অবিমেলেক, মহাক্কী নুপী অমসুং মহাক্কী মীনাই নুপীশিংবু ফহনবিখি; মরম অদুনা মখোয় মচা পোকখি~।
\v 18 মরমদি অব্রাহামগী নুপী সারাগী মরমগীদমক যেহোবানা অবিমেলেক্কী য়ূমদা লৈবা পূম্নমক্কী অঙাং খাউ থিংখি~।
\c 21
\s1 ইসাক পোকপা
\p
\v 1 অদুদগী যেহোবানা হায়খিবা মতুং ইন্না মহাক্না সারাবু চানবিখি অমসুং যেহোবানা হায়খিবা মতুং ইন্না সারাগী মফমদা ওইহনবিরম্মী~।
\v 2 মরম অদুনা ঈশ্বরনা অব্রাহামদা হায়খিবা তমখ্রবা মতম অদুদা সারানা অহন ওইরবা অব্রাহামগীদমক মীরোন্দুনা মচা নিপা অমা পোকখি~।
\v 3 অব্রাহাম্না মঙোন্দা পোকখ্রবা মচা নিপাগী মমিং \f + \fr 21:3 \fk ইসাক: \ft অর্থদি <<নোকপা~।>>\f*ইসাক থোনখি, মহাক অসি সারানা অব্রাহামদা পোকখিবনি~।
\v 4 ঈশ্বরনা মঙোন্দা পীবিখিবা য়াথং মতুং ইন্না নুমিৎ নিপান্নিশুবদা অব্রাহাম্না মচা নিপা ইসাক্কী ঊন ককখি~।
\v 5 অব্রাহামগী মচা নিপা ইসাক মঙোন্দা পোকপা মতমদা অব্রাহামগী চহী চামা শুরম্মী~।
\p
\v 6 মদুদা সারানা হায়খি, <<ঈশ্বরনা ঐবু নোকহনবিরে অমসুং অতাবা মী খুদিংনা ঐগা নোকমিন্নগনি~।>>
\v 7 অদুগা মহাক্না হায়রম্মী, <<সারানা মচাশিংদা খোম্লাং ইনগনি হায়বা কনানা অব্রাহামদা হায়রমগদগে? মরমদি মহাক্না অহন ওইরবদা ঐনা মহাক্কী মচা নিপা অমা পোক্লে~।>>
\v 8 অদুদগী অঙাং অদু চাউরক্তুনা খোম খাইরম্মী~। অদুগা ইসাক্না খোম খাইবা নুমিত্তা অব্রাহাম্না চাউনা চাক খাঙলম্মী~।
\s1 হগার অমসুং ইশ্মায়েল
\p
\v 9 অদুগা ইজিপ মচা হগারনা অব্রাহামগা পান্নদুনা পোকচখিবা মচা নিপা অদুনা করেম্নবা সারানা উরম্মী~।
\v 10 মরম অদুনা সারানা অব্রাহামদা হায়রম্মী, <<মীনাই নুপী অমসুং মহাক্কী মচা নিপা অসিবু তান্থোকখ্রো; মরমদি মীনাই নুপী অসিগী মচা নিপানা ঐগী ইচা নিপা ইসাক্কা য়ূম্লেপচারা ওইমিন্নরোই~।>>
\v 11 মরম অদুনা মচাগী মরমগীদমক হায়রিবা অসি অব্রাহামগী মফমদা য়াম্না অৱাবা ওইরম্মী~।
\v 12 মদুদা ঈশ্বরনা অব্রাহামদা হায়খি, <<নিপা মচা অমসুং নহাক্কী মীনাই নুপী অসিগী মরমগীদমক নহাক্কী নফমদা অৱাবা ওইদসনু~। সারানা নঙোন্দা হায়বা খুদিং তাও, মরমদি ইসাক্তগী নহাক্কী ধারা কৌগনি~।
\v 13 অদুগা মীনাই নুপীগী মচাদগীসু ঐনা জাতি অমা শেম্বিগনি~। মরমদি মহাক নহাক্কী ধারানি~।>>
\v 14 অদুদগী অব্রাহাম্না অয়ুক ঙন্তা হৌগৎলগা তল লৌরে অমসুং ঈশিং য়াওবা শঊন খাউ অমা লৌদুনা হগারদা পীরে, মদু মরেংবান্দা থোঙ্গৎপিরে, অদুগা মচা নিপা অদু মঙোন্দা পীরগা মহাকপু চৎহনখ্রে~। অদুদগী মহাক্না খোঙশাল্লক্তুনা বের শেবাগী লমহাঙদা কোয়চৎ চত্তুনা লৈখি~।
\v 15 মতুংদা শঊন খাউগী ঈশিং অদু লোইথোকখ্রে~। অদুগা মহাক্না মচা নিপা অদুবু মোংশোং অমগী মখাদা থমখি~।
\v 16 অদুদগী মহাক্না চত্থোক্তুনা \f + \fr 21:16 \fk তেন কাপ্পদা য়ৌবমুক: \ft মসি চাউরাক্না মিটর 90 শাংই~।\f*তেন কাপ্পদা য়ৌবমুক থাপ্পা মফমদা ফমদুনা লৈরম্মী~। মরমদি মহাক্না হায়রম্মী, <<অঙাং অসিনা শিবা ঐ উজনীংদে~।>> অদুগা মহাক্না মহাক্কী মায়োক্নবদা ফমদুনা খোঞ্জেন হৌনা কপ্লম্মী~।
\v 17 ঈশ্বরনা নিপা মচা অদুগী খোঞ্জেন অদু তাবিখি~। মদুদা ঈশ্বরগী দূত অদুনা স্বর্গদগী হগারবু কৌদুনা হায়খি, <<নহাক করি তৌরবগে, হগার? কিগনু, মরমদি নিপা মচা অদুনা লৈবা মফমদগী ঈশ্বরনা মহাক্কী খোঞ্জেন তাবিরে~।
\v 18 হৌগৎলো, নিপা মচা অদু লৌখত্তুনা নখূৎনা পায়য়ু~। মরমদি ঐনা মহাকপু অচৌবা জাতি অমা ওইহনগনি~।>>
\v 19 অদুদগী ঈশ্বরনা হগারগী মমিৎ পাঙথোকহনবিখি, মদুদা মহাক্না ঈশিং লৈবা গুহা অমা উজখি~। অদুগা মহাক্না চৎখিদুনা শঊনগী খাউ অদুদা ঈশিং শোক্লগা নিপা মচা অদুবু পীথক্লম্মী~।
\v 20 অদুগা ঈশ্বরনা নিপা মচা অদুবু লোয়নবিরম্মী~। অদুদগী মহাক চাউরকখি অমসুং লমহাঙদা লৈদুনা তেন কাপ্পা মী অমা ওইরকখি~।
\v 21 মহাক্না পারানগী লমহাঙদা লৈরম্মী~। অদুগা মমানা মহাক্কীদমক ইজিপ লৈবাক্তগী নুপী অমা থিবিখি~।
\s1 অব্রাহামগা অবিমেলেক্কা ৱালেপ্নবা
\p
\v 22 মতম অদুদা অসুম্না থোকখি, অবিমেলেক অমসুং মহাক্কী লান্মী তেঙ্গোলগী লাঞ্জিং পুরেন ফীখোলনা অব্রাহামদা লাক্লগা হায়রম্মী, <<নহাক্না তৌবা পূম্নমক্তা ঈশ্বরনা নহাকপু লোয়নবি~।
\v 23 মরম অদুনা নহাক্না ঐগী ইফমদা, ঐগী ইচাগী মফমদা অমসুং ঐগী ইচা ইশূশিংগী মফমদা অরানবা তৌরোই, অদুবু ঐনা নহাকপু চান্না তৌবিখিবা অদুগুম্না, নহাক্না ঐঙোন্দা অমসুং নহাক্না লম্লানবা ওইনা লৈরম্বা লৈবাক অসিদসু তৌবিগনি হায়না হৌজিক মফম অসিদা ঈশ্বর পন্দুনা ঐঙোন্দা ৱাশকপিয়ু~।>>
\v 24 মদুদা অব্রাহাম্না হায়খি, <<ঐনা ৱাশক্কনি~।>>
\v 25 অদুগা অবিমেলেক্কী মীনাইশিংনা নমদুনা লৌখিবা ঈশিং লৈবা গুহা অদুগী মরমদা অব্রাহাম্না অবিমেলেক্তা ৱাকৎলম্মী~।
\v 26 মদুদা অবিমেলেক্না হায়খি, <<মদু কনানা তৌখিবনো হায়বা ঐদি খঙদে~। অদুগা নহাক্নসু ঐঙোন্দা হায়খিদে, ঐনসু ঙসিতা তাবা নত্তনা ৱা অসি তাজদ্রি~।>>
\v 27 অদুদগী অব্রাহাম্না য়াউ অমসুং শল্লাবশিং পুদুনা অবিমেলেক্তা পীরম্মী~। অদুগা মখোয় অনীনা ৱালেপ্নখি~।
\v 28 অব্রাহাম্না হামেং য়াউ শঙ্গুদগী য়াউ মচা অমোম তরেৎখক তোঙান্না থম্লম্মী~।
\v 29 মদুদা অবিমেলেক্না অব্রাহামদা হংখি, <<নহাক্না য়াউ মচা অমোম তরেৎ অসি মখোয়তা তোঙান্না থম্লিবসি করিগীনো?>>
\v 30 মহাক্না খুম্লম্মী, <<ঐনা গুহা অসি তৌখিবনি হায়বা অদুগী সাক্ষী ওইননবা য়াউ মচা অমোম তরেৎ অসি নহাক্না ঐগী খূত্তগী লৌগদবনি~।>>
\v 31 মরম অদুনা মহাক্না মফম অদুবু \f + \fr 21:31 \fk বের শেবা: \ft অর্থদি <<ৱাশকপগী গুহা>> নৎত্রগা <<তরেৎকী গুহা~।>>\f*বের শেবা কৌখি~। মরমদি মফম অসিদা মখোয় অনীনা ৱাশক্নখি~।
\v 32 মতৌ অসুম্না মখোয়না বের-শেবাদা ৱালেপ্নরম্মী~। অদুদগী অবিমেলেক অমসুং মহাক্কী লান্মী তেঙ্গোলগী লাঞ্জিং পুরেন ফীখোলনা হৌগত্তুনা পলেষ্টী মীশিংগী লৈবাক্তা হনখি~।
\p
\v 33 অদুগা বের-শেবাদা অব্রাহাম্না \f + \fr 21:33 \fk ইশেল পাম্বী: \ft <<শংদুনতা লৈবা পাম্বী মচা~।>>\f*ইশেল পাম্বী অমা থারম্মী, অদুগা মফম অদুদা লোম্বা নাইদবা ঈশ্বর যেহোবাগী মিং কৌজখি~।
\v 34 অদুদগী অব্রাহাম্না পলেষ্টী মীশিংগী লৈবাক্তা নুমিৎ কয়ামরুম লম্লান্দুনা লৈরম্মী~।
\c 22
\s1 অব্রাহাম্না ইসাক কত্থোকপা
\p
\v 1 পূম্নমক অসিগী মতুংদা অসুম্না থোকখি, ঈশ্বরনা অব্রাহাম্বু চাং য়েংদুনা মঙোন্দা হায়রম্মী, <<অব্রাহাম!>> মদুদা মহাক্না খুমজখি, <<য়েংবিয়ু, ঐ অসিদা লৈজৈ~।>>
\v 2 মহাক্না হায়খি, <<হৌজিক নহাক্কী নচা নিপা, হায়বদি নহাক্না নুংশিজরবা নহাক্কী অমতা ঙায়বা নচা নিপা ইসাকপু পুদুনা মোরিয়াগী লৈবাক্তা চৎলু~। অদুগা চীংশিংগী মরক্তগী ঐনা নঙোন্দা তাক্কদবা চীং অদুদা মৈ থাদোকপগী কৎনপোৎকীদমক মহাকপু কৎচৌ~।>>
\p
\v 3 অদুদগী অব্রাহাম্না অয়ুক ঙন্না হৌগত্তুনা মহাক্কী লোলাদা শাবন হাপকৎলগা মহাক্কা লোয়ননা মহাক্কী নহা অনী অমসুং মচা নিপা ইসাক পুখি~। অদুগা মহাক্না মৈ থাদোকপগী কৎনপোৎকীদমক শীং খায়খি, অদুগা হৌগত্তুনা ঈশ্বরনা মঙোন্দা তাকখিবা মফম অদুদা চৎলম্মী~।
\v 4 হুম্নিশুবা নুমিত্তা অব্রাহাম্না মমিৎ থাঙ্গত্তুনা য়েংখিবদা মফম অদু থাপ্না উরম্মী~।
\v 5 অদুগা অব্রাহাম্না মহাক্কী নহাশিং অদুদা হায়রম্মী, <<নখোয় লোলা অসিগা মফম অসিদা লৈরম্মু~। ঐগা নিপা মচা অসিগা আদগী মফম অসিদা চত্তুনা ঈশ্বরবু খুরুমজরুরগা ঐখোয় অমুক নখোয়গী নফমদা হল্লক্কনি~।>>
\v 6 অদুদগী অব্রাহাম্না মৈ থাদোকপগী কৎনপোৎকী শীং অদু লৌদুনা মচা নিপা ইসাক্কী মথক্তা থোঙ্গৎখি~। অদুগা মহাক্না মখূত্তা মৈ অমসুং থাঙ পায়দুনা মখোয় অনী পূন্না চৎমিন্নখি~।
\v 7 মদুদা ইসাক্না মপা অব্রাহামদা হায়জরম্মী, <<ইপা ইবুংঙো!>> মদুদা মপানা হায়খি, <<য়েংউ, ইপাগী ইবুংঙো, ঐ অসিদা লৈ~।>> মদুদা ইসাক্না হায়জখি, <<য়েংবিয়ু, মৈ অমসুং শীংদি লৈরে~। অদুবু মৈ থাদোকপগী কৎনপোৎকীদমক য়াউ মচাদি কদায়?>>
\v 8 মদুদা অব্রাহাম্না হায়রম্মী, <<ইপাগী ইবুংঙো, মৈ থাদোকপগী কৎনপোৎকীদমক ঈশ্বরনা মশামক্কীদমক য়াউ মচা অদু পীনবিগনি~।>> অসুম্না মখোয় অনী পূন্না চৎমিন্নরম্মী~।
\v 9 অদুদগী ঈশ্বরনা মঙোন্দা তাকপিখিবা মফম অদুদা মখোয় লাকখি~। মফম অদুদা অব্রাহাম্না লাৎনপূং অমা শাগৎচখি অমসুং শীং অদু শেম্লগা মচা নিপা ইসাকপু পুন্দুনা লাৎনপূংগী শীং মথক্তা থম্লম্মী~।
\v 10 অদুদগী অব্রাহাম্না মখূৎ তিংথোক্তুনা মচাবু হাৎনবা থাঙ পায়খৎখি~।
\v 11 মদুদা যেহোবাগী দূতনা স্বর্গদগী মঙোন্দা কৌদুনা হায়রকখি, <<অব্রাহাম, অব্রাহাম!>> মদুদা মহাক্না খুমজখি, <<ঐ অসিদা লৈজৈ~।>>
\v 12 অদুদগী মহাক্না হায়খি, <<নিপা মচা অদুগী মথক্তা খূৎ থারগনু~। নহাক মঙোন্দা করি অমতসু তৌরুনু~। মরমদি ঐগীদমক নহাক্না নহাক্কী নচা নিপা, হায়বদি নহাক্কী অমতা ঙায়বা নচা নিপা অদু ফাওবা নহাক্কীদমক খাক্তবা অসি উবদা নহাক্না ঈশ্বরবু কি হায়বা হৌজিক ঐনা খঙলে~।>>
\v 13 য়েংউ, অব্রাহাম্না মমিৎ থাঙ্গত্তুনা য়েংখিবদা মহাক্কী তুংলোমদা য়াউ লাবা অমা মোংশোংদা মচী য়েৎশিন্দুনা লৈবা উরম্মী~। অদুদগী অব্রাহাম্না চৎখিদুনা য়াউ লাবা অদু লৌদুনা মহাক্না মচা নিপা অদুগী মহুত্তা মদুবু মৈ থাদোকপগী কৎনপোৎকীদমক কৎচখি~।
\v 14 অদুগা অব্রাহাম্না মফম অদু \f + \fr 22:14 \fk যেহোবা যিরে: \ft অর্থদি <<যেহোবানা পীবিগনি~।>>\f*যেহোবা যিরে হায়না মিং থোনখি~। অদুনা ঙসি ফাওবা অসুম্না হায়নরি, <<যেহোবাগী চীংদা পীনবিগনি~।>>
\p
\v 15 অদুগা যেহোবাগী দূত অদুনা স্বর্গদগী অনীরকশুনা অব্রাহাম্বু কৌরম্মী,
\v 16 অদুগা হায়খি, <<ঐ ইশামক্না ৱাশক্লে, যেহোবানা হায়, নহাক্না মসি তৌরবনিনা অমসুং নহাক্কী নচা নিপা, নহাক্কী অমতা ঙায়বা নচা নিপা খাকহৌদবা মরম্না,
\v 17 ঐনা নহাকপু শোয়দনা বোর পীগনি, অতিয়াগী থৱান্মিচাক্কুম অমসুং সমুদ্র মপানগী লৈঙোইগুম ঐনা নহাক্কী ধারা য়াম্না য়ামহনবিগনি~। অদুগা নহাক্কী ধারানা মহাক্কী য়েক্নবশিংগী থোঙজাউ খূৎ চনগনি~।
\v 18 নহাক্না ঐগী ৱা ইনবা মরম্না নহাক্কী ধারাদা মালেমগী জাতি পূম্নমক বোর ফংজগনি~।>>
\v 19 অদুদগী অব্রাহাম্না মহাক্কী নহাশিংগী মফমদা হল্লকখি~। অদুগা মখোয়না হৌগত্তুনা বের-শেবাদা পূন্না চৎমিন্নখি~। অদুগা অব্রাহাম্না বের-শেবাদা অদুম লৈরম্মী~।
\s1 নাহোরগী ইমুং মনুং
\p
\v 20 অদুগা পূম্নমক অসিগী মতুংদা কনাগুম্বা অমনা অব্রাহামদা হায়খি, <<য়েংউ, মিলকানসু নহাক্কী নয়াম্বা নাহোরদা মচা নিপাশিং পোক্লে:
\v 21 মহাক্কী মচা নিপা অহন উস, উসকী মনাউ বূজ অমসুং অরামগী মপা কমূয়েল,
\v 22 অদুগা কেসেদ, হজো, পিলদাশ, যিদলাফ অমসুং বেথূয়েল~।>>
\v 23 বেথূয়েলনা রেবেকা পোকখি~। মিলকানা অব্রাহামগী ময়াম্বা নাহোরদা মচা নিপা নিপান অসি পোক্লম্মী~।
\v 24 নাহোরগী রেয়ূমা কৌবী লোন্নবী নুপী অমা লৈরম্মী~। মহাক্না তেবা, গহাম, তাহাশ অমসুং মাকা পোক্লম্মী~।
\c 23
\s1 সারা শিবা
\p
\v 1 সারানা চহী চামগা কুন্তরেৎ পুন্সিরম্মী~। মসিদি সারানা পুন্সিরম্বা চহীনি~।
\v 2 সারানা কেনান লৈবাক্কী কিরিয়াৎ আর্বাদা, হায়বদি হেব্রোন্দা শিখি~। অদুগা সারাগীদমক অব্রাহাম্না তেংথা নাওইনবা অমসুং কপ্নবা চৎলম্মী~।
\p
\v 3 অদুদগী অব্রাহাম্না মহাক্কী অশিবগী মনাক্তগী হৌগত্তুনা হেৎকী মচা নিপাশিংদা হায়রকই,
\v 4 <<ঐদি নখোয়গী নরক্তা মীরৈবাক্কী মী অমসুং লম্লানবা অমনি~। ইমাঙদা লৈরিবা ঐগী অশিবা ফুমজনবা নখোয়দগী ঐগী ওইনবা মংগী লম মচেৎ অমা ঐঙোন্দা পীবিয়ু~।>>
\v 5 মদুদা হেৎকী মচাশিংনা অব্রাহামদা খুমদুনা মঙোন্দা হায়রকই,
\v 6 <<ঐগী ইবুংঙো, ঐখোয়গী ৱা তাবিয়ু~। ঐখোয়গী ইরক্তা নহাক্তি অঙম অথৌ অমনি~। নহাক্কী অশিবা অদু ঐখোয়গী খ্বাইদগী ফবা মোংফমদা নহাক্না পাম্বা অদুদা ফুম্বিয়ু~। নহাক্কী অশিবা নহাক্না ফুম্বা য়াননবা ঐখোয়গী ইরক্তগী কনানসু মশাগী মোংফম্বু নঙোন্দা পীদবা তৌরোই~।>>
\v 7 অদুদগী অব্রাহাম্না হৌগত্তুনা লম অদুগী মীশিংদা, হায়বদি হেৎকী মচাশিংদা খুরুমজখি~।
\v 8 অদুগা মহাক্না মখোয়দা হায়জখি, <<ইমাঙদা লৈরিবা ঐগী অশিবা ফুমজবা অসি নখোয়গীসু নীংবিবা ওইরবদি ঐনা হায়জবা তাবিয়ু~। সোহারগী মচা নিপা ইফ্রোনগী মফমদা ঐগীদমক নোঞ্জবিয়ু~।
\v 9 মসি মহাক্কী লৌবুক্কী অরোইবদা লৈবা মহাক্কী মাকপেলাগী শুরুং অদু মহাক্না ঐঙোন্দা পীবিনবনি~। মরমদি নখোয়গী নরক্তা ঐগী ওইনবা মংগী লম অসি চপ চাবা মমন্না মহাক্না ঐঙোন্দা য়োনবিসনু~।>>
\v 10 মতম অদুদা ইফ্রোন্দি হেৎকী মচা মশূশিংগী মরক্তা লৈরম্মী~। অদুগা হেৎকী মচা ইফ্রোন্না হেৎকী মচাশিংগী, হায়বদি মহাক্কী সহরগী থোঙজাউদা চঙলুবা পূম্নমক্কী মমাঙদা অব্রাহামদা খুরুমদুনা হায়রকই,
\v 11 <<নত্তে, ঐগী ইবুংঙো, ঐনা হায়জবা তাবিয়ু~। লৌবুক অসি ঐনা নঙোন্দা পীজরবনি~। মদুদা লৈবা শুরুং অদুসু নঙোন্দা ঐনা পীজরবনি~। ঐগী মীশিংগী মচা নিপাশিংগী মমাঙদা ঐনা মদু নঙোন্দা পীজরবনি~। নহাক্কী অশিবা ফুম্বিয়ু~।>>
\v 12 মদুদা অব্রাহাম্না লৈবাক অদুগী মীশিংগী মমাঙদা খুরুমজরম্মী~।
\v 13 অদুদগী মহাক্না লম অদুগী মীশিং অদুগী মমাঙদা ইফ্রোন্দা হায়খি, <<নহাক্না য়াবিরবদি ঐনা হায়জরি, ঐনা হায়জবা তাবিয়ু~। ঐনা লৌবুক অদুগী মমল পীজগে~। মদু ঐঙোন্দগী লৌবিয়ু, অদুগা ঐগী অশিবা ঐনা মদুদা ফুমজগে~।>>
\v 14 অদুগা ইফ্রোন্না অব্রাহামদা খুমদুনা হায়রকই,
\v 15 <<ঐগী ইবুংঙো, ঐনা হায়জবা তাবিয়ু~। লৌবুক অদুগী মমলদি লুপা \f + \fr 23:15 \fk শেকেল: \ft শেকেল অমসি গ্রাম 11.5 নি~।\f*শেকেল চামরিনি~। নহাক অমসুং ঐহাক্কী মরক্তা মসি করিনো? মরম অদুনা নহাক্কী অশিবা ফুম্বিয়ু~।>>
\v 16 মদুদা ইফ্রোন্না হায়বা অদু অব্রাহাম্না তাবিখি~। অদুদগী ইফ্রোন্না হেৎকী মচাশিংগী মমাঙদা হায়দোকখিবা লুপা অদু, হায়বদি ললোনবশিংদা চৎনরিবা লুপা শেকেল চামরি অদু অব্রাহাম্না ইফ্রোন্দা ওন্দুনা পীখি~।
\p
\v 17 মতৌ অসুম্না মাম্রেগী মমাঙ মাকপেলাদা লৈবা ইফ্রোনগী লৌবুক অমসুং মফম অদুগী শুরুং অমসুং লৌবুক অদুগী উপাল অপূম্বা, অদুগা মদুগী ঙমখৈদা লৈবা উপাল অপূম্বা ইফ্রোন্না পীখি~।
\v 18 মহাক্না পূম্নমক অসিবু হেৎকী মচাশিংগী, হায়বদি সহরগী থোঙজাউদা চঙলুবা পূম্নমক্কী মমাঙদা অব্রাহামগী ফংগদবা শরূক ওইনা পীখি~।
\v 19 অসিগী মতুংদা অব্রাহাম্না মহাক্কী নুপী সারাবু মাম্রেগী মমাঙদা লৈবা মাকপেলাগী লমগী শুরুংদা ফুমখি~। মসি কেনান লৈবাক্তা লৈবা হেব্রোন্নি~।
\v 20 অদুনা লম অদু অমসুং মদুদা লৈবা শুরুং অদু মোংফম ওইনবা হেৎকী মচাশিংনা অব্রাহামগী শরূক ওইহনখি~।
\c 24
\s1 ইসাক্কী নুপী থিবা
\p
\v 1 অব্রাহাম অহন ওইরক্লম্মী অমসুং চহী য়ামশিল্লক্লম্মী~। যেহোবানা অব্রাহাম্বু হীরম পূম্নমক্তা বোর পীবিরম্মী~।
\v 2 অদুদগী অব্রাহাম্না মহাক্কী অরৈবা পূম্নমকপু য়েংশিল্লিবা ময়ূমগী খ্বাইদগী অহন ওইবা মনাইদা হায়খি, <<ঐনা নঙোন্দা হায়রি, নহাক ঐগী ফৈবাক মখাদা নখূৎ থম্মু~।
\v 3 ঐনা নহাকপু স্বর্গগী ঈশ্বর যেহোবা অমসুং মালেমগী ঈশ্বর পন্দুনা ৱাশকহনগনি~। ঐগা লৈমিন্নরিবা কেনানগী মীশিং অসিগী নিঙোনশিংদগী নহাক্না ঐগী ইচা নিপাগীদমক নুপী থিরোইদবনি~।
\v 4 অদুবু ঐগী ইরৈবাক্তা অমসুং ঐগী মরী মতাগী মফমদা নহাক্না চত্তুনা ইচা নিপা ইসাক্কীদমক নুপী থিগদবনি~।>>
\v 5 মদুদা মনাই অদুনা মঙোন্দা হায়জখি, <<করিগুম্বা নুপী অদুনা লৈবাক অসি তান্না ইতুং ইল্লকউ হায়বা য়াদ্রবদি, নহাক্না থোক্লকপা লৈবাক অদুদা ঐনা অমুক হন্না নচা নিপাবু পুজগদ্রা?>>
\v 6 অদুদগী অব্রাহাম্না মঙোন্দা হায়খি, <<ইচা নিপাবু নহাক্না মদুদা অমুক পুদনবা চেকশিল্লু~।
\p
\v 7 ঐবু ইপাগী ইমুং মনুংদগী অমসুং ঐগী মরী মতাগী লমদমদগী পুথোকপিরকপা, ঐঙোন্দা ৱা ঙাঙবিখিবা অমসুং ঐঙোন্দা ৱাশকপিখিবা স্বর্গগী ঈশ্বর যেহোবানা হায়খি, <লৈবাক অসি নহাক্কী ধারাদা পীবিগনি~।> মহাক্না মহাক্কী স্বর্গদূত নহাক্কী নমাঙ থানা থাবিগনি~। অদুগা নহাক্না মফম অদুদগী ইচা নিপাগীদমক নুপী অমা থিরুগদবনি~।
\v 8 অদুগা নুপী অদুনা নহাক্কী নতুং ইল্লকউ হায়বা য়াদ্রবদি, নহাক্না ঐঙোন্দা ৱাশকখিবা অদুদগী নহাক কোকচগনি~। অদুবু ঐগী ইচা নিপাবুদি নহাক্না মদুদা পুবতদি পুগনু~।>>
\v 9 অদুগা মনাই অদুনা মহাক্কী মবুংঙো অব্রাহামগী মফৈবাক মখাদা মখূৎ থম্লদুনা মসিগী মরীদা ৱাশক্লম্মী~।
\p
\v 10 অদুদগী মনাই অদুনা মবুংঙোগী উটশিংগী মরক্তগী উট তরা পুদুনা খোঙশানখি~। মরমদি মবুংঙোগী মপোৎ মচৈ পূম্নমক মহাক্কী মখূত্তা লৈরম্মী~। অদুগা মহাক্না হৌগৎলগা মেসোপোটামিয়াদা চত্তুনা নাহোরগী সহরদা থুংখি~।
\v 11 অদুগা য়াচঙলকপা মতমদা নুপীশিংনা ঈশিং শোকপা থোক্লকপা মতম অদুদা, মহাক্না সহরগী মপান্দা ঈশিংগী গুহা অমগী মনাক্তা উটশিং অদু কূনহল্লম্মী~।
\v 12 অদুদগী মহাক্না হায়জখি, <<ঐগী মপু অব্রাহামগী ঈশ্বর যেহোবা, ঙসি ঐবু মায় পাকহনবিয়ু~। অদুগা ঐগী মপু অব্রাহামদা লেঙদ্রবা নুংশিবা উৎপিয়ু~।
\v 13 য়েংবিয়ু, ঐনা ঈশিং গুহা অসিগী মনাক্তা লেপচরি অমসুং সহর অসিগী মীশিংগী মচা নুপীশিংনা ঈশিং শোকপা থোক্লক্লি~।
\v 14 <নহাক্কী পুন থাংথদুনা ঐঙোন্দা ঈশিং পীথকপিয়ু> হায়দুনা লৈশাবী অমদা ঐনা হায়জবদা মহাক্না <থকউ, নহাক্কী উট ময়ামসু পীথক্কে> হায়দুনা খুম্লকপা লৈশাবী অদুমক নহাক্না ননাই ইসাক্কীদমক খন্দোকপিরবী অদু ওইসনু~। মদুনা ইবুংঙোনা ঐগী মপুদা নুংশি থৌজান উৎপিরে হায়বা ঐনা খঙজগনি~।>>
\p
\v 15 অদুদগী মহাক্না হায়জবা অদু লোইফাৎত্রিঙৈদা অসুম্না থোকখি, য়েংউ, অব্রাহামগী ময়াম্বা নাহোরগী নুপী মিলকাগী মচা নিপা বেথূয়েলনা পোকপা রেবেকানা মরেংবান্দা পুন পুদুনা থোক্লক্লম্মী~।
\v 16 লৈশাবী অদু য়েংবদা মশক য়াম্না ফজরম্মী; নিপা অমতগা শকখঙনদ্রিবীনি~। অদুদগী মহাক্না গুহা তান্না কূমথখিদুনা পুন অদু ঈশিং থন্না শোক্লগা কাখৎলক্লম্মী~।
\v 17 অদুদগী মনাই অদুনা মহাক্কা উননবা চেল্লক্তুনা হায়খি, <<ঐনা নঙোন্দা নোঞ্জরি, ইবেম্মগী পুন্দগী ঈশিং খজিক্তং পীথকপিয়ু~।>>
\v 18 মদুদা মহাক্না হায়খি, <<থকপিয়ু, ঐগী ইবুংঙো~।>> অদুগা মহাক্না তহা তহানা মহাক্কী পুন অদু মখূত্তা থাংথরগা মঙোন্দা পীথক্লম্মী~।
\v 19 অদুগা মহাক্না মঙোন্দা ঈশিং পীথকপা লোইরগা হায়জরকখি, <<নহাক্কী উটশিং অসিনা থকপা লোইদ্রিবা ফাওবা ঐ মখোয়গীদমকসু ঈশিং শোকচরুগে~।>>
\v 20 অদুদগী মহাক্না থুনা পুনগী ঈশিং অদু খুদেংদা হৈদোক্লম্মী, অদুগা ঈশিং শোক্নবা অমুক্কা গুহাদা চেনখিদুনা মহাক্কী উট পূম্নমক্কীদমক ঈশিং শোক্লম্মী~।
\v 21 অদুগা নিপা অদুনা মহাক্কী খোঙচৎ অসি যেহোবানা মহৈ য়ালহনবিরব্রা য়ালহনবিদ্রিব্রা হায়বা খঙনবা মঙোন্দা তূমিন্না য়েংদুনা লৈরম্মী~।
\v 22 অদুদগী উটশিং অদুনা ঈশিং থকপা লোইরগা নিপা অদুনা \f + \fr 24:22 \fk বেকা: \ft বেকা অমসি শিনমী অমগী নুমিৎ 2 গী অশূমন্নি~।\f*বেকা অমা লূম্বা সনাগী নাসিকা অমা অমসুং মহাক্কী মখূৎকীদমক \f + \fr 24:22 \fk শেকেল: \ft শেকেল অমসি গ্রাম 11.5 নি~।\f*শেকেল তরা লূম্বা সনাগী খূজি অনী লৌথোক্লম্মী,
\v 23 অদুগা হায়খি, <<ইবেম্মদি কনাগী মচা নুপীনো? ঐঙোন্দা হায়বিয়ু, ঐনা নোঞ্জরি, ইবেম্মগী ইপাগী য়ূমদা ঐখোয়গী থুংফম লৈগদ্রা?>>
\v 24 মদুদা মহাক্না মঙোন্দা খুমখি, <<ঐদি মিলকানা নাহোরদা পোকপা মচা নিপা বেথূয়েলগী মচা নুপীনি~।>>
\v 25 অমুক্কা মহাক্না মঙোন্দা হায়খি, <<ঐখোয়গী য়ূমদা চরূ অমসুং শজিক ওক্নবা লৈ, অদুগা থুংফমসু লৈ~।>>
\v 26 অদুদগী নিপা অদুনা মকোক নোন্থদুনা যেহোবাবু খুরুমজখি~।
\v 27 অদুগা মহাক্না হায়খি, <<ঐগী মপু অব্রাহামগী ঈশ্বর যেহোবা য়াইফসনু~। মহাক্না ঐগী ইবুংঙোগী মফমদা মহাক্কী লেঙদ্রবা নুংশিবা অমসুং থাজবা য়াবা ৱাৎহনবিদে~। ঐবুদি যেহোবানা ঐগী ইবুংঙোগী মচীন মনাউশিংগী য়ূম য়ৌনা লম্বীদা ঐবু লমজিংবিরক্লবনি~।>>
\v 28 লৈশাবী অদুনা চেনখিদুনা মহাক্কী মমাগী ইমুং মনুংদা মরম পূম্নমক অসি তম্লম্মী~।
\p
\v 29 রেবেকাগী মবুং অমা লৈরম্মী; মহাক্কী মমিং লাবান কৌই~। লাবান্না গুহা অদু তান্না নিপা অদুগী মনাক্তা চেনখি~।
\v 30 অদুদগী অসুম্না থোকখি, মহাক্না মচনগী নাসিকা অমসুং মখূৎকী খূজি অদু উবদা, অদুগা মচন রেবেকাগী ৱা <<নিপা অদুনা ঐঙোন্দা অসুম্না হায়খি>> হায়বা তাবদা, মহাক্না নিপা অদুগী মফমদা চৎখি~। অদুগা য়েংউ, নিপা অদু গুহা মপান্দা উটশিংগী মনাক্তা লেপ্লম্মী~।
\v 31 অদুগা লাবান্না হায়খি, <<যেহোবাগী বোর ফংলবা, লেঙশিনবিরকউ~। নহাক করিগীদমক মপান্দা লেপ্লিবনো? ঐনা য়ূম অমসুং উটশিংগীদমক মফম থৌরাঙ তৌজরে~।>>
\p
\v 32 মদুদা নিপা অদুনা য়ূম অদুদা চঙখি অমসুং লাবান্না উটশিংদগী মপোৎ মচৈ লৌথোক্লম্মী, অদুগা উটশিংগীদমক চরূ অমসুং শজিক থাখি, অদুগা মহাক্কী অমসুং মহাক্কা লোয়ননা লাকপা মীশিংগী খোঙ চামথোক্নবা ঈশিং পীরম্মী~।
\v 33 অদুদগী মহাক্কী মমাঙদা চানবা পোৎ লানশিল্লম্মী~। অদুবু নিপা অদুনা হায়খি, <<ঐগী থবক অসি খঙহঞ্জদ্রিবা ফাওবা ঐ চাজখিরোই~।>> মদুদা লাবান্না হায়জখি, <<হায়বিয়ু~।>>
\p
\v 34 অদুদগী মহাক্না হায়রম্মী, <<ঐদি অব্রাহামগী মনাইনি~।
\v 35 যেহোবানা ঐগী মপুবু মরাং কায়না বোর পীবিরে, অদুনা মহাক ইনাক খুল্লে~। অদুগা মহাক্না মঙোন্দা হামেং য়াউ শঙ্গু, শল্লুপশিং, সনা, লুপা, মীনাই নিপাশিং, মীনাই নুপীশিং, উট অমসুং লোলাশিং পীবিরে~।
\v 36 অদুগা ঐগী মপুগী নুপী সারানা অহন ওইরবদা ঐগী মপুগী মচা নিপা অমা পোকখি~। অব্রাহাম্না মচা নিপা অসিদা মহাক্কী অরৈবা পূম্নমক পীবিরে~।
\v 37 ঐগী মপুনা ঐবু অসুম্না ৱাশকহল্লে, <ঐনা লৈরিবা লৈবাক অসিগী কেনানগী মীশিংগী নিঙোনশিংগী মরক্তগী নহাক্না ঐগী ইচা নিপাগীদমক নুপী থিরোইদবনি~।
\v 38 অদুবু নহাক্না ঐগী ইপাগী ইমুং মনুংদা, ঐগী মরী মতাগী মফমদা চত্তুনা ইচা নিপাগীদমক নুপী থিগদবনি~।>
\v 39 মদুদা ঐনা ঐগী মপুদা হায়জখি, <নুপী অদুনা করিগুম্বা ইতুং ইল্লু হায়বা য়াদ্রবদি?>
\v 40 অদুদগী মহাক্না ঐঙোন্দা হায়খি, <ঐনা মমাঙদা চৎচরিবা যেহোবা অদুনা মহাক্কী স্বর্গদূতপু নহাক্কা থাবিগনি অমসুং নহাক্কী খোঙচৎ অদু মহৈ য়ালহনবিগনি~। অদুগা নহাক্না ঐগী ইচা নিপাগীদমক ঐগী মরী মতাদগী অমসুং ইপাগী ইমুং মনুংদগী নুপী থিগদবনি~।
\v 41 নহাক্না ঐগী মরী মতাগী মফমদা য়ৌবদা ঐঙোন্দা ৱাশকখিবা অদুদগী নহাক কোকচগনি; করিগুম্বা মখোয়না মহাকপু নঙোন্দা পীদ্রবদি, ঐঙোন্দা ৱাশকখিবা অদুদগী নহাক কোকচগনি~।>
\p
\v 42 অদুনা ঐনা ঙসি গুহা অদুদা থুংবদা অসুম্না হায়জখি, <ঐগী মপু অব্রাহামগী ঈশ্বর যেহোবা, ঐনা চৎচরিবা খোঙচৎ অসি নহাক্না হৌজিক মহৈ য়ালহনবিরবদি
\v 43 য়েংবিয়ু, ঐনা ঈশিংগী গুহা মনাক্তা লেপচরি~। অসুম থোকসনু, ঈশিং শোকপা থোক্লকপা অশেংবী লৈশাবী অমদা <<ঐনা নঙোন্দা নোঞ্জরি, নহাক্কী পুন্দগী ঐঙোন্দা ঈশিং খজিক্তং পীথকপিয়ু>> হায়না ঐনা হায়জরুবদা,
\v 44 মহাক্না <<নহাক্না থকপিয়ু, অদুগা নহাক্কী উটশিংগীদমকসু ঐনা ঈশিং শোকচগনি>> হায়না ঐঙোন্দা খুম্লকপা নুপী অদুমক যেহোবানা ঐগী মপুগী মচা নিপাগীদমক খন্দোকপিরবী অদু ওইগনি~।>
\p
\v 45 অসুম্না ইপূক্নীংদা অসুম হায়জবা লোইফাত্রিঙৈদা য়েংউ, রেবেকানা মরেংবান্দা পুন পুদুনা থোক্লক্লম্মী~। অদুদগী মহাক্না গুহাদা কূমথখিদুনা ঈশিং শোক্লম্মী~। অদুগা ঐনা মঙোন্দা হায়জখি, <ঐনা নঙোন্দা নোঞ্জরি, ঐঙোন্দা থক্নবা ঈশিং খরা পীবিয়ু~।>
\v 46 মদুদা মহাক্না থুনমক মহাক্কী পুন অদু মরেংবান্দগী থাংথদুনা হায়খি, <থকপিয়ু, ঐনা নহাক্কী উটশিংসু ঈশিং পীথকচগে~।> মরম অদুনা ঐনা ঈশিং থকখি, অদুগা মহাক্না উটশিংসু ঈশিং পীথকখি~।
\v 47 অদুদগী ঐনা মঙোন্দা হংখি, <ইবেম্মদি কনাগী মচা নুপীনো?> মদুদা মহাক্না খুমখি, <ঐদি মিলকানা নাহোরদা পোকপা মচা নিপা বেথূয়েলগী মচা নুপীনি~।> মদুদা ঐনা মহাক্কী মনাতোন্দা নাসিকা য়ানবিখি অমসুং মখূত্তা খূজি শিবিখি~।
\v 48 অদুদগী ঐনা ইরু লূকথজদুনা যেহোবাবু খুরুমজখি~। অদুগা ঐগী মপুগী মনাউগী মচা নুপীবু ইবুংঙোগী মচা নিপাগীদমক লৌননবা ঐবু অচুম্বা লম্বীদা চিংবিরকপা ঐগী মপু অব্রাহামগী ঈশ্বর যেহোবাবু ঐনা থাগৎচখি~।
\v 49 অদুনা নখোয়না হৌজিক ঐগী মপুগী মফমদা নুংশি থৌজান অমসুং থাজবা য়াবা উৎপিগনি হায়রবদি ঐঙোন্দা হায়বিরো~। অদুগা অদুম্না তৌবিরোই হায়রগদি ঐনা য়েৎলোমদা ওইরবসু ওইরোমদা ওইরবসু চৎচহৌনবা ঐঙোন্দা হায়বিরো~।>>
\p
\v 50 অদুদগী লাবান অমসুং বেথূয়েলনা খুমদুনা হায়খি, <<ৱা অসি যেহোবাদগী থোকপনি~। ঐখোয়না নঙোন্দা অফবা নৎত্রগা ফত্তবা হায়বা ঙমজদে~।
\v 51 য়েংবিয়ু, রেবেকাদি নমাঙদা লৈরে, মহাকপু পুদুনা লেঙবিরো~। যেহোবানা হায়খিবগুম্না, মহাক্না নহাক্কী মপুগী মচা নিপাগী নুপী ওইরুরসনু~।>>
\v 52 অব্রাহামগী মনাই অদুনা মখোয়গী ৱা তাবদা, মহাক্না লৈপাক্তা মকোক নোন্থদুনা যেহোবাবু খুরুমজরম্মী~।
\v 53 অদুগা মনাই অদুনা সনাগী অমসুং লুপাগী লীক্লাংশিং অমসুং মফি মরোন পুথোক্তুনা রেবেকাদা পীরম্মী~। অদুগা মহাক্না মহাক্কী মবুংদসু মমাদসু মমল য়াম্ল য়াম্লবা পোৎ পীরম্মী~।
\v 54 অদুগা মখোয়না, হায়বদি মহাক অমসুং মহাক্কা লোয়নরকপা মীশিংনা চার-থক্লগা অহিং লেকখি~। মখোয়না অয়ুক্তা হৌগৎলগা মহাক্না হায়খি, <<ঐগী মপুগী মফমদা ঐবু থাবিরো~।>>
\v 55 মদুদা রেবেকাগী মবুংগা মমাগনা হায়রম্মী, <<নুপী মচা অসি নুমিৎ খরনি, য়ামদ্রবদা নুমিৎ তরানি ঐখোয়গা লৈজখিসনু~। মদুগী মতুংদা মহাক চৎসনু~।>>
\v 56 মদুদা মনাই অদুনা মখোয়দা হায়খি, <<ঐগী খোঙচৎ অসি যেহোবানা মহৈ য়ালহনবিরবনিনা ঐবু খাম্বিরগনু~। ঐগী মপুগী মফমদা চৎনবা ঐবু থাবিরো~।>>
\s1 ইসাক্কী নুপী পুরকপা
\p
\v 57 অদুদগী মখোয়না হায়খি, <<ঐখোয়না নুপী মচা অদু কৌদুনা মচীন হংগে~।>>
\v 58 মখোয়না রেবেকাবু কৌদুনা মঙোন্দা হংলম্মী, <<নহাক নিপা অসিগা চৎকেরা?>> মদুদা মহাক্না খুমখি, <<ঐ চৎচগনি~।>>
\v 59 অদুদগী মখোয়না মচন রেবেকা অমসুং মহাক্কী \f + \fr 24:59 \fk তেংবাংবী: \ft হিব্রুদা অঙাং য়োকপী নুপী~।\f* তেংবাংবী অদু অব্রাহামগী মনাই অমসুং মহাক্কী মীশিংগা থাখি~।
\v 60 মখোয়না রেবেকাদা বোর পীদুনা হায়খি,
\q1 <<ঐখোয়গী ইচন ইবেম্মা,
\q1 নহাক মী লীশীং লীশীংগী মমা ওইরুরো;
\q1 নহাক্কী ধারাশিংনা মখোয়বু
\q1 য়েংথিবশিংগী থোঙজাউ মখূৎ চঞ্জবা ওইসনু~।>>
\p
\v 61 অদুদগী রেবেকা অমসুং মহাক্কী মনাই নুপীশিংনা হৌগত্তুনা উট তোংখৎলগা নিপা অদুগী মতুং ইনখি~। অসুম্না মনাই নিপা অদুনা রেবেকাবু পুদুনা চৎখি~।
\v 62 ইসাক্না \f + \fr 24:62 \fk বের-লাহাই-রোই: \ft অর্থদি <<ঐবু উরিবা মহাক্কী ঈফূৎ~।>>\f*বের-লাহাই-রোইগী লম্বীদগী লাক্লম্মী~। মরমদি মহাক নেগেবতা লৈরম্মী~।
\v 63 মহাক্না নুমিদাংৱাইগী মতমদা লৌবুক লমহাঙদা \f + \fr 24:63 \fk ৱাখল তৌবা: \ft হংচিৎ লাংবসু ওইবসু য়াই, অদুবু হিব্রুগী ৱাহৈ অসিগী অর্থ শেংনা খঙদ্রি~।\f*ৱাখল তৌনবা থোক্লক্লম্মী~। অদুদগী মহাক্না মমিৎ থাঙ্গত্তুনা য়েংথোকখিবদা, য়েংউ, উটশিং অদু লাকপা উরম্মী~।
\v 64 রেবেকানা মমিৎ থাঙ্গত্তুনা য়েংথোক্লকপদা ইসাকপু উবদা উটতগী কূমথজখি~।
\v 65 মতম অদুদা মহাক্না মনাই অদুদা হংখি, <<ঐখোয়বু ওকপিনবা লৌবুক লমহাঙদা লাক্লিবা নিপা অসি কনানো?>> মদুদা মনাই অদুনা খুমজখি, <<মহাক ঐগী মপুনি~।>> মরম অদুনা মহাক্না মায়খুম্ফি লৌদুনা মকোক খুম্লম্মী~।
\v 66 মনাই অদুনা মহাক্না তৌজখিবা থবক পূম্নমক অদু ইসাক্তা তমজখি~।
\v 67 অদুদগী ইসাক্না মমা সারাগী ফিয়ূমগী মনুংদা রেবেকাবু পুশিঞ্জরম্মী, অদুগা মহাকপু লৌদুনা মহাক্কী নুপী ওইখি~। ইসাক্না মহাকপু নুংশিবিখি অমসুং মমা শিখ্রবা মতুংদা ইসাকপু মথৱায় নুঙাইহনখি~।
\c 25
\s1 অব্রাহাম্না কেতূরা লৌবা
\p
\v 1 অদুগা অব্রাহাম্না অমুক্কা কেতূরা কৌবী নুপী অমা লৌখি~।
\v 2 মহাক্না মঙোন্দা জিম্রান, যোকশান, মেদান, মিদিয়ান, যিশবাক অমসুং শূহা পোক্লম্মী~।
\v 3 যোকশান্না শেবা অমসুং দেদান পোক্লম্মী~। অদুগা দেদানগী মচা নিপাশিংদি আশূরীম, লেতূশিম অমসুং লেউম্মীম~।
\v 4 অদুগা মিদিয়ানগী মচা নিপাশিংদি ইফা, এফের, হনোক, অবীদা অমসুং এলদা~। মখোয় পূম্নমক অসি কেতূরাগী মচা নিপাশিংনি~।
\p
\v 5 অদুগা অব্রাহাম্না মহাক্কী অরৈবা পূম্নমক ইসাক্তা পীবিরম্মী~।
\v 6 অদুবু অব্রাহামগী লৈরম্বা লোন্নবী নুপীশিংগী মচা নিপাশিংদদি অব্রাহাম্না খূদোনশিং পীবিখি, অদুগা মহাক্না হিংলিঙৈদা মচা নিপা ইসাক্কী মফমদগী মখোয়বু নোংপোক পাংনা নোংপোক্লোমদা লৈবা লৈবাক্তা থাবিখি~।
\s1 অব্রাহাম শিবা
\p
\v 7 অব্রাহামগী পুন্সিগী নুমিৎশিংদি চহী চামগা হুম্ফুতরা মঙানি~।
\v 8 অব্রাহাম য়াম্না অহন ওইরদুনা মপুন্সি মতোন লোম্লগা নুঙাইনা শিখি, অদুগা মহাক্কী মীশিংগী মরক্তা তিনহনখি~।
\v 9 অদুগা মাম্রেগী মমাঙদা লৈবা, হেৎকী মচা মশূ সোহারগী মচা নিপা ইফ্রোনগী লমদা লৈবা মাকপেলা শুরুংদা মহাক্কী মচা নিপা ইসাক অমসুং ইশ্মায়েলনা মহাকপু ফুমখি~।
\v 10 লম অদু হেৎকী মচা নিপাশিংদগী অব্রাহাম্না লৈখিবনি~। মদুদা মখোয়না অব্রাহাম্বু মহাক্কী নুপী সারাগী মনাক্তা ফুমখি~।
\p
\v 11 অব্রাহাম্না শিখ্রবা মতুংদা মহাক্কী মচা নিপা ইসাকপু ঈশ্বরনা বোর পীবিখি~। অদুগা বের-লাহাই-রোই কৌবা গুহাগী মনাক্তা ইসাক লৈরম্মী~।
\s1 ইশ্মায়েলগী মচাশিং
\p
\v 12 সারাগী মনাই নুপী ইজিপ মচা হগারনা পোকচবা অব্রাহামগী মচা নিপা ইশ্মায়েলগী মচাশিংদি অসিনি~।
\v 13 মখোয়গী মমিংগী অমসুং মীরোনশিংগী মতুং ইন্না ইশ্মায়েলগী মচা নিপাশিংগী মিংদি অসিনি: ইশ্মায়েলগী মচা নিপা অহন নেবায়োৎ, কেদার, অদবেল, মিবসাম,
\v 14 মিশমা, দূমা, মাসসা,
\v 15 হদাদ, তেমা, যেতূর, নাফীশ অমসুং কেদেমা~।
\v 16 মখোয় অসি ইশ্মায়েলগী মচা নিপাশিংনি~। অদুগা মখোয়গী খুঙ্গংশিং অমসুং লৈফমশিংগী মতুং ইন্না মখোয়গী মিংদি অসিনি~। মখোয়গী জাতিগী মতুং ইন্না অঙম অথৌ তরানিথোইনি~।
\v 17 অদুগা ইশ্মায়েলনা পুন্সিরম্বদি চহী চামগা কুন্থ্রাতরেৎনি~। অদুদগী মহাক শিখি অমসুং মহাক্কী মীশিংগী মরক্তা তিনহনখি~।
\v 18 আশিরিয়া তান্না চৎপদা হবীলাদগী ইজিপকী মমাঙদা লৈবা শূরগী লম ফাওবা মখোয়না খুন্দাখি~। অদুগা ইশ্মায়েলনা মচীন মনাউশিংগী \f + \fr 25:18 \fk নোংপোক্লোমদা খুন্দাখি: \ft হায়বসি <<মমাঙদা শিখি>> হায়নসু হন্দোকপা য়াই~।\f*নোংপোক্লোমদা খুন্দাখি~।
\s1 ইসাক্কী মচাশিং
\p
\v 19 অব্রাহামগী মচা নিপা ইসাক্কী চারোন শূরোনশিংদি অসিনি: অব্রাহাম্না ইসাক পোকখি~।
\v 20 সিরিয়া মচা লাবানগী মচন, পাদ্দান অরামদা লৈবা সিরিয়া মচা বেথূয়েলগী মচা নুপী রেবেকাবু ইসাক্না মহাক্কী নুপী ওইনবা লৌবা মতমদা ইসাক চহী নিফু শুরম্মী~।
\v 21 মহাক্কী নুপী চাবোক্তবী ওইবা মরম্না ইসাক্না যেহোবাদা হায়জখি, অদুগা যেহোবানা মহাক্কী হায়জবা তাবিরম্মী~। অদুনা মহাক্কী নুপী রেবেকা মীরোল্লম্মী~।
\v 22 অদুগা রেবেকাগী পূকনুংদা অঙাংশিং অদু কন্না মূক্নরম্মী~। অদুদা মহাক্না হায়খি, <<ঐঙোন্দা অসুম্না ওইরিবা অসি করিগীনো?>> অদুদগী মহাক্না যেহোবাগী মফমদা হংজবা চৎখি~।
\p
\v 23 মদুদা যেহোবানা মঙোন্দা হায়খি,
\q1 <<নহাক্কী পূকনুংদা জাতি অনী লৈ,
\q1 নহাক্কী খোইজি খাদগী মী মখল অনী খাইদোক্কনি~।
\q1 মী মখল অমনা অতোপ্পা মী মখল অমদগী হেন্না কনগনি;
\q1 অদুগা অহন অদুনা অতোম্বা অদুবু থৌগল তৌগনি~।>>
\p
\v 24 অদুগা মহাক্না অঙাং উন্নবগী নুমিৎ শুরক্লবদা, য়েংউ, মহাক্কী অঙাং খাউদা মচা নিপা ফাইবোক লৈরম্লে~।
\v 25 অহানবা পোক্লকপা অদু ঙাঙলম্মী অমসুং মশা অপূম্বা ফি মতু চোম্বগুম্লম্মী~। অদুনা মখোয়না মহাক্কী মমিং \f + \fr 25:25 \fk এসৌ: \ft অর্থদি <<মতু চোম্বা~।>>\f*এসৌ থোনখি~।
\v 26 অদুগা মতুংদা মহাক্কী মনাউ পোকখি~। মহাক্কী মখূৎনা এসৌগী খোঙগী খূনিং পায়রম্মী~। অদুনা মহাক্কী মমিং \f + \fr 25:26 \fk যাকোব: \ft অর্থদি <<খোঙগী খূনিং পায়বা মী>> নৎত্রগা <<নমথাক তৌবা মী~।>>\f*যাকোব থোনখি~। অদুগা রেবেকানা মখোয়বু পোকপা মতমদা ইসাক্কী চহী হুম্ফু শুরম্মী~।
\s1 এসৌনা পিবাফম য়োন্থোকপা
\p
\v 27 অদুদগী নিপা মচাশিং অদু চাউরক্লম্মী~। এসৌদি লম্লক্তা হৈনবা শাদানবা হৈবা মী অমা ওইরম্মী~। অদুগা যাকোবতি ফিয়ূমদা লৈবা লিরি খোইরিবা মী অমা ওইরম্মী~।
\v 28 এসৌনা ফারকপা শা চাবা মরম্না ইসাক্না এসৌবু নুংশিরম্মী~। অদুবু রেবেকানা যাকোব নুংশিরম্মী~।
\v 29 যাকোবনা মহী লাঙবা য়েঞ্ছাং থোংদুনা লৈরম্মী~। এসৌনা লম্লক্তগী হল্লকখি অমসুং মহাক য়াম্না চোকথরম্মী~।
\v 30 মদুদা এসৌনা যাকোবতা হায়খি, <<অঙাঙবা মহী লাঙবা য়েঞ্ছাং অদু ঐঙোন্দা খরা পীজৌ, মরমদি ঐ য়াম্না চোকথরে~।>> মরম অদুনা মহাক্কী মমিং ইদোম হায়না থোনখি~।
\v 31 মদুদা যাকোবনা হায়খি, <<হৌজিকমক নহাক্কী পিবাফম অদু ঐঙোন্দা হান্না য়োল্লো~।>>
\v 32 এসৌনা হায়খি, <<য়েংউ, ঐ শিগদৌরে, অদুনা ঐগী পিবাফম অদুনা ঐঙোন্দা করি কান্নগদগে?>>
\p
\v 33 অদুদগী যাকোবনা হায়খি, <<হৌজিকমক ঐঙোন্দা ৱাশকউ,>> মদুদা মহাক্না মঙোন্দা ৱাশকখি~। অদুদগী মহাক্না মহাক্কী পিবাফম অদু যাকোবতা য়োন্থোকখি~।
\v 34 অদুদগী যাকোবনা এসৌদা তল অমসুং হৱাই মুসোরিগী মহী লাঙবা য়েঞ্ছাং অদু পীরম্মী~। অদুদগী মহাক্না চার-থক্লগা হৌগত্তুনা চৎখি~। অসুম তৌনা এসৌনা মহাক্কী পিবাফম অদু করিসু ওইদনা উখি~।
\c 26
\s1 ইসাক অমসুং অবিমেলেক
\p
\v 1 অব্রাহামগী হাকতক্তা থোকখিবা অহানবা চাক্তাঙবা অদুতা নত্তনা, লৈবাক অদুদা চাক্তাঙবা অমসু থোকখি~। গেরারদা পলেষ্টী মীশিংগী নিংথৌ অবিমেলেক্কী মফমদা ইসাক্না চৎখি~।
\v 2 অদুগা যেহোবানা মঙোন্দা উহনবিদুনা হায়খি, <<নহাক ইজিপ লৈবাক্তা চৎখিগনু, ঐনা নঙোন্দা তাক্কদবা লৈবাক অদুদা অদুম লৈয়ু~।
\v 3 লৈবাক অসিদা লম্লান্দুনা লৈয়ু, অদুগা ঐনা নহাকপু লোয়নবিগনি অমসুং বোর পীবিগনি~। মরমদি নঙোন্দা অমসুং নহাক্কী ধারাদা ঐনা লৈবাক ময়াম অসি পীবিগনি~। অদুগা ঐনা নপা অব্রাহামদা শকখিবা ৱাশক অদু থুংহনবিগনি~।
\v 4 ঐনা নহাক্কী ধারাবু অতিয়াগী থৱান্মিচাশিংগুম য়ামহনবিগনি, অদুগা লৈবাক পূম্নমক অসি নহাক্কী ধারাদা পীবিগনি~। অদুগা নহাক্কী ধারাদা মালেমগী জাতি পূম্নমক্না বোর ফংজগনি~।
\v 5 মরমদি ঐনা হায়খিবা অদু অব্রাহাম্না ইঞ্জখি, অদুগা শিন্নখিবা থবক, ঐগী য়াথংশিং, ঐগী ৱায়েন পথাপশিং অমসুং ঐগী ৱায়েন য়াথংশিং ঙাকচখি~।>>
\v 6 ইসাক্না গেরারদা অদুম লৈরম্মী~।
\v 7 মফম অদুগী মীশিংনা মঙোন্দা মহাক্কী নুপীগী মরমদা হংবদা মহাক্না খুমখি, <<মহাক্তি ঐগী ইচন্নি,>> মরমদি <<মহাক ঐগী নুপীনি>> হায়বা মহাক্না কিরম্মী~। মহাক্না খনখি, <<রেবেকাদি য়েংবদা ফজবা মরম্না মহাক্কী মরমগীদমক মফম অদুগী মীশিংনা ঐবু হাৎখিবা য়াই~।>>
\v 8 অদুদগী অসুম্না থোকখি, মহাক্না মফম অদুদা মতম কুইনা লৈরক্লবা মতমদা, পলেষ্টী মীশিংগী নিংথৌ অবিমেলেক্না থোঙনাউদগী য়েংথোক্লকপদা, য়েংউ, ইসাক্না মহাক্কী নুপী রেবেকাগা কেনবা মতৌ অদু উরম্মী~।
\v 9 অদুগা অবিমেলেক্না ইসাকপু কৌদুনা হায়খি, <<য়েংউ, অওইবমক মহাক অসি নহাক্কী নুপীনি~। অদুগা নহাক্না মহাক <ঐগী ইচন্নি> হায়দুনা করম্না হায়রিবনো?>> ইসাক্না মঙোন্দা হায়খি, <<মহাক্কী মরমদগী ঐ শিগদ্রা হায়দুনা ঐনা মদু হায়জবনি~।>>
\v 10 মদুদা অবিমেলেক্না হায়খি, <<নহাক্না ঐখোয়দা তৌরিবসি করিনো? ঙাইহাক্কী মনুংদা মী অমনা নহাক্কী নুপীগা হিপমিন্নরম্বসু ইরায় লায়না য়ারম্বনি~। মদুদা নহাক্না ঐখোয়গী ইথক্তা ইরান পুরক্লমগনি~।>>
\v 11 অদুদগী অবিমেলেক্না মী পূম্নমক্তা য়াথং পীদুনা হায়খি, <<নিপা অসিবু নৎত্রগা মহাক্কী নুপীবু শোকপা মহাক অদু শোয়দনা হাৎকনি~।>>
\p
\v 12 অদুগা ইসাক্না লৈবাক অদুদা মরূ মরাং হুনখি, অদুগা চহী অদুমক্তদা শরূক চামা হেন্না ফংজখি~। অদুগা যেহোবানা মহাকপু বোর পীবিখি~।
\v 13 অদুগা নিপা অসি য়াম্না চাউখৎলক্লম্মী~। অদুগা অসুম অসুম হেনগৎলক্তুনা অচৌবা মী অমা ওইরক্লম্মী~।
\v 14 অদুগা মহাক্কী হামেং য়াউ শঙ্গুগী লন অমসুং শল্লুপশিংগী লন অমসুং মীনাই য়াম্না লৈরম্মী~। মদুদা পলেষ্টী মীশিংনা মহাকপু কল্লক্লম্মী~।
\v 15 মদুগী মরম্না মহাক্কী মপা অব্রাহামগী হাকতক্তা মহাক্কী মপাগী মনাইশিংনা তৌখিবা গুহাশিং অদু পলেষ্টী মীশিংনা মেনশিনখি অমসুং গুহাশিং অদু লৈপাক্না ফুঞ্জিনখি~।
\v 16 অদুগা অবিমেলেক্না ইসাক্তা হায়খি, <<ঐখোয়দগী চৎখ্রো, মরমদি নহাক্না ঐখোয়দগী য়াম্না হেন্না খূৎকন পাঙ্গল্লি~।>>
\p
\v 17 অদুগা ইসাক্না মদুদগী থোক্লক্তুনা গেরারগী তম্পাক্তা লৈফম খল্লগা মফম অদুদা লৈখি~।
\v 18 অদুগা মহাক্কী মপা অব্রাহামগী হাকতক্তা তৌখিবা ঈশিংগী গুহা ময়াম অদু ইসাক্না অমুক্কা তৌরম্মী~। মরমদি অব্রাহাম্না শিখ্রবা মতুংদা পলেষ্টী মীশিংনা গুহাশিং অদু ফুঞ্জিনখি~। অদুগা মহাক্কী মপানা গুহাশিং অদুগী মমিং থোল্লম্বা মতুং ইন্না ইসাক্নসু গুহাশিং অদুগী মমিং থোনখি~।
\v 19 অদুগা ইসাক্কী মনাইশিংনা তম্পাক অদুদা তৌথোকপদা ঈশিং ঈফুৎ থোকপা গুহা অমা মফম অদুদা ফংখি~।
\v 20 মরম অদুনা গেরারগী শঞ্জেনবশিংনা ইসাক্কী শঞ্জেনবশিংগা খৎনদুনা হায়খি, <<ঈশিং অসি ঐখোয়গীনি~।>> মদুদা ইসাক্না গুহা অদুগী মমিং \f + \fr 26:20 \fk এসেক: \ft অর্থদি <<খৎনবা~।>>\f*এসেক থোনখি, মরমদি মখোয়না মহাক্কা খৎনরম্মী~।
\v 21 মদুদা ইসাক্কী মনাইশিংনা অতোপ্পা গুহা অমগা তৌরম্মী, অদুগা মদুগীদমকসু খৎনরম্মী~। অদুনা ইসাক্না গুহা অদুগী মমিং \f + \fr 26:21 \fk সিৎনা: \ft অর্থদি <<য়েক্নবা~।>>\f*সিৎনা থোনখি~।
\v 22 মদুগী মরম্না মহাক্না মফম অদুদগী হোংখিদুনা অতোপ্পা গুহা অমগা তৌরম্মী~। মদুগীদমক্তি মখোয়না খৎনখিদে~। অদুনা মহাক্না মদুগী মমিং \f + \fr 26:22 \fk রেহোবোৎ: \ft অর্থদি <<মফম চাউনা লৈবা~।>>\f*রেহোবোৎ থোন্দুনা হায়খি, <<হৌজিক যেহোবানা ঐখোয়গীদমক মফম শেম্বিরে অমসুং ঐখোয় লম অসিদা মহৈ য়াঞ্জরগনি~।>>
\v 23 ইসাক্না মফম অদুদগী বের-শেবাদা কাখৎখি~।
\v 24 অদুগা অহিং অদুমক্তদা যেহোবানা মঙোন্দা উহনবিদুনা হায়খি, <<ঐদি নহাক্কী নপা অব্রাহামগী ঈশ্বরনি~। কিগনু, মরমদি ঐনা নহাকপু লোয়নবিরি, নহাকপু বোর পীবিগনি অমসুং ঐগী ইনাই অব্রাহামগী মরমগীদমক নহাক্কী ধারা য়ামখৎহনবিগনি~।>>
\v 25 অদুদগী মহাক্না মফম অদুদা লাৎনপূং অমা শাগৎচখি অমসুং যেহোবাগী মিং কৌজখি~। অদুগা মফম অদুদা মহাক্কী ফিয়ূম খনখি~। মফম অদুদা ইসাক্কী মনাইশিংনা গুহা অমা তৌরম্মী~।
\p
\v 26 অসিগী মতুংদা অবিমেলেক্না মহাক্কী মরূপশিংদগী অমা ওইরিবা অহুজাৎ অমসুং মহাক্কী লান্মী তেঙ্গোলগী লাঞ্জিং পুরেন ফীখোলগা গেরারদগী ইসাক্কী মফমদা চৎলম্মী~।
\v 27 মদুদা ইসাক্না মখোয়দা হায়খি, <<নখোয়না ঐবু য়েংথিদুনা নখোয়গী নরক্তগী ঐবু তান্থোকপিরগা ঐগী ইফমদা নখোয়না লাকপিরিবা করিগীনো?>>
\v 28 মদুদা মখোয়না হায়খি, <<যেহোবানা নহাকপু লোয়নবি হায়বা ঐখোয়না তশেংনা উজরে~। অদুনা ঐখোয়না হায়খি, <নহাক্কা ঐখোয়গী ইরক্তা, হায়বদি ঐখোয়গা নহাক্কগী মরক্তা হৌজিক ৱাশক্নবা অমা লৈসনু~। অদুনা ঐখোয়গা নহাক্কা ৱালেপ্নসি~।
\v 29 ঐখোয়না নহাকপু শোকপিখিদবা অমসুং নঙোন্দা অফবা নত্তনা করি অমতা তৌবিদদুনা নহাকপু ঈঙনা থাদোকপিখিবা অদুগুম্না ঐখোয়গী অমাঙবা অমতা তৌবিরোইদবনি~। মরমদি নহাক্তি যেহোবাগী বোর ফংজরবনি~।> >>
\v 30 অদুদগী ইসাক্না মখোয়বু চাক খাঙখি অমসুং মখোয়না চা থকখি~।
\v 31 অদুদগী মখোয়না অয়ুক ঙন্না হৌগত্তুনা অমগা অমগা ৱাশক্নখি~। অদুগা ইসাক্না মখোয়বু চৎহনখি~। অদুগা মখোয়না মহাক্কী মফমদগী ঈঙথনা হঞ্জখি~।
\v 32 নুমিৎ অদুমক্তদা ইসাক্কী মনাইশিংনা লাক্তুনা মখোয়না তৌখিবা গুহা অদুগী মরমদা মঙোন্দা তম্লম্মী অমসুং মঙোন্দা হায়খি, <<ঐখোয় ঈশিং ফংজরে~।>>
\v 33 অদুগা মহাক্না মদুবু \f + \fr 26:33 \fk শিবাহ: \ft অর্থদি <<ৱাশক>> নৎত্রগা <<তরেৎ~।>>\f*শিবাহ হায়না থোনখি~। মরম অদুনা হৌজিক ফাওবা সহর অদুগী মমিং \f + \fr 26:33 \fk বের শেবা: \ft অর্থদি <<ৱাশকপগী গুহা>> নৎত্রগা <<তরেৎকী গুহা~।>>\f*বের শেবা কৌই~।
\p
\v 34 এসৌনা চহী নিফুশুবদা হেৎ মচা বেরীগী মচা নুপী যেহূদিৎপু অমসুং হেৎ মচা এলোনগী মচা নুপী বাসমাৎপু মহাক্কী নুপী ওইনা লৌখি~।
\v 35 নুপীশিং অসিগী মরম্না ইসাক অমসুং রেবেকাগী থৱায় ৱারম্মী~।
\c 27
\s1 ইসাক্না যাকোবপু বোর পীবা
\p
\v 1 ইসাক্না অহন ওইরক্লবা অমসুং মমিৎ মমশিল্লক্তুনা উরক্ত্রবা মতমদা, মহাক্না মচা নিপা অহন এসৌবু কৌদুনা মঙোন্দা হায়রম্মী, <<ইপাগী ইবুংঙো~।>> মদুদা এসৌনা মপাদা খুমজরকখি, <<য়েংবিয়ু, ঐ অসিদা লৈজৈ~।>>
\p
\v 2 অদুগা ইসাক্না হায়খি, <<হৌজিক য়েংউ, ঐদি অহন ওইরে অমসুং ঐ করি নুমিত্তা শিগদগে হায়বা খঙদে~।
\v 3 মরম অদুনা হৌজিক নহাক্কী খূৎলাই, নহাক্কী তেন্দোং অমসুং লীরুং পুদুনা লম্লক্তা চৎলু~। অদুগা ঐগীদমক শা তাল্লুচো~।
\v 4 অদুগা ঐনা পামজবা অহাউবা য়েঞ্ছাং অমা থোংলগা ঐনা চানবা পুরকউ~। ঐনা শিদ্রিঙৈদা মদু চারগা থৱায় অসিনা নহাকপু বোর পীরমগে~।>>
\v 5 ইসাক্না মচা নিপা এসৌদা ৱা হায়বা মতমদা রেবেকানা তারম্মী~। অদুদগী এসৌনা শা তাল্লুদুনা মদুগী শা পুরক্নবা লম্লক্তা চৎখি~।
\p
\v 6 মদুদা রেবেকানা মচা নিপা যাকোবতা হায়খি, <<য়েংউ, নহাক্কী নপানা নয়াম্বা এসৌদা হায়খিবা অদু ঐনা তাহৌরে,
\v 7 <ঐগীদমক শা তাল্লুদুনা ঐনা চানবা অহাউবা য়েঞ্ছাং অমা থোংউ, ঐনা শিদ্রিঙৈদা যেহোবাগী মাঙদা ঐনা নহাকপু বোর পীবিরম্নবনি~।>
\v 8 মরম অদুনা ইমাগী ইবুংঙো, ঐনা নঙোন্দা য়াথং পীবগী মতুং ইন্না ঐগী ৱা ইল্লু~।
\v 9 হৌজিক হামেং য়াউ শঙ্গু মরক্তা চৎলু~। অদুগা মফম অদুদগী অফবা হামেং মচা অনীখক ঐঙোন্দা পুরকউ~। ঐনা নপাগীদমক মহাক্না পামজবা অহাউবা য়েঞ্ছাং অমা মদুনা থোংগে~।
\v 10 অদুগা নপানা শিদ্রিঙৈদা নহাকপু বোর পীবিরম্নবা মহাক্না চানবা নহাক্না মদু মঙোন্দা পুগদবনি~।>>
\p
\v 11 যাকোবনা মমা রেবেকাদা হায়খি, <<য়েংবিয়ু, ঐগী ইয়াম্বা এসৌদি মতু চোম্বা মীনি, অদুগা ঐদি ইতু নানবা মীনি~।
\v 12 ইপানা করিগুম্বা ঐবু নান্দুনা য়েংলবদি, ঐ মহাক্কী মফমদা নমথাক তৌবা মী অমা ওইনা লৌখিগনি~। মদুগী মরম্না ঐনা বোর ফংবগী মহুত্তা ইথক্তা শিরাপ পুজরক্কনি~।>>
\v 13 মদুদা মহাক্কী মমানা মঙোন্দা হায়খি, <<ইমাগী ইবুংঙো, ঐগী ইথক্তা নহাক্কী শিরাপ অদু তাসনু~। ঐনা হায়বতা ইল্লু; চত্তুনা মদু ঐঙোন্দা পুরকউ~।>>
\v 14 অদুদগী মহাক্না চৎখিদুনা হামেং অনী অদু লৌরগা মমাগী মফমদা পুরক্লম্মী~। অদুগা মহাক্কী মপানা পামজবা অহাউবা য়েঞ্ছাং মহাক্কী মমানা থোংবিখি~।
\v 15 অদুগা রেবেকানা মহাক্কী য়ূমদা লৈবা মচা নিপা অহন এসৌগী অফবা মফি মরোন অদু লৌদুনা মচা নিপা অতোম্বা যাকোবতা শেৎপিরম্মী~।
\v 16 অদুগা মহাক্না হামেং মচাগী মঊন অদু মখূত্তা অমসুং মঙক্কী তু হৌদবা অদুদা য়েৎশিনবিরম্মী~।
\v 17 অদুদগী মহাক্না থৌরাঙ তৌখ্রবা অহাউবা য়েঞ্ছাং অমসুং তল অদু মচা নিপা যাকোবকী মখূত্তা পীরম্মী~।
\p
\v 18 অদুদগী মহাক্না মপাগী মফমদা লাক্লগা হায়জখি, <<ইপা ইবুংঙো~।>> ইসাক্না খুমখি, <<ঐ অসিদা লৈ~। নহাক কনানো, ইপাগী ইবুংঙো?>>
\v 19 যাকোবনা মপাদা হায়জখি, <<ঐদি নচা নিপা অহন এসৌনি~। নহাক্না ঐঙোন্দা পীবিবা য়াথং মতুং ইন্না ঐনা তৌজরে~। ঐনা হায়জরি, নহাক্না ঐবু বোর পীবিরম্নবা লেঙখৎপিরো অমসুং ফম্বিদুনা ঐনা তাঞ্জরুবা শা অসি চাবিরো~।>>
\p
\v 20 মদুদা ইসাক্না মচা নিপাদা হায়খি, <<ইপাগী ইবুংঙো, নহাক্না মদু করম তৌনা অসুক থুনা ফংলুবগে?>> মহাক্না খুমজখি, <<নহাক্কী ঈশ্বর যেহোবানা মসি ঐগী ইনাক্তা পুবিরকখি~।>>
\v 21 ইসাক্না যাকোবতা হায়খি, <<নহাক ঐগী ইচা নিপা এসৌমক্লা নৎত্রগা নত্তব্রা হায়বা নান্দুনা য়েংনবা ঐগী ইনাক্তা লাকউ, ইপাগী ইবুংঙো~।>>
\v 22 অদুগা যাকোবনা মপা ইসাক্কী মনাক্তা চঙশিল্লম্মী~। অদুগা মপানা মহাকপু নান্দুনা য়েংলগা হায়খি, <<খোঞ্জেন্দি যাকোবকী খোঞ্জেন্নি, অদুবু খূত্তি এসৌগী খূৎনি~।>>
\v 23 মহাক্কী মখূৎ অদু ময়াম্বা এসৌগী খূৎকুম্না মতু চোম্বা মরম্না ইসাক্না মহাকপু খঙখিদে~। মরম অদুনা ইসাক্না মহাকপু বোর পীবিখি~।
\v 24 অদুদগী মহাক্না হায়খি, <<নহাক ঐগী ইচা নিপা এসৌমক্লা?>> মদুদা যাকোবনা খুমজখি, <<হোয়, ঐনি~।>>
\v 25 অদুদগী মহাক্না হায়খি, <<ঐনা নহাকপু বোর পীবিনবা ঐগী ইনাক্তা মদু পুশিল্লকউ; ইচা নিপানা তাল্লুবা শা অদু চারগে~।>> যাকোবনা মদু মহাক্কী মনাক্তা পুশিঞ্জরকখি, অদুগা ইসাক্না চাখি~। অদুদগী যাকোবনা ইসাক্তা য়ু পুশিঞ্জরকখি অমসুং মহাক্না মদু থকখি~।
\v 26 অদুদগী মহাক্কী মপা ইসাক্না মঙোন্দা হায়খি, <<ইপাগী ইবুংঙো, হৌজিক ইনাক্তা লাক্তুনা ঐবু চুপ্পু~।>>
\v 27 মহাক্না চঙশিল্লক্তুনা মপাবু চুপচখি~। অদুগা মহাক্না মহাক্কী মফি মরোন অদু মনম নম্লগা মঙোন্দা বোর পীদুনা হায়খি,
\q1 <<য়েংউ, ঐগী ইচা নিপাগী মনম অসিদি যেহোবানা বোর পীবিখ্রবা লৌবুক্কী মনমগুম্বনি~।
\q1
\v 28 মরম অদুনা ঈশ্বরনা নঙোন্দা পীবিসনু অতিয়াগী লীক্লা অমসুং লৈপাক্কী লৈহাউ,
\q1 মহৈ মরোং অমসুং য়ু মরাং কায়না~।
\q1
\v 29 মীশিংনা নহাকপু থৌগল তৌসনু,
\q1 অদুগা জাতিশিংনা নঙোন্দা খুরুমজসনু;
\q1 নহাক্না নচিন ননাউশিংগী মপু ওইয়ু,
\q1 অদুগা নমাগী মচাশিংনা নঙোন্দা খুরুমজসনু~।
\q1 নহাকপু শিরাপ তৌবা খুদিংমক শিরাপ ফংসনু,
\q1 অদুগা নহাকপু বোর পীবা খুদিংমক বোর ফংসনু~।>>
\p
\v 30 ইসাক্না যাকোবপু বোর পীবা লোইরবদা, যাকোবনা মপা ইসাক্কী মাঙদগী হেক থোকখিবগা ময়াম্বা এসৌনা শা তাল্লুবদগী চঙলকখি~।
\v 31 অদুগা মহাক্নসু অহাউবা য়েঞ্ছাং অমা থোংদুনা মপাগী মফমদা পুশিঞ্জরকখি, অদুগা মপাদা হায়জখি, <<ইপানা ঐবু বোর পীবিনবা লেঙখৎপিদুনা নচা নিপানা তাঞ্জরুবা শা অসি চাবিরো~।>>
\v 32 মদুদা মপা ইসাক্না মঙোন্দা হায়খি, <<নহাক কনানো?>> মহাক্না মপাদা খুমখি, <<ঐদি নহাক্কী নচা নিপা অহন এসৌনি~।>>
\v 33 অদুগা ইসাক্না য়াম্না শাথিনা থক থক নিক্তুনা হায়খি, <<নহাক্না লাক্ত্রিঙৈদা শা তাল্লুরগা ঐঙোন্দা পুরকখিবা মহাক অদু কনানো? নহাক্না লাক্ত্রিঙৈগী মমাঙদা ঐনা পূম্নমক অদু চাখি~। ঐনা মহাকপু বোর পীখ্রে~। হোয়, মহাক বোর ফংজরগনি~।>>
\s1 এসৌগী আশা কায়বা
\p
\v 34 এসৌনা মপাগী ৱা অসি তাবদা মপূক্নীং য়াম্না শোক্না অমসুং লাউখোংনা কপ্ত‌ুনা মপাদা হায়জখি, <<ঐবু বোর পীবিয়ু, ঐবুসু বোর পীবিয়ু, হে ইপা ইবুংঙো~।>>
\v 35 মদুদা ইসাক্না খুমখি, <<ননাউনা লৌনম তৌদুনা লাক্লগা নহাক্কী বোর অদু লৌথোকখ্রে~।>>
\v 36 মদুদা এসৌনা হায়খি, <<মহাকপু \f + \fr 27:36 \fk যাকোব: \ft অর্থদি <<খোঙগী খূনিং পায়বা মী>> নৎত্রগা <<নমথাক তৌবা মী~।>>\f*যাকোব থোনখিবা অসি চানদ্রা? মরমদি মহাক্না ঐঙোন্দগী নমথাক তৌদুনা লৌথোকপা অনীরক শুরে; মহাক্না ঐগী পিবাফম লৌথোকখ্রে~। অদুগা য়েংউ, হৌজিক মহাক্না ঐগী বোর অদুসু লৌথোকখ্রে~।>> অমুক্কা মহাক্না হায়জখি, <<ঐগীদমক করিগুম্বা বোর অমতা ফাওবা খাকপিহৌদব্রা?>>
\v 37 ইসাক্না এসৌদা খুমখি, <<য়েংউ, ঐনা মহাকপু নহাক্কী মপু ওইহনখ্রে~। অদুগা ঐনা মহাক্কী মচীন মনাউশিংবু মহাক্কী মনাই ওইননবা মঙোন্দা পীখ্রে~। অদুগা মহৈ মরোং অমসুং য়ুনা মহাকপু ঐনা মপাঙ্গল হাপ্পীখ্রে~। অদুনা হৌজিক নহাক্কীদমক ঐনা করি তৌগদগে, ইপাগী ইবুংঙো?>>
\v 38 অদুগা এসৌনা মপাদা হায়জখি, <<ইপা ইবুংঙো, নহাক্কী বোরবু অমতরা? ঐবু বোর পীবিয়ু, ঐবুসু, হে ইপা ইবুংঙো~।>> অদুদগী এসৌনা খোঞ্জেন হৌনা কপ্লম্মী~।
\p
\v 39 অদুগা মহাক্কী মপা ইসাক্না মঙোন্দা হায়খি,
\q1 <<য়েংউ, নহাক্কী লৈফমদি মালেমগী লৈহাউ চেনবা মফমদা,
\q1 অতিয়াদগী লীক্লা তারিবা মফমদা ওইগনি~।
\q1
\v 40 অদুগা নহাক্তি থাঙশাংগী মপান্না হিংগনি,
\q1 অদুবু নহাক্না ননাউবু থৌগল তৌগনি;
\q1 নহাক্না পুবা থাংবা ঙমদ্রবদা অসুম্না ওইগনি,
\q1 মদুদি নহাক্না মহাক্কী পোৎপু নরেংবান্দগী থুদেক্কনি~।>>
\s1 যাকোবনা হারান্দা চেনবা
\p
\v 41 মহাক্কী মপানা যাকোবতা পীখিবা বোর অদুগী মরম্না এসৌনা যাকোবপু য়েংথিরম্মী~। মদুগী মরম্না এসৌনা মপূক্নীংদা খনখি, <<ইপাগীদমক তেংথা নাওইগদবা নুমিৎ নকশিল্লক্লে~। অদুগী মতুংদা ঐনা ইনাউ যাকোবপু হাৎকনি~।>>
\v 42 মচা নিপা অহন এসৌগী ৱা অসি রেবেকাদা তমখি~। অদুনা মহাক্না মী থাদুনা মচা নিপা অতোম্বা যাকোবপু কৌহল্লগা মঙোন্দা হায়খি, <<য়েংউ, নয়াম্বা এসৌনা নহাকপু হাৎনবা থৌরাঙ তৌদুনা নহাক্কী মরমদা মপূক্নীং থেমজিঞ্জরি~।
\v 43 মরম অদুনা ইমাগী ইবুংঙো, ঐনা হায়বা ইল্লু, হৌগৎলো, অদুগা হরান্দা ঐগী ইবুং লাবানগী মনাক্তা চেনখ্রো~।
\v 44 অদুগা নয়াম্বগী অশাউবা অসি হন্থদ্রিবা ফাওবা নুমিৎ খরনি মহাক্কীদা লৈরু~।
\v 45 নহাক্না মঙোন্দা তৌখিবা অদু মহাক্না কাউখিদুনা নঙোন্দা শাউবা অদু হন্থখ্রবা মতমদা ঐনা মী থাদুনা মফম অদুদগী নহাকপু লৌহল্লগনি~। ঐনা নোংমতদা নখোয় অনীমক্কা করম্না কায়নগদগে?>>
\v 46 মদুদা রেবেকানা ইসাক্তা হায়জখি, <<হেৎ নিঙোনশিংগী মরম্না ঐ হিংজনীংদ্রে~। যাকোবনা লৈবাক অসিগী নিঙোনশিংগী মরক্তগী অসিগুম্বা হেৎ নিঙোনশিংদগী নুপী লৌরক্লবদি, ঐনা হিংলুবগী করি কান্নগদগে?>>
\c 28
\p
\v 1 অদুদগী ইসাক্না যাকোবপু কৌশিন্দুনা মহাকপু বোর পীবিরগা মঙোন্দা য়াথং পীদুনা হায়খি, <<নহাক কেনানগী নিঙোনশিংদগী নুপী লৌরোইদবনি~।
\v 2 হৌগৎলো, পাদ্দান অরামদা নমাগী মপা বেথূয়েলগী য়ূমদা চৎলু~। অদুগা নমাগী মবুং লাবানগী মচা নুপীশিংগী মরক্তগী নহাক্কী নুপী লৌরু~।
\q1
\v 3 <<ইঙম ঙম্বা ঈশ্বরনা নহাকপু বোর পীবিসনু,
\q1 নহাকপু মহৈ য়ালহনবিসনু অমসুং মশীং য়ামহনবিসনু,
\q1 মদুদা নহাক্না মীয়াম ওইরক্নবনি;
\q1
\v 4 অব্রাহামদা পীবিখিবা বোর নঙোন্দা পীবিসনু,
\q1 নঙোন্দা অমসুং নহাক্কা লোয়ননা নহাক্কী ধারাদা,
\q1 মরমদি ঈশ্বরনা অব্রাহামদা পীবিখিবা নহাক্না লম্লান্দুনা লৈরিবা লৈবাক অদু নখূৎ চঞ্জহৌনবনি~।>>
\p
\v 5 অদুদগী ইসাক্না যাকোবপু থাখি~। অদুনা মহাক্না পাদ্দান অরামদা যাকোব অমসুং এসৌগী মমা রেবেকাগী মবুং, হায়বদি সিরিয়া মচা বেথূয়েলগী মচা নিপা লাবানগী মনাক্তা চৎখি~।
\s1 এসৌনা মাহলাৎ লৌবা
\p
\v 6 অদুগা ইসাক্না যাকোবপু বোর পীবিদুনা পাদ্দান অরামদগী নুপী অমা থিননবা মহাকপু মফম অদুদা থাখি হায়বা এসৌনা উরম্মী~। অদুগা মহাক্না মহাকপু বোর পীবিবা মতমদা মহাক্না য়াথং পীদুনা হায়রকই, <<নহাক কেনান নিঙোনশিংদগী নুপী লৌরোইদবনি~।>>
\v 7 অদুগা যাকোবনা মমা মপাগী য়াথং ইন্দুনা পাদ্দান অরামদা চৎখি~।
\v 8 অদুগা কেনান নিঙোনশিংনা মহাক্কী মপা ইসাকপু পেনহন্দে হায়বা এসৌনা উরম্মী~।
\v 9 এসৌনা মখুরা ইশ্মায়েলগী মফমদা চৎখিদুনা মহাক্কী হান্নগী নুপীশিং অদু লৈনা লৈনা অব্রাহামগী মচা নিপা ইশ্মায়েলগী মচা নুপী, নেবায়োৎকী মচন মাহলাৎপু মহাক্কী নুপী ওইনবা লৌখি~।
\s1 বেথেলদা যাকোবকী ৱাশক
\p
\v 10 যাকোবনা বের শেবাদগী থোক্লক্তুনা হরান তান্না চৎখি~।
\v 11 অদুগা মহাক্না মফম অমদা থুংলবদা নুমিৎ তাখিদুনা মফম অদুদা অহিং লেক্লম্মী~। মহাক্না মফম অদুগী নূঙশিংগী মরক্তগী অমা লৌদুনা মদুবু মোন খাঙদুনা মফম অদুদা তূম্নবা হিপথরম্মী~।
\v 12 অদুগা মহাক্না মঙ অমা মঙখি, অদুগা য়েংউ, মালেমথক্তা কৈরাক অমা থারম্মী, অদুগা মদুগী মতোন্না স্বর্গ য়ৌরম্মী~। অদুগা য়েংউ, ঈশ্বরগী স্বর্গদূতশিংনা মদুদা কাখৎ কূমথা তৌরম্মী~।
\p
\v 13 অদুগা য়েংউ, যেহোবানা মদুগী মথক্তা লেপ্ত‌ুনা হায়খি, <<ঐদি নপা অব্রাহামগী ঈশ্বর যেহোবা অমসুং ইসাক্কী ঈশ্বরনি~। নহাক্না হিপ্লিবা লম অসি ঐনা নঙোন্দা অমসুং নহাক্কী ধারাদা পীবিগনি~।
\v 14 অদুগা নহাক্কী ধারানা মালেমগী ঊফুলমুক য়ামগনি অমসুং নহাক্না নোংপোক, নোংচুপ, খা অমসুং অৱাংদা শন্দোকখিগনি~। অদুগা নহাক অমসুং নহাক্কী ধারাগী মপান্না তাইবংপানগী ইমুং মনুং পূম্নমক্না বোর ফংজগনি~।
\v 15 য়েংউ, ঐনা নহাকপু লোয়নবিরি অমসুং নহাক্না চৎপা মফম খুদিংমক্তা নহাকপু ঙাকপি শেনবিগনি, অদুগা নহাকপু লৈবাক অসিদা অমুক হন্না পুবিরক্কনি~। মরমদি ঐনা নঙোন্দা হায়খিবা অদু ঐনা থুংহন্দ্রিবা ফাওবা ঐনা নহাকপু থাদোকপিরোই~।>>
\p
\v 16 অদুগা যাকোবনা তূম্লুবদগী হৌগৎলগা হায়খি, <<তশেংনমক যেহোবা মফম অসিদা লৈ~। অদুবু ঐনা মদু খঙজরমদে~।>>
\v 17 অদুগা মহাক্না কিরদুনা হায়খি, <<মফম অসি কয়াদা কিনিংঙাই ওইখ্রবা~! মসিদি ঈশ্বরগী শঙ নত্তনদি অতৈগী ওইরোই, অদুগা মসিদি স্বর্গগী থোঙজাউনি~।>>
\v 18 অদুগা যাকোবনা অয়ুক ঙন্তা হৌগৎলগা মহাক্না মোন খাঙলম্বা নূঙ অদু য়ূম্বী ওইনা খিন্দুনা মদুগী মথক্তা থাউ হৈথজখি~।
\v 19 অদুগা মহাক্না মফম অদুগী মমিং বেথেল থোনখি~। অদুবু অহানবদদি সহর অদুগী মমিং লূজ কৌরম্মী~।
\v 20 যাকোবনা ৱাশক্তুনা হায়খি, <<ঈশ্বরনা ঐবু লোয়নবিরবা, ঐনা চৎচরিবা লম্বী অসিদা ঐবু ঙাকপি শেনবিরবা অমসুং চাননবা তল অমসুং শেৎননবা ফিরোন ঐঙোন্দা পীবিরবা,
\v 21 অদুগা ঐবু ইপাগী ইমুং মনুংদা অমুক ঈঙনা লাকহনবিরবা, অদু ওইরবদি যেহোবানা ঐগী ঈশ্বর ওইগনি~।
\v 22 অদুগা ঐনা য়ূম্বী ওইনা খিঞ্জরিবা নূঙ অসিনা ঈশ্বরগী শঙ ওইগনি~। অদুগা নহাক্না ঐঙোন্দা পীবিগদবা পূম্নমক অদুগী শরূক তরাগী শরূক অমা ঐনা নঙোন্দা শোয়দনা পীজগনি~।>>
\c 29
\s1 যাকোবনা নুপী থিবা
\p
\v 1 অদুগী মতুংদা যাকোবনা খোঙশান্দুনা নোংপোক্তা লৈবা মীশিংগী লৈবাক্তা লাক্লম্মী~।
\v 2 মহাক্না য়েংখিবদা লম অদুদা গুহা অমা অমসুং মদুগী মনাক্তা য়াউ শঙ্গু অহুম কূনবা উরম্মী~। মরমদি গুহা অদুদগী মীনা য়াউ শঙ্গুশিং অদু ঈশিং পীথক্নরম্মী~। অদুগা গুহা অদুগী মচীন্দা অচৌবা নূঙ অমা লৈরম্মী~।
\v 3 অদুগা মফম অদুদা য়াউ শঙ্গু পূম্নমক পূনশিল্লম্মী~। অদুগা মখোয়না গুহা অদুগী মচীন্দগী নূঙ অদু ওন্থোক্তুনা য়াউশিংবু ঈশিং পীথক্লগা নূঙ অদু অমুক্কা মশাগী মফমদা গুহাগী মচীন্দা হেক হেক থম্লম্মী~।
\v 4 মদুদা যাকোবনা মখোয়দা হায়খি, <<ইচীন ইনাউশা, নখোয় কদায়দগীনো?>> মখোয়না খুম্লকখি, <<ঐখোয়দি হরান্দগীনি~।>>
\v 5 অদুগা মহাক্না মখোয়দা হায়খি, <<নখোয় নাহোরগী মশূ নিপা লাবানবু খঙব্রা?>> মখোয়না খুমখি, <<ঐখোয় মহাকপু খঙই~।>>
\v 6 মদুদা মহাক্না মখোয়দা হংখি, <<মহাক্তি নুঙাইনা লৈরিব্রা?>> মখোয়না খুমখি, <<নুঙাইনা লৈরি~। য়েংউ, মহাক্কী মচা নুপী রাহেলনা য়াউশিংগা লাক্লি~।>>
\v 7 অদুদগী মহাক্না হায়খি, <<য়েংউ, হৌজিক ঙল্লি, শা শন হোইজিনবা মতমসু ওইদ্রি~। নখোয়না য়াউশিংবু ঈশিং পীথক্লগা চত্তুনা মখোয়বু শেল্লুখো~।>>
\v 8 মদুদা মখোয়না হায়খি, <<য়াউশেনবশিংনা য়াউ শঙ্গু পূম্নমক খোমজিল্লগা নূঙ অসি গুহাগী মচীন্দগী ওন্থোক্লগা ঐখোয়না য়াউশিংবু ঈশিং পীথকচৈ~। অদু নৎত্রবদি ঐখোয়না য়াউশিংবু ঈশিং পীথকপা ঙমদে~।>>
\p
\v 9 যাকোবনা মখোয়গা ৱা ঙাঙনরিঙৈমক্তদা রাহেলনা মপাগী য়াউশিংগা লাক্লম্মী~। মরমদি মহাক য়াউশেনবী ওইরম্মী~।
\v 10 অদুদগী যাকোবনা মমাগী মবুং লাবানগী মচা নুপী রাহেলবু অমসুং মমাগী মবুং লাবানগী য়াউশিংবু উবদা, যাকোবনা চঙশিনখিদুনা গুহাগী মচীন্দগী নূঙ অদু ওন্থোকপিখি~। অদুগা মহাক্না মমাগী মবুং লাবানগী য়াউ শঙ্গুবু ঈশিং পীথকখি~।
\v 11 অদুদগী যাকোবনা রাহেলবু চুপ্লগা খোঞ্জেন হৌনা কপ্লম্মী~।
\v 12 অদুদগী যাকোবনা রাহেলদা হায়খি, <<ঐদি নপাগী মরী মতানি অমসুং রেবেকাগী মচা নিপানি~।>> অদুনা রাহেলনা চেনখিদুনা মপাদা তম্লম্মী~।
\v 13 লাবান্না মহাক্কী মচন নুপীগী মচা নিপা যাকোবকী পাউ তাবদা, মহাক্না মহাকপু ওক্নবা চেন্থোক্লগা মহাকপু কোন্দুনা চুপখি, অদুগা ময়ূমদা মহাকপু পুশিনখি~। অদুদগী যাকোবনা লাবান্দা মরম পূম্নমক অসি তমখি~।
\v 14 লাবান্না মঙোন্দা হায়খি, <<তশেংনমক, নহাক্তি ঐগী লু অমসুং তোংনি~।>> অদুনা যাকোবনা লাবানগী মনাক্তা থা অমা চুপ্না লৈরম্মী~।
\p
\v 15 অদুগা লাবান্না যাকোবতা হায়রম্মী, <<নহাক্তি ঐগী মরী মতানি হায়দুনা অশূমন য়াওদনা ঐগী থবক শূগদ্রা? নহাক্কী অশূমন কয়া ওইগদগে হায়য়ু~।>>
\v 16 লাবানগী মচা নুপী অনী লৈরম্মী~। অহন অদুগী মমিংদি লেয়া কৌই, অদুগা অতোম্বী অদুগীনা রাহেল কৌই~।
\v 17 লেয়াদি মমিৎ ফজবীনি, অদুবু রাহেলদি শবান ফবী অমসুং শক ফজবীনি~।
\v 18 যাকোবনা রাহেলবু নুংশিরম্মী, অদুনা হায়খি, <<নচা নুপী অতোম্বী রাহেলগীদমক ঐ চহী তরেৎ নহাক্কী থবক শূজগে~।>>
\v 19 মদুদা লাবান্না হায়খি, <<ঐনা মহাকপু অতোপ্পা নিপা অমদা পীবগী শরূকপুদি নঙোন্দা পীবনা হেন্না ফৈ, নহাক ঐগীদা লৈয়ু~।>>
\v 20 অদুদগী যাকোবনা রাহেল ফংনবা চহী তরেৎ থবক শূখি~। অদুবু যাকোবনা মহাকপু নুংশিবগী মরম্না চহী তরেৎ অদু মঙোন্দা নুমিৎ খরনিতা ওইবগুম তৌরম্মী~।
\p
\v 21 যাকোবনা লাবান্দা হায়খি, <<ঐগী নুমিৎশিং শুরবনিনা ঐনা মহাক্কী মফমদা চঙবা য়াননবা ঐঙোন্দা ঐগী নুপী পীবিরো~।>>
\v 22 অদুদগী লাবান্না মফম অদুগী মী পূম্নমকপু খোমজিল্লগা চাক খাঙজরে~।
\v 23 য়াচঙবগী মতমদা লাবান্না মচা নুপী লেয়াবু যাকোবকী মফমদা পুরক্লম্মী~। অদুগা যাকোবনা মঙোন্দা চঙখি~।
\v 24 লাবান্না মহাক্কী মনাই নুপী জিলপাবু মচা নুপী লেয়াগী মনাই নুপী ওইনবা পীবিখি~।
\v 25 অয়ুক্তা যাকোবনা য়েংবদা মহাক্তি লেয়া ওইরম্লে~। মদুদা যাকোবনা লাবান্দা হায়খি, <<নহাক্না ঐঙোন্দা তৌবিখিবা অসি করিনো? ঐনা রাহেল ফংনবা থবক শূখিবা নৎত্রা? অদুগা নহাক্না লৌনম তৌবা করিগীনো?>>
\v 26 মদুদা লাবান্না খুম্লম্মী, <<ঐখোয়গী লম অসিদা অহন থাজদ্রিঙৈদা মনাউ থাজবা অসি চৎনদে~।
\v 27 ইচা নুপী অসিগীদমক মহাক্কী চয়োল শুহল্লু~। অদুগা নহাক্না অমুক্কা চহী তরেৎ ঐগীদমক থবক শূগদবা অদুগীদমক ঐখোয়না অতোম্বী অসিবু নঙোন্দা পীগনি~।>>
\v 28 মরম অদুনা যাকোবনা অদুম তৌদুনা মহাক্কী চয়োল অদু শুহল্লম্মী~। অদুগা লাবান্না মচা নুপী রাহেলবু মঙোন্দা মহাক্কী নুপী ওইনবা পীবিখি~।
\v 29 লাবান্না মহাক্কী মীনাই নুপী বিলহাবু মচা নুপী রাহেলগী মনাই নুপী ওইনবা মঙোন্দা পীবিরম্মী~।
\v 30 অদুদগী যাকোবনা রাহেলদসু চঙখি~। মহাক্না রাহেলবু লেয়াদগী হেন্না নুংশিজখি অমসুং অমুক্কা চহী তরেৎ লাবানগী থবক শূখি~।
\s1 যাকোবকী মচাশিং
\p
\v 31 লেয়াবু যাকোবনা নুংশিবিদ্রে হায়বা যেহোবানা উবিরদুনা মহাক্কী অঙাং খাউ হাংদোকপিখি; অদুবু রাহেলদি চাবোক্তবী ওইরম্মী~।
\v 32 অদুদগী লেয়ানা মীরোন্দুনা মচা নিপা অমা পোকচখি অমসুং মহাক্না অঙাং অদুগী মমিং \f + \fr 29:32 \fk রূবেন: \ft অর্থদি <<য়েংউ, নিপা মচা~।>>\f*রূবেন থোনখি~। মরমদি মহাক্না হায়খি, <<তশেংনমক, যেহোবানা ঐগী অৱাবা উবিরে~। অদুনা হৌজিক ঐগী ইপুরোইবনা ঐবু নুংশিবিরগনি~।>>
\v 33 অদুগা লেয়ানা অমুক্কা মীরোন্দুনা মচা নিপা অমগা পোকচখি~। মহাক্না হায়খি, <<ঐগী ইপুরোইবনা ঐবু নুংশিবিদ্রে হায়বা যেহোবানা তাবিদুনা ঐঙোন্দা ইচা নিপা অসিমসু পীবিরে~।>> অদুগা মহাক্না অঙাং অদুগী মমিং \f + \fr 29:33 \fk শিমিয়োন: \ft অর্থদি <<তাবিবা~।>>\f*শিমিয়োন থোনখি~।
\v 34 অদুদগী মহাক্না অমুক্কা মীরোন্দুনা মচা নিপা অমগা পোকচখি~। অদুগা মহাক্না হায়খি, <<হন্দক্তি ইপুরোইবনা ঐবু লোয়নবিরগনি~। মরমদি ঐনা মহাক্কীদমক মচা নিপা অহুম পোকচরে~।>> মরম অদুনা মহাক্না মহাক্কী মমিং \f + \fr 29:34 \fk লেবী: \ft অর্থদি <<নপশিনবা~।>>\f*লেবী থোনখি~।
\v 35 অমুক্কা মহাক্না মীরোন্দুনা মচা নিপা অমগা পোকখি~। অদুগা মহাক্না হায়খি, <<হন্দক্তি ঐনা যেহোবাবু থাগৎচগনি~।>> মরম অদুনা মহাক্না মমিং \f + \fr 29:35 \fk যিহূদা: \ft অর্থদি <<থাগৎপা~।>>\f*যিহূদা থোনখি~। অদুদগী মহাক অঙাং পোকপা লেপখি~।
\c 30
\p
\v 1 রাহেলনা মহাক্তি যাকোবতা মচা অমতা পোক্ত্রে হায়বা উবদা মচেবু কল্লক্লম্মী, অদুদগী যাকোবতা হায়রম্মী, <<ঐঙোন্দা ইচা পীবিয়ু, নৎত্রবদি ঐ শিরগনি~।>>
\v 2 মদুদা যাকোবনা রাহেলদা মৈ হৌনা শাউখি, অদুগা মহাক্না হায়খি, <<নহাক্কী পূকনুংগী মহৈ থিংবিবা ঈশ্বরগী মহুৎ ঐনা শিনব্রা?>>
\v 3 অদুদগী রাহেলনা হায়খি, <<য়েংউ, ঐগী ইনাই নুপী বিলহা লৈ~। মহাক্না ঐগী ইতম্বাক্তা ইচা পমজবা ফংহন্নবা অমসুং ঐনা মহাক্কী মপান্দগী ইচাশিং ফংজরক্নবা মঙোন্দা চঙবিয়ু~।>>
\v 4 অদুদগী রাহেলনা মহাক্কী মনাই নুপী বিলহাবু যাকোবকী নুপী ওইননবা মঙোন্দা পীখি~। অদুগা যাকোবনা মঙোন্দা চঙখি~।
\v 5 অদুগা বিলহানা মীরোন্দুনা মচা নিপা অমা পোকচখি~।
\v 6 অদুগা রাহেলনা হায়রম্মী, <<ঈশ্বরনা ঐগীদমক অচুম্বা তৌবিরে অমসুং ঐগী খোঞ্জেনসু তাবিদুনা ঐঙোন্দা ইচা নিপা অমা পীবিরে~।>> মরম অদুনা মহাক্না মহাক্কী মমিং \f + \fr 30:6 \fk দান: \ft অর্থদি <<ৱায়েনবা~।>>\f*দান থোনখি~।
\v 7 রাহেলগী মনাই নুপী বিলহানা অমুক্কা মীরোন্দুনা যাকোবকী অনীশুবা মচা নিপা পোকচখি~।
\v 8 অদুগা রাহেলনা হায়খি, <<ঐনা ইচেগা কন্না মূক্নবদা ঐনা ঙমজরে~।>> অদুনা মহাক্না মহাক্কী মমিং \f + \fr 30:8 \fk নপ্তালী: \ft অর্থদি <<ঐগী মূক্না শান্নবা~।>>\f*নপ্তালী থোনখি~।
\v 9 লেয়ানা মহাক অঙাং পোকপা লেপখ্রে হায়বা উবদা, মহাক্কী মনাই নুপী জিলপাবু পুদুনা যাকোবতা মহাক্কী নুপী ওইনবা পীরম্মী~।
\v 10 অদুনা লেয়াগী মনাই নুপী জিলপানা যাকোবকী মচা নিপা অমা পোকচখি~।
\v 11 অদুগা লেয়ানা হায়রম্মী, <<লাইবক ফখ্রেদা!>> অদুনা মহাক্না মহাক্কী মমিং \f + \fr 30:11 \fk গাদ: \ft অর্থদি <<তেঙ্গোল>> নৎত্রগা <<লাইবক ফবা~।>>\f*গাদ থোনখি~।
\v 12 অদুদগী লেয়াগী মনাই নুপী জিলপানা যাকোবকী অনীশুবা মচা নিপা পোকচখি~।
\v 13 অদুগা লেয়ানা হায়খি, <<নুঙাইজরেদা ঐদি! নিঙোনশিংনা ঐবু য়াইফবী কৌগনি~।>> অদুনা মহাক্না মহাক্কী মমিং \f + \fr 30:13 \fk অশের: \ft অর্থদি <<নুঙাইবা~।>>\f*অশের থোনখি~।
\v 14 গেহু লোকপা মতমদা রূবেন্না চত্থোকখিবদা লৌবুক্তা \f + \fr 30:14 \fk মেন্দ্রেক: \ft মসি অপাম খৌরাং পীবা পাম্বী অমনি~।\f*মেন্দ্রেক পাম্বী ফংদুনা মমা লেয়াগী মফমদা পুজরকখি~। অদুবু রাহেলনা লেয়াদা হায়খি, <<নচা নিপাগী মেন্দ্রেক পাম্বী অদু ঐঙোন্দা খরা পীবিয়ু~।>>
\v 15 লেয়ানা মঙোন্দা খুমখি, <<নহাক্না ঐগী ইপুরোইবা লৌখিবা অসি করিসু লৈতবা ৱা অমরা? অদুগা নহাক্না ইচা নিপাগী মেন্দ্রেক পাম্বী অসিসু লৌগেরা?>> অদুগা রাহেলনা হায়খি, <<নহাক্কী নচা নিপাগী মেন্দ্রেক পাম্বী অসিগীদমক ইপুরোইবনা ঙসি অহিং নহাক্কা হিপমিন্নবা য়াগনি~।>>
\v 16 য়াচঙবা মতমদা যাকোবনা লৌবুক লমহাঙদগী হল্লকপদা লেয়ানা মহাকপু ওকপা থোকখিদুনা হায়খি, <<নহাক ঐঙোন্দা চঙলক্তবা য়াদে; মরমদি ঐগী ইচা নিপাগী মেন্দ্রেক পাম্বীনা ঐনা নহাকপু তশেংনমক নেক্লবনি~।>> অদুনা মহাক্না অহিং অদু লেয়াগা হিপমিন্নখি~।
\v 17 লেয়ানা হায়জবা অদু ঈশ্বরনা তাবিখি~। অদুনা মহাক্না মীরোন্দুনা যাকোবকী মঙাশুবা মচা নিপা পোকচখি~।
\v 18 অদুগা লেয়ানা হায়খি, <<ঐনা ঐগী ইনাই নুপীবু ইপুরোইবদা পীবনা ঈশ্বরনা মদুগী অনেকমল ঐঙোন্দা পীবিরে~।>> অদুনা মহাক্না অঙাং অদুগী মমিং \f + \fr 30:18 \fk ইসাখার: \ft অর্থদি <<অশূমন~।>>\f*ইসাখার থোনখি~।
\v 19 অদুদগী লেয়ানা অমুক্কা মীরোন্দুনা যাকোবকী তরুকশুবা মচা নিপা পোকচখি~।
\v 20 অদুগা লেয়ানা হায়খি, <<ঈশ্বরনা ঐঙোন্দা অফবা খূদোন পীবিরে~। অদুনা হৌজিক্তি ইপুরোইবনা ঐগা লৈমিন্নগনি, মরমদি ঐনা মঙোন্দা ইচা নিপা তরুক পোকচরে~।>> অদুনা লেয়ানা মহাক্কী মমিং \f + \fr 30:20 \fk জেবূলূন: \ft অর্থদি <<লৈবা~।>>\f*জেবূলূন থোনখি~।
\v 21 অদুগী মতুংদা মহাক্না মচা নুপী অমা পোকচদুনা মহাক্কী মমিং \f + \fr 30:21 \fk দীনা: \ft অর্থদি <<থৱায়~।>> \f*দীনা থোনখি~।
\v 22 ঈশ্বরনা রাহেলবু নীংশিংবিদুনা মহাক্না হায়জবা অদু তাবিখি অমসুং মহাক্কী অঙাং খাউ হাংদোকপিখি~।
\v 23 অদুদগী রাহেলনা মীরোন্দুনা মচা নিপা অমা পোকচখি, অদুগা হায়খি, <<ঈশ্বরনা ঐগী ঈকাইবা ফহনবিরে~।>>
\v 24 অদুনা মহাক্না মহাক্কী মমিং \f + \fr 30:24 \fk যোসেফ: \ft <<মহাক্না হাপচিনবিগনি~।>>\f*যোসেফ থোনখি, অদুগা হায়খি, <<যেহোবানা ঐঙোন্দা ইচা নিপা অমগসু পীবিগনি~।>>
\s1 যাকোবকী শা শন য়ামখৎপা
\p
\v 25 অদুদগী রাহেলনা যোসেফ পোক্লবা মতুংদা যাকোবনা লাবান্দা হায়রম্মী, <<ঐনা ইরৈবাক্তা ঐগী লৈফমদা চৎপা য়ানবা ঐবু থাদোকপিরো~।
\v 26 ঐনা নহাক্কী থবক শূজবদগী ফংজবা ঐগী নুপীশিং অমসুং ঐগী ইচাশিং ঐঙোন্দা পীবিরো, ঐ চৎচরগে~। মরমদি ঐনা মতৌ করম্না নহাক্কী থবক শূরকই হায়বা নহাক্না খঙবিরিবনি~।>>
\v 27 মদুদা লাবান্না মঙোন্দা হায়খি, <<ঐনা নঙোন্দা নোঞ্জরি, নহাক্কী নফমদা হৌজিক ঐনা থৌজান ফংজরবদি লৈবিখো~। মরমদি নহাক্কী মরমদগী যেহোবানা ঐবু বোর পীবিরে হায়বা ঐনা কূপ্না য়েংবদা খঙলক্লে~।>>
\v 28 অমুক্কা লাবান্না হায়রম্মী, <<নহাক্কী অশূমন কয়ানো হায়বা লেপ্লো, মদু ঐনা নঙোন্দা পীগনি~।>>
\v 29 যাকোবনা মঙোন্দা হায়রম্মী, <<ঐনা করম্না নহাক্কী থবক শূজখিবগে অমসুং ঐঙোন্দা শিন্নখিবা নহাক্কী শা শন অদু করম্না য়েংশিনখিবগে হায়বা নহাক্না খঙবিরিবনি~।
\v 30 মরমদি ঐনা লাক্ত্রিঙৈদা নহাক্কী খজিক্তা লৈরম্বনি, হৌজিক্তি হেনগৎলক্তুনা য়াম্না য়ামখৎলক্লে~। অদুগা ঐনা লাকপদগী হৌনা যেহোবানা নহাকপু বোর পীবিরে~। অদুনা হৌজিক ঐনা ঐগী ইমুং মনুংগীদমক্তি কৈদৌঙৈ তানশিনবা ঙমগদৌরিবা?>>
\v 31 মদুদা লাবান্না হায়খি, <<ঐনা নঙোন্দা করি পীগদগে?>> যাকোবনা হায়রম্মী, <<নহাক্না ঐঙোন্দা করিসু পীগদবা লৈতে~। নহাক্না ঐগীদমক করিগুম্বা থবক অমা তৌরবদি, ঐনা অমুক নহাক্কী হামেং য়াউ শঙ্গুবু শেঞ্জগনি অমসুং ঙাক-শেনগনি~।
\v 32 ঙসি ঐনা নহাক্কী হামেং য়াউ শঙ্গু মরক্তা চঙদুনা মদুদগী মরিক মরিক লাংবা অমসুং কোয়না কোয়না লাংবা য়াউ খুদিংবু, অদুগা য়াউ মচাশিংগী মরক্তগী কোনা মচুগী য়াউ মচা খুদিংবু অমসুং হামেংশিংগী মরক্তগী কোয়না কোয়না লাংবা অমসুং মরিক মরিক লাংবশিংবু খন্দোকচগে~। মদুনা ঐগী অনেকমল ওইগনি~।
\v 33 অদুনা মসিগী মতুংদা নহাক্কী নফমদা ঐগী অনেকমলগী মরীদা নহাক্না য়েংবা লাকপা মতমদা ঐগী ধর্ম্মচেনবা অসিনা ঐগী সাক্ষী ওইগনি~। হামেংগী মরক্তা মরিক মরিক অমসুং কোয়না কোয়না লাংদবা অমসুং য়াউ মচাশিংগী মরক্তা কোনা মচুগী য়াউ মচা নত্তবা করিগুম্বা ঐঙোন্দা য়াওরম্লবদি, মখোয় অদু হূরাল্লবনি হায়না নহাক্না লৌগনি~।>>
\v 34 অদুনা লাবান্না হায়রম্মী, <<য়েংউ, নহাক্কী ৱা মতুং ইন্না ঐনা তৌগনি~।>>
\v 35 অদুদগী নুমিৎ অদুমক্তদা লাবান্না মরিক মরিক লাংবা অমসুং কোয়না কোয়না লাংবা হামেং লাবশিং অমদি মরিক মরিক অমসুং কোয়না কোয়না লাংবা হামেং অমোম পূম্নমক, অঙৌবা য়াওবা খুদিংমক অমসুং য়াউ মচাশিংগী মরক্তগী কোনা মচুগী য়াউ মচা পূম্নমক খন্দোক্তুনা মচা নিপাশিংগী মখূত্তা পীখি~।
\v 36 অদুগা লাবান্না মহাক মশাগা যাকোবকী মরক্তা নুমিৎ হুম্নিগী লম্বী থাপ্নহল্লম্মী~। অদুদগী যাকোবনা লাবানগী লৈহৌরিবা হামেং য়াউ শঙ্গু অদু শেল্লম্মী~।
\p
\v 37 অদুদগী যাকোবনা লিবনি, অলমোন্দ অমসুং আর্মোন পাম্বীগী অশংবা চৈশিং লৌদুনা মকূ খোক্লগা চৈগী অঙৌবা অদু উহল্লম্মী~।
\v 38 অদুগা মহাক্না মকূ খোকখিবা চৈশিং অদু হামেং য়াউ শঙ্গুনা ঈশিং থকপা লাকপা মফম অদুদা ঈশিংগী খুদেং অচৌবা অদুগী ঈরমদা হামেং য়াউ শঙ্গুগা মায়োক্ননা থম্লম্মী~। অদুগা মখোয়না ঈশিং থকপা লাকপদা পাদোংনখি~।
\v 39 অদুনা হামেং য়াউ শঙ্গু অদুনা চৈশিং অদুগী মমাঙদা পাদোংনদুনা তুবৎ তুবৎ লাংবা, মরিক মরিক অমসুং কোয়না কোয়না লাংবা মচাশিং পোকখি~।
\v 40 অদুদগী যাকোবনা য়াউ মচাশিং অদু খাইদোক্লম্মী~। অদুগা মহাক্না হামেং য়াউ শঙ্গু অদু লাবানগী হামেং য়াউ শঙ্গুদা য়াওবা তুবৎ তুবৎ লাংবা অমসুং কোনা মচু পূম্নমক অদুগী মায়গৈদা মমায় ওনহল্লম্মী~। অদুগা মহাক্না মহাক্কী হামেং য়াউ শঙ্গু তোঙান্না থম্লম্মী, মখোয় অদু লাবানগী হামেং য়াউ শঙ্গু মরক্তা থমখিদে~।
\p
\v 41 অদুদগী হামেং য়াউ শঙ্গুদগী অকনবা অদুনা পাদোংনবা যাকোবনা ঈরমদা চৈশিং অদু শঙ্গুগী মমাঙদা থমখি, মরমদি মখোয়না চৈশিংগী মরক্তা পাদোংননবনি~।
\v 42 অদুবু অশোনবা ওইরবদি মহাক্না মদু থমখিদে~। অদুনা হেন্না শোনবশিং অদু লাবানগী ওইরম্মী~। অদুগা হেন্না কনবশিং অদুনা যাকোবকী ওইরম্মী~।
\v 43 অদুনা যাকোবনা হেন্না লন্থুম হেনগৎলক্তুনা অচৌবা শঙ্গু ময়াম, মীনাই নিপাশিং, মীনাই নুপীশিং, উটশিং অমসুং লোলাশিং মহাক্কী লৈরম্মী~।
\c 31
\s1 ঈশ্বরনা যাকোবপু বেথেলদা হন্নবা হায়বা
\p
\v 1 লাবানগী মচা নিপাশিংনা ৱা অসি হায়বা যাকোবনা তারম্মী, <<ঐখোয়গী ইপাগী লৈরম্বা পূম্নমক অদু যাকোবনা লৌথাকখ্রে~। অদুগা মহাক্কী মরন মথুম পূম্নমক অসিদি ইপাগী লৈরম্বা অদুদগী মহাক্না ফংখিবনি~।>>
\v 2 যাকোবনা লাবানগী মায়থোং উবদা, য়েংউ, মদু হান্নগুম্না তৌরমদে~।
\v 3 অদুদগী যেহোবানা যাকোবতা হায়খি, <<নহাক্কী নপা নপুগী লৈবাক্তা, নহাক্কী মরী মতাগী মফমদা হনখ্রো~। অদুগা ঐনা নহাকপু লোয়নবিগনি~।>>
\v 4 অদুদগী যাকোবনা মী থাখিদুনা রাহেল অমসুং লেয়াবু লৌবুক লমহাঙদা মহাক্কী হামেং য়াউ শঙ্গুগী মনাক্তা কৌহনখি,
\v 5 অদুগা মখোয়দা হায়রম্মী, <<নপাগী মায়থোং অদু হান্না ঐঙোন্দা তৌবগুম্না তৌদ্রে হায়বা ঐনা উরে~। অদুবু ঐগী ইপাগী ঈশ্বর অদুনদি ঐবু লোয়নবিরক্লি~।
\v 6 অদুগা ঐনা ইপাঙ্গল থোক্না নখোয়গী নপাগী থবক শূখিবনি হায়বা নখোয়না খঙই~।
\v 7 অদুগা নখোয়গী নপানা ঐবু লৌনম তৌদুনা ঐগী অশূমন তরারক হোংখি~। অদুবু ঐগী ফত্তনবদি ঈশ্বরনা মহাকপু তৌহনখিদে~।
\v 8 <মরিক মরিক লাংবশিং অদু নহাক্কী অশূমন ওইগনি> হায়না মহাক্না ঐঙোন্দা হায়বদা হামেং য়াউ শঙ্গু অপূম্বনা মরিক মরিক লাংবশিং পোকখি~। অদুগা <তূবৎ তূবৎ লাংবশিং অদু নহাক্কী অশূমন ওইগনি> হায়না মহাক্না ঐঙোন্দা হায়বদা হামেং য়াউ শঙ্গু অপূম্বনা তূবৎ তূবৎ লাংবশিং পোকখি~।
\v 9 মতৌ অসুম্না ঈশ্বরনা নখোয়গী নপাগী শা শন অদু লৌথোক্তুনা ঐঙোন্দা পীখ্রবনি~।
\p
\v 10 অদুগা অসুম্না থোকখি, হামেং য়াউ শঙ্গু অদুনা পাদোংনবা মতমদা, মঙদা ঐনা মিৎ থাঙ্গত্তুনা য়েংথোকখিবদা উখি, য়েংউ, পাদোংনরিবা য়াউ লাবশিং অদু তূবৎ তূবৎ লাংবা, মরিক মরিক অমসুং কোয়না কোয়না লাংবনি~।
\v 11 অদুগা মঙ অদুদা ঈশ্বরগী দূত অদুনা ঐঙোন্দা হায়খি, <যাকোব,> অদুগা ঐনা খুমজখি, <য়েংবিয়ু, ঐ অসিদা লৈজৈ~।>
\v 12 অদুদগী মহাক্না হায়খি, <নমিৎ থাঙ্গত্তুনা য়েংউ, হামেং য়াউ শঙ্গুদুদা চোংখৎপা হামেং লাবশিং পূম্নমক অদু তূবৎ তূবৎ লাংবা, মরিক মরিক অমসুং কোয়না কোয়না লাংবা ঙাক্তনি, মরমদি লাবান্না নঙোন্দা তৌবা পূম্নমক অদু ঐনা উরে~।
\v 13 ঐদি বেথেলগী ঈশ্বরনি~। মফম অদুদা নহাক্না য়ূম্বী অদুদা থাউ হৈথরম্মী অমসুং নহাক্না ঐঙোন্দা ৱাশকখি~। হৌজিক হৌগৎলো, লৈবাক অসিদগী চত্থোক্তুনা নহাক্কী মরী মতাগী লমদমদা হনখ্রো~।> >>
\s1 হারান্দগী যাকোবনা চেনখিবা
\p
\v 14 অদুগা রাহেল অমসুং লেয়ানা মঙোন্দা খুম্লম্মী, <<ঐখোয়গী ইপাগী য়ূমদা ঐখোয়গীদমক করিগুম্বা শরূক নৎত্রগা ফংফম থোকপা অমুক লৈহৌরিব্রা?
\v 15 ইপানা ঐখোয়বু মীরৈবাক্কী মীনি হায়না খনবা নৎত্রা? মরমদি মহাক্না ঐখোয়বু য়োন্থোকপিরে অমসুং ঐখোয়গী লন্থুমসু লোইনা চাথোকপিখ্রে~।
\v 16 মরম অদুনা ঈশ্বরনা ঐখোয়গী ইপাদগী লৌথোকখিবা লন্থুম পূম্নমক অদু ঐখোয়গী অমসুং ঐখোয়গী ইচাশিংগীনি~। অদুনা হৌজিক ঈশ্বরনা নঙোন্দা হায়খিবা মখৈ অদু তৌবিয়ু~।>>
\p
\v 17 অদুদগী যাকোবনা হৌগত্তুনা মহাক্কী মচাশিং অমসুং নুপীশিংবু উট তোংহনখি~।
\v 18 অদুগা মহাক্না কেনান লৈবাক্তা মপা ইসাক্কী মনাক্তা চৎনবা মহাক্কী শা শন পূম্নমক অমসুং মহাক্না তাঞ্জখিবা লন্থুম পূম্নমক, হায়বদি পাদ্দান অরামদা মহাক্না তান্দুনা ফংজখিবা শা শন অদু পুখি~।
\v 19 মতম অদুদা লাবান্দি মহাক্কী য়াউ মতু ককপা চত্থোকখিরম্মী~। অদুগা রাহেলনা মপাগী য়ূমগী লাই মূর্ত্তিশিং হূরাল্লম্মী~।
\v 20 যাকোবনা তাক্লমদনা চেনখিবা মরম্না সিরিয়া মচা লাবানবু মহাক্না লৌনম তৌখি~।
\v 21 মহাক্না মশাগী লৈজবা পূম্নমক্কা লোয়ননা চেনখি~। অদুগা মহাক্না হৌগত্তুনা ইউফ্রেটিস তুরেন লান্থোক্লগা গিলিয়দ চীং তম্না চৎখি~।
\s1 লাবান্না যাকোব তান্নবা
\p
\v 22 যাকোব চেনখ্রে হায়বা অসি হুম্নিশুবা নুমিত্তা লাবান্দা হায়খি~।
\v 23 অদুনা মহাক্না মচীন মনাউশিংবু পুদুনা নুমিৎ তরেৎনিগী খোঙচৎমুক লাপ্না মহাকপু তান্নরম্মী~। মখোয়না গিলিয়দ চীংদা মহাকপু ফংখি~।
\v 24 অদুবু অহিংদা ঈশ্বরনা সিরিয়া মচা লাবানগী মফমদা মমঙদা লেঙবিরক্তুনা মঙোন্দা হায়রম্মী, <<যাকোবতা অফ-ফত্ত করি অমতা হায়দনবা চেকশিঞ্জৌ~।>>
\p
\v 25 লাবান্না যাকোবপু ফংবা মতমদা, যাকোবতি চীংদা মহাক্কী ফিয়ূম খন্দুনা লৈরম্মী~। অদুগা লাবানসু মচীন মনাউশিংগা গিলিয়দ চীংদা ফিয়ূম খনখি~।
\v 26 অদুগা লাবান্না যাকোবতা হায়খি, <<নহাক্না হূরান্দুনা ঐগী ইচা নুপীশিংবু থাঙশাংনা ফারকপা লানফাগুম্না পুদুনা ঐবু খঙহন্দনা চেল্লম্লিবা অসি করিগীনো?
\v 27 করিগীদমক নহাক্না লোন্না থোকখিদুনা ঐঙোন্দগী তূমিন্না চেনখ্রিবনো? ঐনা নহাকপু হরাউনা ঈশৈ শক্তুনা অমসুং খঞ্জুরী য়ৈদুনা অমসুং বীনা খোংদুনা থারমগদববু ঐঙোন্দা করিগী তাক্লমদে?
\v 28 অদুগা ঐগী ইশূশিং অমসুং ঐগী ইচা নুপীশিংবু নহাক্না চুপহন্দবা করিগীনো? নহাক্না তৌখিবা অসি অপঙবা থৌওংনি~।
\v 29 নখোয়দা ফত্তবা তৌনবা পাঙ্গল ঐগী খূত্তা লৈ~। অদুবু নখোয়গী নপা নপুগী ঈশ্বরনা ঙরাং অহিং ঐঙোন্দা হায়বিরম্মী, <যাকোবতা অফ-ফত্ত করি অমতা হায়দনবা চেকশিঞ্জৌ~।>
\v 30 নহাক্না নপাগী য়ূমদা য়াম্না চৎনীংমন্দুনা চৎপা তারবসু, নহাক্না ঐগী লাইশিং হূরাল্লিবা করিগীনো?>>
\v 31 মদুদা যাকোবনা লাবান্দা খুম্লকখি, <<মরমদি ঐনা কিরম্মী, মরমদি ঐনা হায়খি, <নহাক্না নচা নুপীশিংবু নমদুনা ঐঙোন্দগী মুনহৌবা য়াই~।>
\v 32 নহাক্কী লাইশিং অদু নহাক্না কনাগুম্বগী মফমদা ফংলবদি মী অদু হিংলোই~। ঐঙোন্দা য়াওরম্বা নহাক্কীনি হায়বা অদু ঐখোয়গী ইচীন ইনাউশিংগী মমাঙদগী খন্দোক্লগা নহাক্না পুবিখো~।>> মরমদি রাহেলনা লাইশিং অদু হূরাল্লকই হায়বা যাকোবনা খঙলমদে~।
\v 33 অদুনা লাবান্না যাকোব, লেয়া অমসুং মনাই নুপী অনী অদুগী ফিয়ূম মনুংদা চঙলম্মী, অদুবু মহাক্না লাই মূর্ত্তিশিং অদু ফংলমদে~। অদুদগী মহাক্না লেয়াগী ফিয়ূমদগী থোক্লক্লগা রাহেলগী ফিয়ূম মনুংদা চঙখি~।
\v 34 রাহেলনা ইমুংগী লাইশিং অদু পুদুনা উটকী শাবনগী মনুংদা থমজিল্লগা মদুগী মথক্তা ফমজিল্লম্মী~। অদুগা লাবান্না ফিয়ূম অদুদা কোয়মা মাদুনা থিরম্মী~। অদুবু লাই মূর্ত্তিশিং অদু ফংলমদে~।
\v 35 অদুগা রাহেলনা মপাদা হায়খি, <<ঐনা ইপাগী মাঙদা হৌগৎপা ঙমজদবা অসিদা ইপা ইবুংঙোনা শাউবিগনু~। মরমদি ঐদি নুপী ওইবীগী থাগী খোঙকাপ চৎলি~।>> লাবান্না থিরম্মী, অদুবু য়ূমগী লাই মূর্ত্তিশিং অদু ফংলমদে~।
\p
\v 36 মদুদা যাকোবনা শাউরদুনা লাবানগা খৎনবা হৌরম্মী~। মহাক্না লাবান্দা হায়রম্মী, <<ঐনা করি লঙজখ্রবগে? নহাক্না শাউদুনা তান্নরক্লিবা অসি ঐনা করি পাপ তৌখ্রবগে?
\v 37 নহাক্না ঐগী ইপোৎ ইচৈ পূম্নমক থিরে, অদুবু নহাক্কী য়ূমগী নপোৎ নচৈ করি ফংবিরবগে? মদু ঐগী ইচিন ইনাউশিংগী মাঙদা অমসুং নচিন ননাউশিংগী মমাঙদা পুথোকপিরকউ~। অদুগা মখোয়না ঐখোয় অনীবু ৱায়েনসনু~।
\v 38 চহী কুন অসি ঐনা নহাক্কা লৈমিন্নরকপনি~। নহাক্কী য়াউ অমোমশিং অমসুং হামেং মচা শিনা পোকখিদে~। ঐনা নহাক্কী য়াউ শঙ্গুদগী য়াউ লাবশিংবু চাখিদে~।
\v 39 লম্লক্কী শাশিংনা শেগায়বা অদু ঐনা নহাক্কী নফমদা পুরকখিদে~। মদুগী অমাঙবা অদু ঐনা পুজখি~। নুংথিন্দা হূখিবা, নৎত্রগা অহিংদা হূখিবা ওইরবসু মদু নহাক্না ঐঙোন্দা শিংহনখি~।
\v 40 ঐদি অসুম্না লৈরম্মী, ঐনা নুংথিন্দা অশাবগী মৈচাক খাঙখি, অদুগা অহিংদা অঈংবা কয়া ঐনা মায়োক্নখি~। ঐ কয়ারক তূমখিদে~।
\v 41 অসুম তৌনা চহী কুন অসি ঐনা নহাক্কী য়ূমদা লৈরম্বনি~। নচা নুপী অনীগীদমক চহী তরামরি অমসুং নহাক্কী হামেং য়াউ শঙ্গুগীদমক চহী তরুক ঐনা নহাক্কী থবক শূজখি~। অদুগা নহাক্না ঐগী অশূমন তরারক হোংখি~।
\v 42 ঐগী ইপাগী ঈশ্বর, হায়বদি অব্রাহামগী ঈশ্বর অমসুং ইসাক্না কিজবা মহাক অদুনা ঐবু লোয়নবিবা নৎলমদ্রবদি হৌজিক নহাক্না ঐবু ইহাঙ হাঙনা থাবিরমগনি~। ঈশ্বরনা ঐগী অৱাবা অমসুং ইখূৎনা নোমজখিবা অদু উবিদুনা ঙরাং অহিং নহাকপু চৈবিরম্বনি~।>>
\s1 যাকোবকা লাবানগা ৱালেপ্নবা
\p
\v 43 লাবান্না যাকোবতা হায়রম্মী, <<নুপীশিং অসি ঐগী ইচা নুপীশিংনি, অঙাংশিং অসি ঐগী ইশূশিংনি~। শঙ্গুশিং অসি ঐগী শা শন শঙ্গুশিংনি, অদুগা নহাক্না উরিবা পূম্নমক অসি ঐগীনি~। অদুবু হৌজিক ইচা নুপীশিং অসিদা অমসুং মখোয়না পোকপা অঙাংশিং অসিদা ঐনা করি তৌবা ঙমগদগে?
\v 44 অদুনা হৌজিক নহাক লাকউ, ঐখোয় ৱালেপ্নসি~। মদুনা ঐ অমসুং নহাক্কী মরক্তা সাক্ষী অমা ওইসনু~।>>
\v 45 মদুদা যাকোবনা নূঙ অমা লৌরুরগা য়ূম্বী ওইনা য়ুংখৎলম্মী~।
\v 46 অদুদগী যাকোবনা মচীন মনাউশিংদা হায়খি, <<নূঙশিং খোমজিল্লু~।>> অদুনা মখোয়না নূঙশিং লৌরুদুনা মপৈ অমা পৈখৎলম্মী~। অদুগা মফম অদুদা নূঙ মপৈ অদুগী মথক্তা মখোয়না চাখি~।
\v 47 অদুগা লাবান্না মদুবু \f + \fr 31:47 \fk যেগার সাহাদূথা: \ft অরামীক্কী অর্থদি <<সাক্ষীগী মপৈ~।>>\f*যেগার সাহাদূথা কৌখি~। অদুবু যাকোবনদি নূঙ মপৈ অদুবু \f + \fr 31:47 \fk গলএদ: \ft হিব্রুদা <<সাক্ষী মপৈ~।>>\f*গলএদ কৌখি~।
\v 48 লাবান্না হায়খি, <<মসিগী নূঙ মপৈ অসিনা ঙসি ঐ অমসুং নহাক্কী সাক্ষীনি~।>> মরম অদুনা মসিগী মমিং গলএদ কৌখি~।
\v 49 অদুগা \f + \fr 31:49 \fk মিস্পা: \ft অর্থদি <<য়েংশিনবিবা~।>>\f*মিস্পা হায়নসু কৌরম্মী~। মরমদি মহাক্না হায়খি, <<ঐখোয়না অমগা অমগা উনদবা মতমদা যেহোবানা নহাক্কা ঐগবু মিৎয়েং তাবিসনু~।
\v 50 ঐগী ইচা নুপীশিংবু নহাক্না ৱাহল্লবদি নৎত্রগা ইচা নুপীশিং লৈনা লৈনা নহাক্না অতোপ্পা নুপী লৌরবদি, মী কনা অমতা ঐখোয়গা লোয়নদ্রবসু, য়েংউ, ঈশ্বরদি ঐ অমসুং নহাক্কী সাক্ষীনি~।>>
\v 51 অদুগা লাবান্না যাকোবতা হায়খি, <<নূঙ মপৈ অসি য়েংউ, অদুগা ঐ অমসুং নহাক্কী মরক্তা ঐনা থমখ্রবা য়ূম্বী অসিসু য়েংউ~।
\v 52 নূঙ মপৈ অসিনা অমসুং য়ূম্বী অসিনসু সাক্ষী ওইগনি, মরমদি ঐনা ফত্তবা তৌনবা নূঙ মপৈ অসি লান্থোক্তুনা নঙোন্দা লাক্লোই~। অদুগা নহাক্নসু নূঙ মপৈ অসিগা য়ূম্বী অসিগা লান্থোক্তুনা ঐঙোন্দা লাক্লোইদবনি~।
\v 53 অব্রাহামগী ঈশ্বর অমসুং নাহোরগী ঈশ্বর, হায়বদি মখোয়গী মপা মপুগী ঈশ্বরনা ঐখোয় অনীবু ৱায়েনবিসনু~।>> অদুগা মপা ইসাক্না কিজবা মহাকপু পন্দুনা যাকোবনা ৱাশকচখি~।
\v 54 অদুদগী যাকোবনা চীং অদুদা ঈরাৎপোৎ কৎচখি অমসুং মহাক্কী মচীন মনাউশিংবু তল চানবা কৌজখি~। অদুগা মখোয়না তল চারগা অহিং চুপ্পা চীং অদুদা য়ায়রেক্লম্মী~।
\v 55 অদুদগী অয়ুক ঙন্তা লাবান্না হৌগত্তুনা মশূশিং অমসুং মচা নুপীশিংবু চুপ্পীদুনা মখোয়বু বোর পীবিখি~। অদুদগী লাবান্না চৎখিদুনা ময়ূমদা হল্লক্লম্মী~।
\c 32
\s1 এসৌ উননবা যাকোবকী থৌরাঙ
\p
\v 1 যাকোবনা অসুম চৎখিবদা ঈশ্বরগী স্বর্গদূতশিংনা মহাক্কা ওক্নরম্মী~।
\v 2 যাকোবনা মখোয়বু উজবদা মহাক্না হায়খি, <<মসিদি ঈশ্বরগী লৈফম্নি~।>> অদুনা মহাক্না মফম অদুগী মমিং \f + \fr 32:2 \fk মাহনায়িম: \ft অর্থদি <<লৈফম অনী>> হায়বনি~।\f*মাহনায়িম থোনখি~।
\v 3 যাকোবনা মহাক্কী মাঙ থানা পাউ পুবা মীশিংবু সেয়ীর লৈবাক্তা, হায়বদি ইদোম লৈবাক্তা ময়াম্বা এসৌগী মনাক্তা থারম্মী~।
\v 4 অদুদগী মহাক্না মখোয়দা য়াথং পীখি, <<নখোয়না ঐগী ইয়াম্বা ইবুংঙো এসৌদা অসুম্না হায়গদবনি, <ননাই যাকোবনা অসুম্না হায়জরকই, <<ঐদি লাবানগীদা লম্লানবা ওইনা মতম অসি ফাওবা লৈজরুবনি~।
\v 5 অদুগা শল্লাবা, লোলা, হামেং য়াউ শঙ্গুশিং অমসুং মীনাই নিপা অমসুং মীনাই নুপীশিং ঐগী লৈজৈ~। অদুনা ঐনা নহাক্কী মিৎয়েংদা থৌজান ফংজনবা ঐগী ইবুংঙোগী মফমদা পাউ থাজরিবনি~।>> > >>
\p
\v 6 অদুদগী পাউ পুবা মীশিং অদুনা যাকোবকী মফমদা হল্লক্তুনা হায়রম্মী, <<ঐখোয় নহাক্কী নয়াম্বা এসৌগী মফমদা চৎচরুরে~। এসৌনসু নিপা চামরিগা লোয়ননা নহাকপু ওকপা লাক্লি~।>>
\v 7 মদু তাবদা যাকোব য়াম্না কিরম্মী অমসুং ৱারম্মী~। অদুগা মহাক্না মহাক্কা লোয়নরিবা মীশিং, হামেং য়াউ শঙ্গুশিং, শল্লুপশিং অমসুং উটশিং অদুবু কাঙবু অনীথোক্না খাইদোক্লম্মী~।
\v 8 অদুগা মহাক্না খনখি, <<করিগুম্বা এসৌনা কাঙবু অমদা লাক্তুনা খূৎ থারবদি লৈহৌরিবা কাঙবু অদু হিংহৌগনি~।>>
\p
\v 9 যাকোবনা হায়জখি, <<হে ঐগী ইপা অব্রাহামগী ঈশ্বর অমসুং ঐগী ইপা ইসাক্কী যেহোবা ঈশ্বর, নহাক্না ঐঙোন্দা হায়খি, <নরৈবাক্তা নহাক্কী মরী মতাদা হল্লু অমসুং ঐনা নঙোন্দা অফবা তৌবিগনি~।>
\v 10 নহাক্না ননাইগী মফমদা উৎপিখিবা লেঙদ্রবা নুংশিবা অমসুং থাজবা য়াবা পূম্নমক্কী মরক্তগী পিকখ্রবা অমা ফাওবা ঐনা ফংজবা ইতিক চাবা নৎচদে~। মরমদি ঐনা ইশাগী চৈশু অসিতগা যোর্দান তুরেন অসি লান্থোকচখিবনি~। অদুগা হৌজিক ঐগী কাঙবু অনী শুরক্লে~।
\v 11 ইয়াম্বা এসৌগী মখূত্তগী ঐবু কনবিয়ু হায়না ঐনা নিজরি~। মরমদি মহাক্না লাক্তুনা ঐবু অমসুং মমাগা মচাশিংগবু হাৎলগদ্রা হায়দুনা ঐনা মহাকপু কিজরে~।
\v 12 নহাক্না হায়খি, <ঐনা তশেংনমক নঙোন্দা অফবা তৌবিগনি অমসুং য়ামনখিদুনা মশীং থীঙমদ্রবা সমুদ্রগী লৈঙোইগুম নহাক্কী ধারাবু য়ামখৎহনবিগনি~।> >>
\p
\v 13 মহাক্না অহিং অদু মফম অদুদা লেকখি~। অদুগা মহাক্না মহাক্কী অরৈবা অদুদগী ময়াম্বা এসৌগীদমক খূদোন ওইনবা খাইদোকচরম্মী~।
\v 14 খূদোন অদুদি: হামেং অমোম চনী, হামেং লাবা কুন, য়াউ অমোম চনী, য়াউ লাবা কুন,
\v 15 মখোম শুম্লিবা উট চাজেনবী কুন্থ্রা শনবী নিফু, শল্লাবা তরা, লোলা অমোম কুন অমসুং লোলা মচা তরা~।
\v 16 মহাক্না মখোয় অদু মহাক্কী মনাইশিংদা শিন্নদুনা কাঙবু কাঙবু ওইনা চৎখি~। অদুগা মহাক্না মনাইশিংদা হায়রম্মী, <<নখোয়না ঐগী মাঙ থানা চৎলগা শা শঙ্গু অমগা শা শঙ্গু অমগগী মরক্তা অহাঙবা থম্মু~।>>
\v 17 খ্বাইদগী মাঙ থংবা অদুদা মহাক্না অসুম্না য়াথং পীখি, <<ঐগী ইয়াম্বা এসৌনা নহাক্কা উন্নদুনা <নহাক কনাগীনো? কদায়দা চৎলিবনো? অদুগা নহাক্কী নমাঙদগী ময়াম অসি কনাগীনো?> হায়না নঙোন্দা হংবা মতমদা,
\v 18 নহাক্না অসুম্না হায়গদবনি, <মখোয় অসি নহাক্কী ননাই যাকোবকীনি, মসি ঐগী ইবুংঙো এসৌগী মফমদা থাজরকপা খূদোন অমনি~। য়েংবিয়ু, মহাকসু ঐখোয়গী তুংদা লাক্লি~।> >>
\v 19 অদুগা মহাক্না অনীশুবা অমসুং অহুমশুবা অদুদা অমসুং শা শঙ্গুশিংগী তুং ইল্লিবা পূম্নমক্তা য়াথং পীখি, <<নখোয়না এসৌবু উনবা মতমদা মঙোন্দা অসুম্না হায়গদবনি,
\v 20 অদুগা নখোয়না অসিসু হায়গদবনি, <য়েংবিয়ু, নহাক্কী ননাই যাকোবতি ঐখোয়গী তুংদা লাক্লি~।> >> মরমদি মহাক্না খনখি, <<ঐগী মাঙ থারিবা খূদোন অসিনা ঐনা মহাকপু ঈঙথহনগে, মদুগী মতুংদা ঐনা মহাক্কী মায়থোং উজগে~। কনানা খঙগনি, মহাক্না ঐবু লৌশিনবিবসু য়াই~।>>
\v 21 মরম অদুনা খূদোন অদু মহাক্কী মাঙ থানা থাখি~। অদুগা মহাক মশামক্তি অহিং অদু লৈফমদা লেকখি~।
\s1 যাকোবনা ঈশ্বরগা মূক্না শান্নবা
\p
\v 22 মহাক্না অহিং অদুদা হৌগত্তুনা মহাক্কী নুপী অনী, মনাই নুপী অনী অমসুং মহাক্কী মচা নিপা তরামাথোই অদুবু পুদুনা যাব্বোক তুরেনগী ঈরানফমদা লান্থোক্লম্মী~।
\v 23 মহাক্না মখোয়বু পুদুনা তুরেন অদুগী ৱাংমদা থারম্মী~। অদুগা মহাক্কী লৈজবা মখৈসু থারম্মী~।
\v 24 অদুগা যাকোব মতোমতা লৈহৌরম্মী~। অদুগা নোংঙান্দ্রিবা ফাওবা নিপা অমনা মহাক্কা কন্না মূক্না শান্নরম্মী~।
\v 25 নিপা অদুনা যাকোবপু লাকচবা ঙমদ্রে হায়বা উরদুনা, মহাক্না যাকোবকী ফৈরূ অদু শোকখি~। অদুগা মহাক্কা মূক্না শান্নবদা যাকোবকী ফৈরূগী হং অদু নান্থোকখি~।
\v 26 অদুগা নিপা অদুনা হায়খি, <<ঐবু থাদোক্লো, মরমদি নোংঙাল্লক্লে~।>> মদুদা যাকোবনা হায়রম্মী, <<ঐবু বোর পীবিরমদ্রবদি, ঐনা নহাকপু থাদোক্লোই~।>>
\v 27 মদুদা নিপা অদুনা মঙোন্দা হংখি, <<নহাক্কী নমিং করি কৌবগে?>> যাকোবনা হায়রম্মী, <<যাকোব~।>>
\v 28 অদুদা মহাক্না হায়রম্মী, <<নহাক্কী নমিং অমুক হন্না যাকোব কৌররোই, অদুবু \f + \fr 32:28 \fk ইস্রায়েল: \ft অর্থদি <<ঈশ্বরগা মুক্নবা ঙম্মী>> হায়বনি~।\f*ইস্রায়েল কৌরগনি~। মরমদি অঙম অথৌ অমগুম্না নহাক্কী পাঙ্গল লৈ, ঈশ্বর অমসুং মীগা অঙম তান্নবদা নহাক্না ঙম্লে~।>>
\p
\v 29 যাকোবনা মঙোন্দা হায়জখি, <<ঐঙোন্দা নহাক্কী নমিং হায়বিয়ু~।>> অদুগা মহাক্না হায়রম্মী, <<নহাক্না ঐগী ইমিং হংবা করিগীনো?>> মফম অদুদা মী অদুনা মহাকপু বোর পীবিখি~।
\v 30 যাকোবনা মফম অদুগী মমিং \f + \fr 32:30 \fk পেনূয়েল: \ft অর্থদি <<ঈশ্বরগী মায়থোং~।>>\f*পেনূয়েল থোনখি, মরমদি <<ঐনা ঈশ্বরবু মায়গা মায়গা উজরে, অদুম ওইনমক ঐগী পুন্সি হিংহৌরে~।>>
\v 31 মহাক্না পেনূয়েল লান্থোক্লিঙৈদা নুমিৎ থোক্লক্লম্মী~। অদুগা মহাক্কী ফৈরূ শোকপগী মরম্না মহাক মখোঙ শেক্লম্মী~।
\v 32 মরম অদুনা ঙসি ফাওবদা ইস্রায়েল মচাশিংনা ফৈরূদা লৈবা শদোং মরী অদু চানদে, মরমদি ঈশ্বরনা যাকোবকী ফৈরূদা লৈবা শদোং মরী অদু শোকখি~।
\c 33
\s1 যাকোবকা এসৌগা উনবা
\p
\v 1 যাকোবনা মমিৎ থাঙ্গত্তুনা য়েংখিবদা এসৌনা মী চামরিগা লোয়ননা লাকপা উরম্মী~। মদুগী মরম্না মহাক্না মচাশিং অদু লেয়া, রাহেল অমসুং মনাই নুপী অনীগদা য়েন্থোক্লম্মী~।
\v 2 অদুগা মহাক্না মনাই নুপীশিং অমসুং মখোয়গী মচাশিংবু খ্বাইগী মাঙ থাহল্লম্মী~। মদুগী মতুংদা লেয়া অমসুং মহাক্কী মচাশিং, অদুগা খ্বাইগী তুংদা রাহেল অমসুং যোসেফপু থম্লম্মী~।
\v 3 অদুগা মহাক মশাদি মখোয়গী মাঙ থাগৎলম্মী~। মহাক্না ময়াম্বগী নাক্তা থুংদ্রিবা ফাওবা লৈপাক্তা উপ্রাক্না উপ্ত‌ুনা তরেৎলক খুরুমজখি~।
\v 4 অদুগা এসৌনা মহাকপু ওকপা চেনশিনখ্রগা মহাকপু কোনশিন্দুনা ঙক্কা ঙক্কা থেংনরগা চুপ্লম্মী; অদুগা মখোয় কপমিন্নরম্মী~।
\v 5 এসৌনা মমিৎ থাঙ্গত্তুনা য়েংথোকখিবদা নুপীশিং অমসুং অঙাংশিং অদু উবদা হায়খি, <<নহাক্কা লোয়নরক্লিবা মখোয় অসি কনানো?>> মদুদা যাকোবনা হায়রম্মী, <<ঈশ্বরনা থৌজানবিদুনা নহাক্কী ননাইদা পীনবিবা অঙাংশিংনি~।>>
\v 6 মতম অদুদা মনাই নুপীশিং অদুনা অমসুং মখোয়গী মচাশিংনা মনাক্তা চঙশিল্লক্লগা খুরুমজখি~।
\v 7 অদুগা লেয়াসু মহাক্কী মচাশিংগা লাক্লম্মী অমসুং মখোয় মশামক্না খুরুমজরম্মী~। মতুংদা যোসেফ অমসুং রাহেলনা মনাক্তা চঙশিল্লক্লগা খুরুমজখি~।
\v 8 অদুগা এসৌনা হায়রম্মী, <<ঐনা থেংনরম্বা কাঙবু ময়ামসি করিগীদমক্তনো?>> যাকোবনা খুম্লম্মী, <<ঐগী ইবুংঙো, মসি ইবুংঙোগী মিৎয়েংদা থৌজান ফংজনবনি~।>>
\v 9 এসৌনা হায়রম্মী, <<ঐগী ওক্নবা লৈজৈ, ইনাউ ইবুংঙো, নহাক্কী অরৈবা অদু নহাক্কী ওইজৌ~।>>
\v 10 অদুগা যাকোবনা হায়জখি, <<নত্তে, হৌজিক ঐনা নহাক্কী নফমদা থৌজান ফংজরবদি, ঐগী খূত্তগী খূদোন অসি লৌবিয়ু~। মরমদি ঐনা ঈশ্বরগী মায়থোং উজবগুম্না, ঐনা নহাক্কী মায়থোং উজরে~। অদুগা নহাক্না ঐঙোন্দা পেনবিরে~।
\v 11 নঙোন্দা পুজরকপা ঐগী খূদোন অসি লৌশিনবিয়ু হায়না ঐনা হায়জরি~। মরমদি ঈশ্বরনা ঐবু থৌজানবিরে অমসুং ঐগী ওক্নবা লৈজৈ~।>> যাকোবনা মঙোন্দা তকশিনবদা মহাক্না খূদোন অদু লৌশিনখি~।
\p
\v 12 অদুদগী এসৌনা হায়খি, <<ঐখোয় খোঙশাল্লসি, ঐখোয় চৎসি, ঐ নহাক্কী নমাঙ থানা চৎকে~।>>
\v 13 মদুদা যাকোবনা মঙোন্দা হায়জখি, <<অঙাংশিং অসি পিক্লি, অদুগা চাজেনবী হামেং য়াউ অমসুং শা শঙ্গুশিং অসি ঐগা লোয়নরক্লি হায়বা ঐগী ইবুংঙোনা খঙবিরিবনি~। অদুগা মখোয়বু নোংমদা কন্না হোইরবদি শা শন পূম্নমক অসি শিগনি~।
\v 14 ঐগী ইবুংঙোনা ননাইগী মাঙ থাবিরম্লো হায়না ঐনা হায়জরি~। ঐদি সেয়ীর চীংদা ঐগী ইবুংঙোগী মফমদা থুংজদ্রিবা ফাওবা ঐগী মাঙদা লৈবা শা শনগী খোঙথাংগী মতুং ইন্না ঐনা মখোয়বু তপ্না তপ্না লমজিংজরক্কে~।>>
\v 15 অদুগা এসৌনা হায়রম্মী, <<ঐগা লোয়নরকপা মী খরা হৌজিক ঐনা নহাক্কীদা থনম্লগে~।>> মদুদা যাকোবনা খুমখি, <<মদুগী করি মথৌ তাবগে? ঐগী ইবুংঙোগী মফমদা ঐবু থৌজান ফংহনবিয়ু~।>>
\p
\v 16 মরম অদুনা এসৌনা নুমিৎ অদুদা সেয়ীর চীং তাবা লম্বীদা হনখি~।
\v 17 অদুগা যাকোবতি \f + \fr 33:17 \fk সুক্কোৎ: \ft অর্থদি <<উনা ৱানাগী শঙ~।>>\f*সুক্কোত্তা চৎখিদুনা মশাগীদমক লৈফম অমসুং শা শনগীদমক খাংপোকশঙশিং শারম্মী~। মরম অদুনা মফম অদুগী মমিং সুক্কোৎ কৌখি~।
\s1 যাকোবনা কেনান্দা লাকপা
\p
\v 18 অদুগা যাকোবনা পাদ্দান অরামদগী লাকপা মতমদা, মহাক্না কেনান লৈবাক্তা লৈবা শেকেমগী সহরদা অশোয় অঙাম লৈতনা থুংখি~। অদুগা সহর অদুগী মাঙদা মহাক্কী ফিয়ূম খল্লম্মী~।
\v 19 মহাক্না ফিয়ূম খনখিবা লম মচেৎ অদু মহাক্না শেকেমগী মপা হমোরগী মচা নিপাশিংগী মখূত্তগী \f + \fr 33:19 \fk কসীতা: \ft ইস্রায়েল মচাশিংনা শিজিন্নরম্বা শেন্নি~।\f*কসীতা চামা পীদুনা লৈখিবনি~।
\v 20 মফম অদুদা মহাক্না লাৎনপূং অমা শাগৎচদুনা মদুবু \f + \fr 33:20 \fk এল-এলোহে ইস্রায়েল: \ft অর্থদি <<ঈশ্বর, ইস্রায়েলগী ঈশ্বর~।>>\f*এল-এলোহে ইস্রায়েল কৌখি~।
\c 34
\s1 দীনা অমসুং শেকেমগী থৌদোক
\p
\v 1 লেয়ানা পোকচখিবা যাকোবকী মচা নুপী দীনানা লৈবাক অদুগী নিঙোনশিংগা উনবা চত্থোকখিরম্মী~।
\v 2 অদুগা লৈবাক অদুগী অঙম অথৌ, হিব্বীগী মী হমোরগী মচা নিপা শেকেম্না মহাকপু উখি~। অদুগা মহাক্না মহাকপু ফারগা মহাক্কা হিপমিন্নদুনা মহাকপু মাংথোক্লম্মী~।
\v 3 যাকোবকী মচা নুপী দীনাদা মহাক্কী মথৱায় লুপচখি~। অদুগা মহাক্না লৈশাবী অসিবু নুংশিজদুনা মঙোন্দা নুংশিবা ৱাঙাঙ ঙাঙবিরম্মী~।
\v 4 অদুনা শেকেম্না মপা হমোরদা হায়জখি, <<লৈশাবী অসি ঐগী নুপী ওইনবা লৌবিয়ু~।>>
\v 5 যাকোবনা মহাক্কী মচা নুপী দীনাবু শেকেম্না মাংথোকখ্রে হায়বা তারম্মী~। মহাক্কী মচা নিপাশিংদি লৌবুক লমহাঙদা মহাক্কী শা শনগা লৈরম্মী~। অদুনা মখোয়না হল্লক্ত্রিবা ফাওবা যাকোবনা তূমিন্না লৈরম্মী~।
\p
\v 6 শেকেমগী মপা হমোরনা যাকোবকা ৱা ঙাঙননবা মহাক্কী মনাক্তা চৎলম্মী~।
\v 7 যাকোবকী মচা নিপাশিংনা লৌবুক্তগী লাক্লগা পাউ অদু তারম্মী~। মখোয় মথৱায় শোক্না য়াম্না শাউরম্মী~। মরমদি যাকোবকী মচা নুপীগা হিপমিন্নরুবনা শেকেম্না ইস্রায়েলগী মনুংদা ঈকাইনিংঙাই ওইবা থবক তৌখ্রে~। মসি তৌহৈদবা থবক্নি~।
\v 8 হমোরনা মখোয়গা ৱা ঙাঙনদুনা হায়রম্মী, <<নখোয়গী নচা নুপী অসিদা ঐগী ইচা নিপা শেকেমগী মথৱায় লুপখ্রে~। অদুনা মহাকপু মহাক্কী নুপী ওইনবা মঙোন্দা পীবিয়ু হায়দুনা ঐনা নখোয়দা হায়জরি~।
\v 9 নখোয়গা ঐখোয়গা ঙাইশেন ওইনসি~। নখোয়গী নিঙোন ঐখোয়দা পীবিয়ু, অদুগা ঐখোয়গী নিঙোনসু নখোয়না লৌবিয়ু~।
\v 10 অদুগা নখোয় ঐখোয়গা লৈমিন্নসি~। লৈবাক অসি নখোয়গী মাঙদা লৈরবনি~। মসিদা লৈদুনা নখোয়না ললোন ইতিক তৌ~। অদুগা নখোয়গী শরূক ফংজহৌ~।>>
\v 11 অদুগা শেকেম্না দীনাগী মপা অমসুং মবুং মৌপ্বাশিংদা হায়জখি, <<নখোয়গী মিৎয়েংদা ঐবু থৌজান ফংহনবিয়ু~। নখোয়না ঐঙোন্দা হায়বা মখৈ অদু ঐনা পীজগনি~।
\v 12 ঐঙোন্দা হায়বিয়ু, নখোয়না অসুক মখৈ পীয়ু হায়বা মঙ্কৎ অমসুং খূদোনপোৎ অদু নখোয়না হায়বগী মতুং ইন্না ঐনা নখোয়দা পীজগনি~। অদুবু লৈশাবী অসি ঐগী নুপী ওইনবা ঐঙোন্দা পীবিয়ু~।>>
\v 13 মহাক্না মখোয়গী মচন নুপী দীনাবু মাংথোকখ্রবনিনা যাকোবকী মচা নিপাশিংনা শেকেম অমসুং মপা হমোরবু নমথাক তৌদুনা খুম্লকখি,
\v 14 অদুগা মখোয়না মখোয়দা হায়খি, <<ঊন কক্তবা নিপা অমদা ঐখোয়গী ইচনবু পীবা ঐখোয় ঙমদে, মরমদি মদু ঐখোয়দা চোপ্নিংঙাইনি~।
\v 15 ঐখোয়গুম্না নখোয়গী নিপা খুদিং ঊন কক্লবতদা ঐখোয়না নখোয়বু য়াগনি~।
\v 16 মদুদা ঐখোয়গী নিঙোনশিংবু নখোয়দা পীগনি, অদুগা নখোয়গী নিঙোনশিংবু ঐখোয়না লৌগনি~। অদুগা ঐখোয়না নখোয়গা লৈমিন্নগনি অমসুং ঐখোয় কাঙবু অমতগী মী ওইগনি~।
\v 17 অদুবু ঊন ককপগী মরমদা নখোয়না ঐখোয়গী ৱা তাদ্রবদি, ঐখোয়গী ইচন নুপী পুদুনা ঐখোয় চৎখ্রগনি~।>>
\v 18 অদুগা মখোয়গী ৱা অসিদা হমোর অমসুং মচা নিপা শেকেম্না পেল্লম্মী~।
\v 19 অদুগা নহা অদুনা যাকোবকী মচা নুপীবু পামজমনবনা থবক অদু তৌবদা থীন্থখিদে~। অদুগা মহাক্কী মপাগী ইমুং মনুং পূম্নমক্তগী হেন্না মহাকপু ঈকাই খুম্নরম্মী~।
\p
\v 20 মরম অদুনা হমোর অমসুং মচা নিপা শেকেম্না মখোয়গী সহরগী থোঙজাউদা লাক্তুনা মখোয়গী সহরগী নিপাশিংগা ৱা ঙাঙনদুনা হায়রকই,
\v 21 <<মীশিং অসি ঐখোয়গা ঈঙথনা লৈমিন্নৈ~। মরম অদুনা মখোয় লৈবাক অসিদা লৈসনু অমসুং ললোন ইতিক তৌসনু, মরমদি য়েংউ, লৈবাক অসি মখোয়গীদমকসু মরাং কায়~। মখোয়গী নিঙোনশিংবু ঐখোয়গী নুপী ওইনবা লৌসি, অদুগা ঐখোয়গী নিঙোনশিংবু মখোয়দা পীসি~।
\v 22 মখোয়না ঊন ককপগুম্না ঐখোয়গী ইরক্তা লৈবা নিপা খুদিংনা ঊন কক্লবতদা, মীশিং অসিনা ঐখোয়গা জাতি অমতা ওইবা অমসুং ঐখোয়গা লৈমিন্নবা য়াগনি~।
\v 23 মখোয়গী শা শন, মরন মথুম অমসুং শা পূম্নমক ঐখোয়গী ওইরোইদ্রা? মখোয়না হায়বা অসিতা য়াসি, অদুগা মখোয়না ঐখোয়গা লৈমিন্নগনি~।>>
\v 24 অদুগা সহরগী থোঙজাউদগী চত্থোকখিবা পূম্নমক্না হমোর অমসুং মচা নিপা শেকেমগী ৱা অদুদা য়াখি~। অদুনা সহরগী থোঙজাউদগী চত্থোকখিবা নিপা খুদিংমক ঊন ককখি~।
\p
\v 25 অদুগা হুম্নিশুবা নুমিত্তা অসুম্না থোকখি, মখোয়না কন্না নাদুনা লৈরিঙৈদা দীনাগী মবুংশিং, হায়বদি যাকোবকী মচা নিপা অনী, শিমিয়োন অমসুং লেবীনা মাগী মাগী থাঙশাং পুদুনা নীঙাইদনা লৈবা সহর অদুদা চঙলক্লগা নিপা পূম্নমকপু হাৎখি~।
\v 26 মখোয়না হমোর অমসুং মচা নিপা শেকেম্বু থাঙশাংনা হাৎলগা শেকেমগী য়ূমদগী দীনাবু পুথোক্তুনা চৎখি~।
\v 27 অদুগা শিখ্রবশিং অদুগী মনাক্তা যাকোবকী মচা নিপাশিংনা লাক্লগা সহর অদুগী পোৎচৈ লৌখি~। মরমদি মখোয়গী মচন নুপীবু মীশিং অদুনা মাংথোকখি~।
\v 28 মখোয়গী য়াউশিং, মখোয়গী শা শনশিং অমসুং মখোয়গী লোলাশিং অদুগা সহর অমসুং লৌবুক লমহাঙদা লৈবা মখোয়গী লৈজবশিং অদু যাকোবকী মচা নিপাশিংনা পুখি~।
\v 29 অদুগা মখোয়গী লন্থুম পূম্নমক, অঙাংশিং পূম্নমক অমসুং মখোয়গী নুপীশিং লানফা ওইনা পুখি, অদুগা য়ূমদা লৈবা পোৎ পূম্নমক মুন্দুনা লৌরম্মী~।
\v 30 অদুগা যাকোবনা শিমিয়োন অমসুং লেবীদা হায়রম্মী, <<লৈবাক অসিদা লৈবশিংগী মরক্তা, কেনানগী মীশিং অমসুং পেরিজী মচাশিংগী মফমদা ঐবু নমথীহন্দুনা নখোয়না ঐবু ৱাহল্লে~। ঐগীদি মী য়ামজদবনিনা মখোয় মশেন ঐগী ইথক্তা পুলপ পূনশিন্দুনা ঐবু হাৎকনি, অদুগা ঐসু ঐগী ইমুং মনুংবুসু মাঙহনগনি~।>>
\v 31 মদুদা মখোয়না খুম্লম্মী, <<মহাক্না ঐখোয়গী ইচন্দা ওক্তবী নুপী অমগুম্না তৌফম থোকপ্রা?>>
\c 35
\s1 যাকোবনা বেথেলদা হনবা
\p
\v 1 ঈশ্বরনা যাকোবতা হায়রম্মী, <<হৌগৎলো, বেথেলদা চত্তুনা মফম অদুদা লৈরুচো~। নয়াম্বা এসৌগী মফমদগী নহাক্না চেল্লকপা মতমদা নঙোন্দা উহনবিখিবা ঈশ্বর অদুগীদমক মফম অদুদা লাৎনপূং অমা শাজরু~।>>
\p
\v 2 অদুগা যাকোবনা মহাক্কী ইমুং মনুংদা অমসুং মহাক্কা লোয়নবশিং পূম্নমক্তা হায়রম্মী, <<নখোয়গী নরক্তা লৈবা মীরমগী লাইশিং অদু লংথোকখ্রো~। নশা শেংদোকউ অমসুং নফি হোংদোকউ~।
\v 3 অদুগা ঐখোয়না হৌগত্তুনা বেথেলদা চৎখৎলসি~। ঐগী অৱাবা মতমদা ঐনা হায়জবা তাবিখিবা অমসুং ঐনা চৎখিবা লম্বীদা ঐবু লোয়নবিখিবা ঈশ্বর অদুগীদমক মফম অদুদা ঐনা লাৎনপূং অমা শাজগনি~।>>
\v 4 অদুগা মখোয়গী মখূত্তা লৈবা মীরমগী লাই পূম্নমক অমসুং মখোয়গী মনাদা য়ানবা নায়িন পূম্নমক মখোয়না যাকোবতা পীরম্মী~। অদুগা যাকোবনা মখোয় অদু শেকেমগী মনাক্তা লৈবা ঊয়ুঙ পাম্বীগী মখাদা ফুমজিনখি~।
\v 5 অদুদগী মখোয়না খোঙশাল্লক্লম্মী~। অদুগা মখোয়বু কোয়শিল্লিবা সহরশিংগী মথক্তা ঈশ্বরদগী অকিবা অমা লাক্তুনা মখোয়না যাকোবকী মচা নিপাশিংবু তান্নখিদে~।
\p
\v 6 মরম অদুনা যাকোবনা, হায়বদি মহাক অমসুং মহাক্কা লোয়নবা মী পূম্নমক্না কেনান লৈবাক্তা লৈবা লূজদা, হায়বদি বেথেলদা লাক্লম্মী~।
\v 7 মহাক্না মফম অদুদা লাৎনপূং অমা শাগৎখি, অদুগা মফম অদুগী মমিং \f + \fr 35:7 \fk এল বেথেল: \ft অর্থদি <<বেথেলগী ঈশ্বর>> হায়বনি~।\f*এল বেথেল কৌখি, মরমদি মহাক্না ময়াম্বগী মফমদগী চেল্লকপা মতমদা ঈশ্বরনা মফম অদুদা মঙোন্দা উহনবিরম্মী~।
\v 8 রেবেকাগী তেংবাংবী দেবোরা মদুদা শিখি~। অদুগা বেথেলগী মখাদা লৈবা এলোন উপালগী মখাদা মহাকপু ফুম্লম্মী~। অদুনা মদুগী মমিং \f + \fr 35:8 \fk আল্লোন বাকূৎ: \ft অর্থদি <<কপ্পগী এলোন উপাল>> হায়বনি~।\f*আল্লোন বাকূৎ কৌখি~।
\p
\v 9 যাকোবনা পাদ্দান অরামদগী লাকপদা ঈশ্বরনা মঙোন্দা অমুক্কা উহনবিদুনা মহাকপু বোর পীবিরম্মী~।
\v 10 ঈশ্বরনা মঙোন্দা হায়রম্মী, <<নহাক্কী নমিং যাকোবনি~। নহাকপু অমুক হন্না যাকোব কৌররোই, অদুবু নহাক্কী নমিংদি \f + \fr 35:10 \fk ইস্রায়েল: \ft অর্থদি <<ঈশ্বরগা মুক্নবা ঙম্মী>> হায়বনি~।\f*ইস্রায়েল কৌরগনি~।>> অদুনা মহাক্না মহাক্কী মমিং ইস্রায়েল কৌবিখি~।
\v 11 অদুগা ঈশ্বরনা মঙোন্দা হায়খি, <<ঐদি ইঙম ঙম্বা ঈশ্বরনি~। নচা নশূ পোকচৌ অমসুং য়ামখৎচৌ; নঙোন্দগী জাতি অমা অমসুং জাতিশিংগী কাঙবুশিং থোক্লক্কনি~। অদুগা নঙোন্দগী নিংথৌশিং য়াওরক্কনি~।
\v 12 ঐনা অব্রাহাম অমসুং ইসাক্তা পীবিখিবা লৈবাক অদু ঐনা নঙোন্দা পীবিগনি~। অদুগা নহাক্কী তুংদা লাক্কদবা ধারাশিংদা ঐনা লৈবাক অদু পীবিগনি~।>>
\v 13 অদুগা মহাক্কা ৱা ঙাঙনরম্বা মফম অদুদগী ঈশ্বরনা মঙোন্দগী লেঙখৎপিখি~।
\v 14 অদুদগী মহাক্না মহাক্কা ৱা ঙাঙনরম্বা মফম অদুদা যাকোবনা য়ূম্বী অমা, হায়বদি নূঙগী য়ূম্বী অমা খিনখি~। অদুগা মহাক্না মদুগী মথক্তা থক্নবগী কৎনপোৎ হৈথজখি, অদুগা মহাক্না মদুগী মথক্তা থাউ হৈথজখি~।
\v 15 ঈশ্বরনা মহাক্কা ৱা ঙাঙনরম্বা মফম অদুগী মমিং যাকোবনা বেথেল কৌখি~।
\s1 রাহেল শিবা
\p
\v 16 মখোয়না বেথেলদগী খোঙশাল্লক্লম্মী~। অদুগা মখোয়না ইফ্রাথা য়ৌগদবা খরা ৱাৎলিঙৈদা রাহেল নাউয়েক্নরম্মী অমসুং মহাক য়াম্না কন্না নাউয়েক্নরম্মী~।
\v 17 মহাক্না কন্না নাউয়েক্নরিঙৈদা অসুম্না থোকখি, মাইবী অদুনা মঙোন্দা হায়রম্মী, <<কিগনু, নহাক নচা নিপা অসিমসু ফংজগনি~।>>
\v 18 অদুগা মহাক্না থৱায়গা হকচাংগা খাইনরমদাইদা (মরমদি মহাক শিখি) মহাক্না মহাক্কী মমিং \f + \fr 35:18 \fk বেন ওনী: \ft অর্থদি <<ঐগী অৱাবগী ইচা নিপা>> হায়বনি~।\f*বেন ওনী থোল্লম্মী~। অদুবু মপান্দি মহাকপু \f + \fr 35:18 \fk বেনজামিন: \ft অর্থদি <<ঐগী য়েৎ থংবা খূৎকী মচা নিপা~।>>\f*বেনজামিন থোনখি~।
\v 19 অসুম্না রাহেল লৈখিদ্রে, অদুগা ইফ্রাথা, হায়বদি বেৎলেহেম তাবা লম্বীদা মহাকপু ফুমখি~।
\v 20 অদুগা যাকোবনা মহাক্কী মোংফম মথক্তা নূঙ অমা য়ুংখি~। হায়রিবা রাহেলগী মোংফমগী নূঙ অদু হৌজিক ফাওবা লৈরি~।
\s1 যাকোবকী মচা নিপাশিং
\p
\v 21 অদুদগী ইস্রায়েলনা খোঙশাল্লক্তুনা এদেরগী অৱাংবা য়ূমগী ৱাংমদা মহাক্কী ফিয়ূম খল্লম্মী~।
\v 22 অদুগা ইস্রায়েলনা লৈবাক অদুদা লৈরিঙৈদা রূবেন্না চঙখিদুনা মপাগী লোন্নবী নুপী বিলহাগা হিপমিন্নরম্মী; অদুগা ৱা অসি ইস্রায়েলনা তাখি~। যাকোবকী মচা নিপা তরানিথোইনি:
\v 23 লেয়াগী মচা নিপাশিংদি রূবেন, যাকোবকী মচা নিপা অহন, অদুগা শিমিয়োন, লেবী, যিহূদা, ইসাখার অমসুং জেবূলূন~।
\v 24 রাহেলগী মচা নিপাশিংদি যোসেফ অমসুং বেনজামিন~।
\v 25 রাহেলগী মনাই নুপী বিলহাগী মচা নিপাশিংদি দান অমসুং নপ্তালী~।
\v 26 লেয়াগী মনাই নুপী জিলপাগী মচা নিপাশিংদি গাদ অমসুং অশের~। মখোয় অসি পাদ্দান অরামদা পোকখিবা যাকোবকী মচা নিপাশিংনি~।
\s1 ইসাক শিবা
\p
\v 27 অব্রাহাম অমসুং ইসাক্না লম্লানবা ওইনা লৈরম্বা মাম্রেগী কিরিয়াৎ আর্বাদা, হায়বদি হেব্রোন্দা যাকোবনা মপা ইসাক্কী মনাক্তা লাক্লম্মী~।
\v 28 ইসাক চহী চামগা মরিফু পুন্সিরম্মী~।
\v 29 অদুদগী ইসাক অহন ওইরক্তুনা মপুন্সি মতোন লোম্লগা শিখি অমসুং মহাক্কী মীশিংগী মরক্তা তিনখি~। অদুগা মহাক্কী মচা নিপা এসৌ অমসুং যাকোবনা মহাকপু ফুমখি~।
\c 36
\s1 এসৌগী চারোন শূরোন
\p
\v 1 এসৌগী, হায়বদি ইদোমগী চারোন শূরোনশিংদি অসিনি~।
\v 2 এসৌনা কেনান নিঙোনশিংদগী মহাক্কী নুপীশিং থিখি~। মখোয় অদুদি হেৎকী মচা এলোনগী মচা নুপী আদা, হিব্বীগী মী সিবোনগী মচা নুপী অনাগী মচা নুপী অহোলীবামা,
\v 3 ইশ্মায়েলগী মচা নুপী ওইরিবী অমসুং নবায়োৎকীনা মচন বাসমাৎ~।
\v 4 আদানা এসৌগী মচা নিপা এলীফাজ পোকখি; বাসমাৎনা রেয়ূয়েল পোকখি;
\v 5 অহোলীবামানা যেয়ূশ, যলাম অমসুং কোরাহ পোকখি~। মখোয় অসি কেনান লৈবাক্তা পোকখিবা এসৌগী মচা নিপাশিংনি~।
\v 6 অদুগা এসৌনা মহাক্কী নুপীশিং, মচা নিপাশিং, মচা নুপীশিং অমসুং মহাক্কী য়ূমগী মী পূম্নমক, অদুগা মহাক্কী শা শন অমসুং মহাক্কী শাশিং পূম্নমক, অদুগা কেনান লৈবাক্তা মহাক্না তাঞ্জখিবা মরন মথুম অপূম্বা পুদুনা মনাউ যাকোবকী মফমদগী অতোপ্পা লৈবাক অমদা চৎখি~।
\v 7 মরমদি মখোয়গী মরন মথুম য়াম্মনখিবনা মখোয় পূন্না লৈমিন্নবা য়ারমদে~। অদুগা মখোয়না লম্লানবা ওইনবা লৈরিবা লম অদুদা মখোয়গী শা শনগী মরম্না লৈমিন্ননবগীদমক লম চল্লমদে~।
\v 8 অদুনা এসৌনা সেয়ীর চীংদা লৈখি~। এসৌদি ইদোম্নি~।
\p
\v 9 সেয়ীর চীংদা লৈবা ইদোম মচাশিংগী মপা, এসৌগী চারোন শূরোনশিংদি অসিনি~।
\v 10 এসৌগী মচা নিপাশিংদি অসিনি: এসৌগী নুপী আদাগী মচা নিপা এলীফাজ, এসৌগী নুপী বাসমাৎকী মচা নিপা রেয়ূয়েল~।
\v 11 এলীফাজগী মচা নিপাশিংদি টেমান, ওমার, \f + \fr 36:11 \fk শেফো: \ft মসি <<সেফী>> হায়নসু কৌই~।\f*শেফো, গাতাম অমসুং কেনাজ~।
\v 12 এসৌগী মচা নিপা এলীফাজগী লোন্নবী নুপীদি তিম্না~। মহাক্না এলীফাজদা মচা নিপা অমালেক পোকখি~। মখোয় অসি এসৌগী নুপী আদাগী মচা নিপাশিংনি~।
\v 13 রেয়ূয়েলগী মচা নিপাশিংদি অসিনি: নহাৎ, জেরা, শাম্মাহ অমসুং মিজা~। মখোয় অসি এসৌগী নুপী বাসমাৎকী মচা নিপাশিংনি~।
\p
\v 14 অদুগা সিবোনগী মচা নুপী অনাগী মচা নুপী এসৌগী নুপী অহোলীবামাগী মচা নিপাশিংদি অসিনি~। মহাক্না এসৌদা যেয়ূশ, যলাম অমসুং কোরাহ পোকখি~।
\s1 ইদোমগী লুচিংবশিং
\p
\v 15 এসৌগী মচা নিপাশিংগী মরক্তা লুচিংবশিংদি অসিনি: এসৌগী মচা নিপা অহন এলীফাজগী মচা নিপাশিং: লুচিংবা টেমান, লুচিংবা ওমার, লুচিংবা শেফো, লুচিংবা কেনাজ,
\v 16 লুচিংবা কোরাহ, লুচিংবা গাতাম অমসুং লুচিংবা অমালেক~। মখোয় অসি ইদোম লৈবাক্তা এলীফাজনা পোকখিবা লুচিংবশিংনি~। মখোয় অসি আদাগী মশূ নিপাশিংনি~।
\p
\v 17 অদুগা এসৌগী মচা নিপা রেয়ূয়েলগী মচা নিপাশিংদি অসিনি: লুচিংবা নহাৎ, লুচিংবা জেরা, লুচিংবা শাম্মা অমসুং লুচিংবা মিজা~। মখোয় অসি ইদোম লৈবাক্তা রেয়ূয়েলনা পোকপা লুচিংবশিংনি~। মখোয় অসি এসৌগী নুপী বাসমাৎকী মশূ নিপাশিংনি~।
\p
\v 18 এসৌগী নুপী অহোলীবামাগী মচা নিপাশিংদি অসিনি: লুচিংবা যেয়ূশ, লুচিংবা যলাম অমসুং লুচিংবা কোরাহ~। মখোয় অসি অনাগী মচা নুপী, হায়বদি এসৌগী নুপী অহোলীবামানা পোকপা লুচিংবশিংনি~।
\v 19 মখোয় অসি এসৌগী, হায়বদি ইদোমগী মচা মশূশিংনি~। অদুগা মখোয় অসিদি মখোয়গী লুচিংবশিংনি~।
\s1 সেয়ীরগী মচা নিপাশিং
\p
\v 20 লৈবাক অদুদা লৈবা হোরীগী মী সেয়ীরগী মচা নিপাশিংদি অসিনি: লোতান, শোবাল, সিবোন, অনা,
\v 21 দীশোন, এৎসর অমসুং দীশান~। মখোয় অসি ইদোম লৈবাক্তা লৈবা সেয়ীরগী মচা নিপাশিং, হায়বদি হোরীগী মীশিংগী লুচিংবশিংনি~।
\p
\v 22 অদুদগী লোতানগী মচা নিপাশিংদি হোরী অমসুং হেমাম~। অদুগা লোতানগী মচন্দি তিম্না~।
\v 23 অদুগা শোবালগী মচা নিপাশিংদি অসিনি: অলভান, মনাহাৎ, এবাল, শেফো অমসুং ওনাম~।
\v 24 অদুগা সিবোনগী মচা নিপাশিংদি অসিনি: আয়া অমসুং অনা~। অনাদি মপা সিবোনগী লোলা শেল্লিঙৈদা লমহাঙদা ঈফুৎশিং ফংখিবা অদুনি~।
\v 25 অদুগা অনাগী মচাশিংদি অসিনি: দীশোন অমসুং অনাগী মচা নুপী অহোলীবামা~।
\v 26 অদুগা দীশোনগী মচা নিপাশিংদি অসিনি: হেমদান, এশবান, যিথ্রান অমসুং কেরান~।
\v 27 অদুগা এৎসরগী মচা নিপাশিংদি অসিনি: বিলহান, জাবান অমসুং আকান~।
\v 28 অদুগা দীশানগী মচা নিপাশিংদি অসিনি: উস অমসুং অরান~।
\v 29 হোরী মীশিংগী লুচিংবশিংদি অসিনি: লুচিংবা লোতান, লুচিংবা শোবাল, লুচিংবা সিবোন, লুচিংবা অনা,
\v 30 লুচিংবা দীশোন, লুচিংবা এৎসর অমসুং লুচিংবা দীশান~। মখোয় অসি সেয়ীর লৈবাক্তা মখোয়গী লুচিংবশিংগী মরক্তা হোরী মীশিংগী লুচিংবশিংনি~।
\s1 ইদোমগী নিংথৌশিং
\p
\v 31 ইস্রায়েল মচাশিংগী মথক্তা নিংথৌ পান্দ্রিঙৈগী মমাঙদা ইদোম লৈবাক্তা পাল্লম্বা নিংথৌশিংদি অসিনি:
\v 32 বেওরগী মচা নিপা বেলানা ইদোমদা পানখি~। মহাক্কী সহরগী মমিংদি দিনহাবা~।
\v 33 বেলা শিরবদা বোজ্রাদা লৈবা জেরাগী মচা নিপা যোবাবনা মহাক্কী মহুত্তা পানখি~।
\v 34 যোবাব শিরবদা টেমানীগী হূশাম্না মহাক্কী মহুত্তা পানখি~।
\v 35 অদুগা হূশাম শিরবদা মোৱাবকী লমদা মিদিয়ানবু হাৎখিবা বেদাদকী মচা নিপা হদাদনা মহাক্কী মহুত্তা পানখি~। অদুগা মহাক্কী সহরগী মমিংদি অভীৎ~।
\v 36 হদাদ শিরবদা মাস্রেকাদা লৈবা সাম্লানা মহাক্কী মহুত্তা পানখি~।
\v 37 অদুগা সাম্লা শিরবদা \f + \fr 36:37 \fk তুরেন: \ft মসি <<ইউফ্রেটিস>> তুরেনবুনি~।\f*তুরেন মনাক্তা লৈবা রেহোবোৎকী সোলনা মহাক্কী মহুত্তা পানখি~।
\v 38 অদুগা সোলনা শিরবদা অখবোরগী মচা নিপা বাল হনান্না মহাক্কী মহুত্তা পানখি~।
\v 39 অদুগা অখবোরগী মচা নিপা বাল হনান শিরবদা হদারনা মহাক্কী মহুত্তা পানখি~। অদুগা মহাক্কী সহরগী মমিংদি পাও~। অদুগা মহাক্কী নুপীগী মমিংদি মেহেতাবেল~। মহাক্তি মেজাহাবকী মচা নুপী মাত্রেদকী মচা নুপীনি~।
\s1 এসৌগী লুচিংবশিং
\p
\v 40 এসৌনা পোকখিবা লুচিংবশিংগী মিংদি মখোয়গী ইমুং মনুংগী, মখোয়গী লৈফমশিংগী অমসুং মখোয়গী মমিংশিংগী মতুং ইন্না অসিনি: লুচিংবা তিম্না, লুচিংবা আলভা, লুচিংবা যেথেৎ,
\v 41 লুচিংবা অহোলীবামা, লুচিংবা এলা, লুচিংবা পীনোন,
\v 42 লুচিংবা কেনাজ, লুচিংবা টেমান, লুচিংবা মিবসার,
\v 43 লুচিংবা মগদীয়েল অমসুং লুচিংবা ঈরাম~। মখোয়না কোনখিবা লম অদুদা মানা মানা লৈরম্বা মফমগী মতুং ইন্না মখোয় অসি ইদোমগী লুচিংবশিংনি~। এসৌদি ইদোম মচাশিংগী মপানি~।
\c 37
\s1 যোসেফকী ৱারী
\p
\v 1 যাকোবনা মপানা লম্লানবা ওইনা লৈরম্বা কেনান লৈবাক্তা লৈরম্মী~।
\v 2 যাকোবকী ৱারীদি অসিনি: যোসেফনা চহী তরা তরেৎশুবদা ময়াম্বশিংগা হামেং য়াউ শেল্লম্মী~। নিপা মচা অসিনা মপাগী নুপীশিং, হায়বদি বিলহা অমসুং জিলপাগী মচা নিপাশিংগা লোয়নরম্মী~। যোসেফনা মখোয়গী মরমদা ফত্তবা পাউ অদু মখোয়গী মপাদা তম্লম্মী~।
\v 3 ইস্রায়েলনা মচা পূম্নমক্তগী যোসেফপুনা হেন্না নুংশিরম্মী, মরমদি মহাক্তি যাকোবনা অহন ওইরগা পোকচবা মচা নিপানি~। অদুগা মহাক্না মহাক্কীদমক \f + \fr 37:3 \fk মচু: \ft লৈতেংলবা অচোনবা ফূরিৎ\f*মচু মচুগী অচোনবা ফূরিৎ অমা তুবিখি~।
\v 4 মদুদা মখোয়গী মপানা মহাকপু মচীন মনাউ পূম্নমক্তগী হেন্না নুংশি হায়বসি মহাক্কী মচীন মনাউ পূম্নমক্না উরম্মী~। মরম অদুনা মখোয়না মহাকপু য়েংথিরম্মী অমসুং মঙোন্দা নিংথিনা ৱা ঙাঙবিরমদে~।
\v 5 যোসেফনা মঙ অমা মঙলম্মী~। মদু মহাক্না মচীন মনাউশিংদা লীথোকচখি~। অদুগা মখোয়না মহাকপু অমুক হেন্না য়েংথিখি~।
\v 6 যোসেফনা মখোয়দা হায়রম্মী, <<ঐনা মঙখিবা মঙ অসি তাবিয়ু~।
\v 7 য়েংবিয়ু, ঐখোয়না লৌবুক্তা মহৈ মরোং মপুন পুল্লিঙৈদা, য়েংবিয়ু, ঐগী মপুন্না হৌগৎলক্লগা চপ লেপ্লম্মী~। অদুগা য়েংবিয়ু, নখোয়গী মপুনশিংনা কোয়শিল্লক্তুনা ঐগী মপুন্দা খুরুম্লম্মী~।>>
\v 8 মদুদা মচীন মনাউশিংনা মঙোন্দা হায়খি, <<নহাক্না অওইবমক ঐখোয়গী ইথক্তা পানগদ্রা? নৎত্রগা নহাক্না অওইবমক ঐখোয়গী ইথক্তা মপু ওইরগদ্রা?>> মহাক্কী মঙ অমসুং মহাক্কী ৱাগী মরম্না মখোয়না মহাকপু অমুক্কা হেন্না য়েংথিরম্মী~।
\p
\v 9 অদুগা মহাক্না অমুক্কা মঙ অমা মঙখি, মদুসু মহাক্না মচীন মনাউশিংদা তমখি, <<য়েংবিয়ু, ঐনা মঙ অমগা মঙলে, অদুগা য়েংউ, নুমিৎ, থা অমসুং থৱান্মিচাক তরামাথোইনা ঐঙোন্দা খুরুম্লম্মী~।>>
\v 10 অদুগা মহাক্না মদু মপাদা অমসুং মচীন মনাউশিংদা তমখি~। মদুদা মপানা মঙোন্দা চৈদুনা মঙোন্দা হায়রম্মী, <<নহাক্না মঙখিবা মঙ অসি করি মঙনো? ঐগা নমাগা অমসুং নচিন ননাউশিংগনা লাক্তুনা অওইবমক ঐখোয়না নঙোন্দা লৈপাক্তা উপ্রাক্না উপ্ত‌ুনা খুরুম্লগদ্রা?>>
\v 11 মদুদা মহাক্কী ময়াম্বশিংনা মহাকপু কল্লকখি~। অদুবু মপান্দি ৱা অদু মপূক্নীংদা থমখি~।
\s1 যোসেফপু য়োন্থোকপা
\p
\v 12 অদুগা মহাক্কী ময়াম্বশিংনা মখোয়গী মপাগী হামেং য়াউ শেন্নবা শেকেমদা চৎখি~।
\v 13 অদুগা ইস্রায়েলনা যোসেফতা হায়খি, <<নয়াম্বশিংনা শেকেমদা হামেং য়াউ শেল্লিবা নৎত্রা? লাকউ, ঐনা নহাকপু মখোয়গী মনাক্তা থাগে~।>> অদুগা মহাক্না মপাদা হায়খি, <<ঐ অসিদা লৈজৈ~।>>
\v 14 ইস্রায়েলনা যোসেফতা হায়রম্মী, <<নহাক চৎলু, নয়াম্বশিং অনা অয়েক য়াওব্রা অমসুং হামেং য়াউ ফনা লৈব্রা য়েংলুচো~। অদুগা ঐঙোন্দা পাউ অমুক পুরকউ~।>> অসুম্না মহাক্না মহাকপু হেব্রোনগী তম্পাক্তগী থাখি, অদুগা মহাক্না শেকেমদা লাক্লম্মী~।
\p
\v 15 মফম অদুদা কনাগুম্বা নিপা অমনা মহাকপু লৌবুক লমহাঙদা কোয়চৎ চত্তুনা লৈবা থেংনরম্মী~। নিপা অদুনা মঙোন্দা হংলম্মী, <<নহাক করি থিরিবগে?>>
\v 16 মহাক্না খুমজখি, <<ঐনা ইয়াম্বশিংবু থিজরিবনি~। চানবিদুনা মখোয় কদায়দা হামেং য়াউ শেল্লিবগে হায়বা ঐঙোন্দা তাকপিয়ু~।>>
\v 17 নিপা অদুনা হায়খি, <<মখোয় মফম অসিদগী চৎখ্রে, মরমদি <মখোয়না ঐখোয় দোথান্দা চৎসি> হায়না হায়নবা ঐনা তাখি~।>> অদুদগী যোসেফনা ময়াম্বশিংগী তুং ইনখিদুনা মখোয়বু দোথান্দা ফংখি~।
\v 18 মখোয়না মহাকপু থাপ্না উবদা, মহাক্না মখোয়গী মনাক য়ৌরক্ত্রিঙৈদা মহাকপু হাত্তোক্নবা ৱা তান্নরম্মী~।
\v 19 মখোয়না অমগা অমগা হায়নরম্মী, <<য়েংউ, মঙ মঙবা নিপা অসি লাক্লি~।
\v 20 লাকউ, ঐখোয়না মহাকপু হাত্তোক্লগা কোম অমদা লংথসি~। অদুগা <মহাকপু শাথিবা লম্লক্কী শা অমনা চাথোকখ্রে> হায়দুনা ঐখোয়না হায়সি~। মহাক্কী মঙশিং অদু করি ওইরকপগে হায়বা ঐখোয়না য়েংসি~।>>
\v 21 রূবেন্না মসি তাবদা মহাকপু মখোয়গী মখূত্তগী কনবিদুনা হায়খি, <<ঐখোয়না মহাকপু হাৎকনুসি~।>>
\v 22 অদুগা রূবেন্না মখোয়দা হায়রম্মী, <<ঈ তাহনগনু~। অদুবু লমহাঙদা লৈরিবা কোম অসিদা মহাকপু লংথখো~। অদুগা মহাক্কী মথক্তা খূৎ থাগনু~।>> মসি মহাক্না মহাকপু মখোয়গী মখূত্তগী কনবিরগা মপাগী মফমদা হলহনখিনবা তৌবনি~।
\p
\v 23 যোসেফনা ময়াম্বশিংগী মফমদা থুংলবদা যোসেফনা লিৎপা মহাক্কী মচু মচুগী অচোনবা ফূরিৎ অদু মখোয়না মঙোন্দগী লৌথোকখি~।
\v 24 অদুদগী মখোয়না মহাকপু পুখিদুনা কোমদা লংথখি~। কোম অদু ইহাঙ হাঙলম্মী; মদুগী মনুংদা ঈশিং লৈরমদে~।
\v 25 অদুগা মখোয়না তল চানবগীদমক ফমথরম্মী~। অদুগা মখোয়না মমিৎ থাঙ্গত্তুনা য়েংথোকখিবদা, য়েংউ, ইশ্মায়েল মচাশিংগী কাঙবু অমনা মনম নুংশিবা পোৎ, মোলোম অমসুং \f + \fr 37:25 \fk মূরা: \ft মনম নুংশিবা থাউনি~।\f*মূরা মখোয়গী উটশিংদা হাপ্ত‌ুনা ইজিপ লৈবাক্তা পুননবা গিলিয়দতগী লাক্লম্মী~।
\v 26 যিহূদানা মচীন মনাউশিংদা হায়খি, <<ঐখোয়না ইনাউবু হাত্তোক্তুনা মহাক্কী ঈ লোৎশিন্দুনা করি তোংজবা লৈবগে?
\v 27 লাকউ, ঐখোয়না মহাকপু ইশ্মায়েল মচাশিংদা য়োন্থোকখিসি~। মহাক্কী মথক্তা ঐখোয়গী খূৎ থমগনুসি, মরমদি মহাক্তি ঐখোয়গী ইনাউনি অমসুং ঐখোয়গী ইশানি~।>> হায়রিবা অদুদা মহাক্কী মচীন মনাউশিংনা য়াখি~।
\v 28 মতম অদুদা মিদিয়ান্দা লৈবা ললোনবশিংনা লাক্তুনা মখোয়গী মনাক্তা থুংলম্মী~। অদুগা মখোয়না যোসেফপু কোমদগী চিংখত্তুনা লৌখৎপিরগা ইশ্মায়েল মচাশিংগী মফমদা যোসেফপু লুপা \f + \fr 37:28 \fk শেকেল: \ft শেকেল অমসি গ্রাম 11.5 নি~।\f*শেকেল কুন্দা য়োন্থোকখি~। অদুগা ইশ্মায়েল মচাশিংনা যোসেফপু ইজিপ্তা পুখি~।
\p
\v 29 রূবেন্না কোম অদুদা হল্লকখি, অদুবু য়েংউ, কোম অদুদা যোসেফ লৈরমদ্রে~। অদুনা মহাক্না মফি মরোন শেগায়খি~।
\v 30 অদুগা মহাক্না মনাউশিংগী মফমদা হল্লক্তুনা হায়রম্মী, <<অঙাং অদু লৈরমদ্রে, অদুনা ঐ, কদায়দা ঐ চৎকনি?>>
\v 31 অদুগা মখোয়না যোসেফকী মচু মচুগী অচোনবা ফূরিৎ অদু লৌরম্মী~। অদুগা হামেংশিংদগী মচা অমা হাৎলগা ঈ অদুদা মদু লাকশিনখি~।
\v 32 মখোয়না মচু মচুগী অচোনবা ফূরিৎ অদু থাখি, অদুগা মখোয়না মপাগী মফমদা পুরক্তুনা হায়রম্মী, <<মসি ঐখোয়না ফংবনি~। ফূরিৎ অচোনবা অসি নচা নিপাগীরা নত্তব্রা য়েংবিয়ু~।>>
\v 33 মহাক্না মদু মশক খঙলদুনা হায়রম্মী, <<মসি ঐগী ইচা নিপাগী মচু মচুগী অচোনবা ফূরিৎনি~। শাথিবা লম্লক্কী শা অমনা মহাকপু চাথোকখ্রবনি~। চিংননিংঙাই লৈতনা যোসেফতি মচেৎ মচেৎ শেগায়খ্রবনি~!>>
\v 34 অদুগা যাকোবনা মশাগী মফি মরোন শেগায়দুনা মখ্বাঙদা বোরা ফি শেত্তুনা মচা নিপাগীদমক নুমিৎ কয়ামরুম তেংথা নাওইদুনা লৈরম্মী~।
\v 35 অদুগা মহাক্কী মচা নিপা পূম্নমক্না অমসুং মচা নুপী পূম্নমক্না মহাকপু থেমজিন্নবা হৌগৎখি~। অদুবু মহাকপু থেমজিনবদা মহাক্না য়াখিদে~। অদুগা মহাক্না হায়খি, <<ঐদি তেংথা নাওইদুনা ইচা নিপাগী মনাক্তা খম্নুং লৈবাক্তা কূমথখ্রগে~।>> অসুম্না মপানা মহাক্কীদমক কপখি~।
\v 36 অদুগা মিদিয়ানগী মীশিং অদুনা যোসেফপু ইজিপ লৈবাক্তা ফেরাউগী ফম্নাইবা অমসুং ঙাক-শেনবগী লুচিংবা পোতীফারগী মখূত্তা য়োন্থোকখি~।
\c 38
\s1 যিহূদা অমসুং তামার
\p
\v 1 মতম অদুদা যিহূদানা মচীন মনাউশিংগী মফমদগী চৎখিদুনা অদুল্লমদা লৈবা হীরা কৌবা কনাগুম্বা নিপা অমগা উন্নরম্মী~।
\v 2 অদুগা মফম অদুদা যিহূদানা শূয়া কৌবা কনাগুম্বা কেনানগী মী অমগী মচা নুপী অমবু উখি~। অদুগা মহাক্না মহাকপু লৌদুনা মঙোন্দা চঙখি~।
\v 3 অদুগা মহাক্না মীরোন্দুনা মচা নিপা অমা পোক্লম্মী~। যিহূদানা মহাক্কী মমিং এর থোনখি~।
\v 4 অমুক্কা মহাক্না মীরোন্দুনা মচা নিপা অমা পোক্লম্মী~। মহাক্না মহাক্কী মমিং ওনান থোনখি~।
\v 5 অদুগা মহাক্না অমুক্কসু মীরোন্দুনা মচা নিপা অমগা পোকখি~। অদুগা মহাক্না মহাক্কী মমিং শেলা থোনখি~। মহাক্না মহাকপু পোকপা মতমদা যিহূদানা কেজীবতা লৈরম্মী~।
\v 6 যিহূদানা মচা নিপা অহন এরগীদমক তামার কৌবী নুপী অমা থিবিখি~।
\v 7 যিহূদাগী মচা নিপা অহন এরদি যেহোবাগী মিৎয়েংদা ফৎলমদে~। অদুনা যেহোবানা মহাক্কী থৱায় লৌখি~।
\v 8 মদুদা যিহূদানা ওনান্দা হায়খি, <<নয়াম্বগী নুপীদা চঙউ~। নহাক্না মহাকপু লৌদুনা নয়াম্বগী ধারা থম্লম্মু~।>>
\v 9 ধারা অদুদি মহাক্কী ওইরোই হায়বা ওনান্না খঙখি, অদুনা মহাক্না ময়াম্বগী নুপীদা চঙবা মতমদা অসুম্না থোকখি, ময়াম্বগী ধারা লৈহৌদনবা মহাক্না লৈপাক্তা ফম্বি অদু তাহনখি~।
\v 10 মহাক্না তৌখিবা থবক অদুনা যেহোবাবু পেনহনখিদে~। অদুনা মহাক্না মহাকপুসু হাৎখি~।
\v 11 অদুদগী যিহূদানা মমৌ নুপী তামারদা হায়রম্মী, <<ইচা নিপা শেলানা চাউরক্ত্রিবা ফাওবা নহাক নপাগী য়ূমদা লুখ্রাবী ওইনা লৈরুচো~।>> মরমদি মহাক্না খল্লম্মী, <<শেলাসু ময়াম্বশিংগুম্না শিবা য়াই~।>> অদুনা তামারনা মপাগী য়ূমদা চত্তুনা লৈরম্মী~।
\p
\v 12 মতম কুইরবগী তুংদা শূয়াগী মচা নুপী, হায়বদি যিহূদাগী নুপী অদু শিরম্মী~। অদুদগী যিহূদাগী পূক্নীংগী অৱাবা কোক্লগা মহাক অমসুং অদুল্লমদা লৈবা মহাক্কী মরূপ হীরানা তিম্নাদা মহাক্কী য়াউ মতু ককপশিংগী মনাক্তা চৎলম্মী~।
\v 13 অদুগা তামারদা পাউ অসি অসুম্না তমখি, <<য়েংউ, নকূবোক্না মহাক্কী য়াউ মতু কক্নবা তিম্নাদা চৎলি~।>>
\v 14 অদুগা তামারনা মহাক্কী লুখ্রাবীগী ফিজেৎ অদু হোংদোক্তুনা মায়খুম্ফি অমনা মমায় খুমজিল্লগা তিম্না তাবা লম্বীদা লৈবা এনায়ীমগী চঙফমদা ফম্লম্মী~। মরমদি শেলানা চাউরক্লবসু মহাকপু মঙোন্দা মহাক্কী নুপী ওইনবা পীবিদ্রে হায়বা অসি মহাক্না উরম্মী~।
\v 15 যিহূদানা মহাকপু উবদা, মহাক ওক্তবী অমনি হায়না নীংখি, মরমদি মহাক মমায় খুমজিল্লম্মী~।
\v 16 অদুনা মহাক্না লম্বীদগী মঙোল্লোমদা চঙশিল্লক্তুনা হায়রম্মী, <<ঐবু নঙোন্দা চঙহনবিয়ু>> মরমদি মহাক মমৌ নুপীনি হায়বা মহাক্না খঙলমদে~। অদুগা তামারনা খুমখি, <<নহাক্না ঐঙোন্দা চঙবগীদমক ঐঙোন্দা করি পীবিগনি?>>
\v 17 মহাক্না হায়খি, <<ঐগী হামেং শঙ্গুদগী ঐনা নহাক্কীদমক হামেং মচা অমা থাবিরক্কনি~।>> অদুদগী তামারনা হায়জখি, <<মদু নহাক্না থারক্ত্রিবা ফাওবা ঐঙোন্দা করিগুম্বা ৱাশকপোৎ থম্বীরমগদ্রা?>>
\v 18 অদুগা মহাক্না হায়রম্মী, <<ঐনা নঙোন্দা করি ৱাশকপোৎ থম্লমগদগে?>> মহাক্না হায়খি, <<নহাক্কী চূম-খূদোপ, থৌরীশিং অমসুং নখূৎনা পায়রিবা নহাক্কী চৈশু অদু থম্লম্মু~।>> অদুদগী যিহূদানা পোৎশিং অসি মঙোন্দা পীদুনা চঙখি; অদুগা মহাক্না মহাকপু মীরোনহনখি~।
\v 19 অদুদগী মহাক্না হৌগত্তুনা চৎখ্রগা মহাক্কী মায়খুম্ফি অদু লৌথোক্তুনা মহাক্কী লুখ্রাবীগী ফিজেৎ অদু শেৎচিনখি~।
\v 20 অদুগা নুপী অদুগী খূত্তগী ৱাশকপোৎ অদু লৌহল্লুনবা যিহূদানা অদুল্লমদা লৈবা মহাক্কী মরূপ অদুগী খূত্তা হামেং মচা অমা থারম্মী~। অদুবু মহাক্না নুপী অদুবু ফংখিদে~।
\v 21 অদুদগী মহাক্না মফম অদুগী মীশিংদা হংখি, <<লম্বী মপান্দা এনায়ীমদা লৈরম্বা লাইশঙগী ওক্তবী অদু কদায়দা লৈবগে?>> মদুদা মখোয়না খুমখি, <<মফম অসিদদি লাইশঙগী ওক্তবী অমতা লৈতে~।>>
\v 22 অদুগা মহাক্না যিহূদাগী মফমদা লাক্তুনা হায়রম্মী, <<ঐনা মহাকপু ফংদ্রে~। অদুগা মফম অদুগী মীশিংনসু <অসিদা ওক্তবী লৈতে> হায়না হায়~।>>
\v 23 অদুগা যিহূদানা হায়খি, <<মদু মহাক্না লৌজরসনু নৎত্রবদি ঐখোয় ঈকাইবা নংগনি~। য়েংউ, হামেং মচা অসি ঐনা থারুরবনি, অদুগা নহাক্না মহাকপু ফংদ্রে~।>>
\p
\v 24 অদুগা থা অহুম্লোমগী মতুংদা যিহূদাদা পাউ অসি তম্লখি, <<নহাক্কী নমৌ নুপী তামার ওক্তবী ওইরুরে~। অদুগা য়েংউ, মহাক্তি ওক্তবীগী থবক তৌদুনা মীরোল্লে~।>> মদুদা যিহূদানা হায়রম্মী, <<মহাকপু পুথোক্লক্তুনা মৈ থাও~।>>
\v 25 মহাকপু পুথোক্লক্লবা মতমদা মহাক্না মকূবোক্তা মী থাদুনা হায়খি, <<পোৎশিং অসিগী মপু ওইবা নিপা অদুনা ঐবু মীরোনহনবনি~।>> অদুনা মহাক্না হায়খি, <<ঐনা নঙোন্দা হায়জরি, চূম-খূদোপ, থৌরীশিং অমসুং চৈশু অসি কনাগীনো হায়বা মশক খঙবিয়ু~।>>
\v 26 যিহূদানা মখোয় অদু মশক খঙলদুনা হায়খি, <<মহাক্তি ঐঙোন্দগী হেন্না ধর্ম্মচেল্লি, মরমদি ঐনা ইচা নিপা শেলাদা মহাকপু পীখিদে~।>> অদুগা যিহূদানা অমুক হন্না মহাক্কা ফমদিন্নখিদে~।
\p
\v 27 অদুগা মহাক্না অঙাং উন্নগদবা মতম য়ৌরক্লবদা, য়েংউ, মহাক্কী পূকনুংদা ফাইবোক লৈরম্মী~।
\v 28 মহাক্না অঙাং অদু পোকপা মতম অদুদা অঙাং অমনা মখূৎ তিংথোক্লকখি~। মদুদা মাইবী অদুনা মখূৎ অদু পায়দুনা ঙাংশং ঙাঙবা লং অমা কিশিনবিরগা হায়খি, <<মসিনা হান্না পোকপনি~।>>
\v 29 অদুবু অঙাং অদুনা মখূৎ চিংশিনখ্রবা মতমদা, য়েংউ, মনাউ অদু পোক্লম্মী~। মদুদা মহাক্না হায়খি, <<নহাক কমদৌনা খাইদোক্তুনা থোক্লকপগে? খাইদোকপা অসি নঙোন্দা লৈসনু~।>> মরম অদুনা মহাক্কী মমিং \f + \fr 38:29 \fk পেরেজ: \ft অর্থদি <<খাইদোকপা>> হায়বনি~।\f*পেরেজ থোনখি~।
\v 30 অদুগী মতুংদা মখূত্তা ঙাংশং ঙাঙবা লং কিখিবা ময়াম্বা অদু পোকখি~। মহাক্কী মমিং \f + \fr 38:30 \fk জেরা: \ft অর্থদি <<থোক্লকপা>> নৎত্রগা <<মঙাল পীবা~।>>\f*জেরা থোনখি~।
\c 39
\s1 যোসেফনা ইজিপ্তা মীনাই ওইবা
\p
\v 1 যোসেফপু ইজিপ লৈবাক্তা পুখি~। অদুগা মহাকপু মদুদা পুরকখিবা ইশ্মায়েল মচাশিংগী মখূত্তগী ফেরাউগী ফম্নাইবা অমসুং ঙাক-শেনবগী লুচিংবা ইজিপ মচা পোতীফারনা মহাকপু লৈখি~।
\v 2 যেহোবানা যোসেফপু লোয়নবিরম্মী অমসুং মহাক্তি মহৈ য়ানবা মী অমা ওইরম্মী~। মহাক্কী মপু ইজিপ মচা অদুগী য়ূমদা মহাক লৈরম্মী~।
\v 3 অদুগা যেহোবানা মহাকপু লোয়নবি অমসুং মহাক্না তৌজবা পূম্নমকপু যেহোবানা মহাক্কী মখূত্তা মহৈ য়ালহনবি হায়বা অসি মহাক্কী মপুনা উরম্মী~।
\v 4 অদুনা যোসেফনা মহাক্কী মিৎয়েংদা থৌজান ফংজখি অমসুং যোসেফনা মহাকপু থৌগল তৌজখি~। অদুগা মহাক্না মহাকপু য়ূম-কৈ য়েংশিনবা মী ওইহনবিদুনা মহাক্কী অরৈবা পূম্নমক মহাক্কী মখূত্তা শিন্নখি~।
\v 5 মহাক্না মহাকপু ময়ূম মকৈ অমসুং মহাক্কী অরৈবা পূম্নমক য়েংশিনবা মী ওইহনবিখিবা মতম অদুদগী যোসেফকী মরম্না যেহোবানা ইজিপ মচা অদুগী ইমুং অদুবু বোর পীবিরম্মী~। অদুগা য়ূমদা অমসুং লৌবুক্তা লৈবা মহাক্কী অরৈবা পূম্নমক্কী মথক্তা যেহোবাগী বোর লৈরম্মী~।
\v 6 অদুনা মহাক্কী অরৈবা পূম্নমক অদু মহাক্না যোসেফকী মখূত্তা শিন্নখি~। মহাক্না চারিবা চিঞ্জাক অদু নত্তনা অতৈগী মরমদা মহাক্না করিসু খঙলমদে~। যোসেফতি মশক মতৌ ফজবা অমসুং শাবান ফবা মী অমা ওইরম্মী~।
\s1 যোসেফ অমসুং পোতীফারগী নুপী
\p
\v 7 পূম্নমক অসিগী মতুংদা যোসেফকী মপুগী নুপীনা মঙোন্দা মিৎয়েং তারম্মী অমসুং মহাক্না হায়খি, <<ঐগা হিপমিন্নসি~।>>
\p
\v 8 অদুবু যোসেফনা য়াদদুনা মহাক্কী মপুগী নুপীদা হায়জখি, <<য়েংউ, য়ূম অসিদা ঐগী খূত্তা করি লৈবগে হায়বা ঐগী ইবুংঙোনা খঙদে অমসুং মহাক্কী অরৈবা পূম্নমক ঐগী খূত্তা শিন্নবিরে~।
\v 9 য়ূম অসিদা ঐঙোন্দগী হেন্না চাউবা কনা অমতা লৈতে~। নহাক নত্তনা মহাক্না ঐঙোন্দা করি অমতা খাকহৌদ্রে, মরমদি নহাক্তি মহাক্কী নুপীনি~। অদুনা ঐনা অসুক ফত্তবা অসি তৌদুনা ঈশ্বরগী মফমদা করম্না পাপ তৌগদগে?>>
\v 10 মহাক্না নুমিৎ খুদিংগী যোসেফতা মহাক্কা হিপমিন্ননবা নৎত্রগা মহাক্কা লোয়ননবা হায়রবসু যোসেফনা তাবিখিদে~।
\v 11 নোংমা যোসেফনা মহাক্কী থবক তৌগদবগী ইমুংদা চঙলম্মী~। অদুগা য়ূমগী মী অমতসু ইমুংদা লৈরমদে~।
\v 12 মতম অদুদা মহাক্না যোসেফকী মফি পায়দুনা ফারগা হায়খি, <<ঐগা হিপমিন্নসি,>> অদুবু যোসেফনা মফি অদু মহাক্কী মখূত্তা হুন্দোক্লম্লগা চেনখিদুনা মহাক মপান থোকখি~।
\v 13 যোসেফনা মফি অদু মহাক্কী মখূত্তা হুন্দোক্লম্লগা চেন্থোকখ্রে হায়বা অসি মহাক্না উরদুনা,
\v 14 মহাক্কী য়ূমগী মীশিংবু কৌরগা মখোয়দা হায়খি, <<য়েংউ, মহাক্না হিব্রু নিপা অমা ঐখোয়দা করেম্ননবা পুশিল্লক্লে~। নিপা অসিনা ঐগা হিপমিন্নগদবগী ঐগী ইনাক্তা চঙলক্লম্মী, মদুদা ঐনা কন্না লাউরম্মী~।
\v 15 ঐনা খোঞ্জেন হৌনা লাউবা মহাক্না তাবদা, মহাক্কী মফি ইনাক্তা হুন্দোক্লম্লগা চেনখিদুনা মহাক মপান থোকখি~।>>
\v 16 যোসেফকী মবুংঙোনা য়ূমদা হল্লক্ত্রিবা ফাওবা মহাক্কী মফি অদু নুপী অদুনা লৌশিন্দুনা থম্লম্মী~।
\v 17 অদুগা মহাক্না ৱাশিং অসি মঙোন্দা হায়খি, <<নহাক্না ঐখোয়গীদা পুশিল্লকপা হিব্রু মীনাই অদুনা ঐবু করেম্নগদবগী ঐঙোন্দা চঙলক্লম্মী~।
\v 18 ঐনা খোঞ্জেন হৌনা লাউবদা, মহাক্না মফি অদু ইনাক্তা হুন্দোক্লম্লগা চেন্থোকখি~।>>
\v 19 <<নহাক্কী মীনাই অদুনা মতৌ অসুম্না ঐঙোন্দা তৌরম্মী>> হায়দুনা মহাক্কী নুপীনা মঙোন্দা হায়বা ৱা অসি যোসেফকী মপুনা তাবদা মৈ হৌনা শাউখি~।
\s1 যোসেফপু কৈশুমশঙদা থম্বা
\p
\v 20 অদুদগী যোসেফকী মপুনা যোসেফপু পুদুনা নিংথৌগী ফাদোকশিংবু ফাদুনা থম্বা কৈশুমশঙদা থমখি~। অদুনা মহাক কৈশুমশঙ অদুদা লৈখি~।
\v 21 অদুবু যেহোবানা যোসেফপু লোয়নবিদুনা মঙোন্দা নুংশি থৌজান উৎপিরম্মী~। অদুগা মহাকপু কৈশুমশঙ পান্নরিবা মী অদুগী মিৎয়েংদা থৌজান ফংহনবিখি~।
\v 22 অদুনা কৈশুমশঙ অদুদা থম্লিবা মী পূম্নমকপু কৈশুমশঙ পান্নরিবা মী অদুনা যোসেফকী খূত্তা শিন্নরম্মী~। অদুগা মফম অদুদা মখোয়না তৌখি তৌখিবা অদু যোসেফকী য়াথং মতুং ইন্না তৌরম্মী~।
\v 23 মহাক্কী মখূত্তা শিন্নখ্রবা করিগুম্বা অমতবু কৈশুমশঙ পান্নরিবা নিপা অদুনা অমুক য়েংশিনখিদে~। মরমদি যোসেফপু যেহোবানা লোয়নবিরম্মী অমসুং মহাক্না তৌজ তৌজবা অদু যেহোবানা মহৈ য়ালহনবিরম্মী~।
\c 40
\s1 বন্দি অনীগী মঙ
\p
\v 1 মতম খরগী মতুংদা ইজিপকী নিংথৌগী য়ু য়েনবা মী অমসুং মহাক্কী তল হৌবা মী অদুনা মখোয়গী মবুংঙো ইজিপকী নিংথৌগী মফমদা অরানবা তৌখি~।
\v 2 মদুদা ফেরাউনা মহাক্কী য়ু য়েনবশিংগী মকোক অমসুং তল হৌবশিংগী মকোক ওইবা মহাক্কী ফম্নাইবা অনী অদুগী মথক্তা য়াম্না শাউরম্মী~।
\v 3 অদুনা যোসেফপু থম্লিবা কৈশুমশঙদা হায়বদি, ঙাক-শেনবগী লুচিংবগী য়ূমদা লৈবা কৈশুমশঙদা ফেরাউনা মখোয়বু থমখি~।
\v 4 ঙাক-শেনবগী লুচিংবা অদুনা মখোয়বু যোসেফকী খূত্তা শিন্নখি~। অদুগা মহাক্না মখোয়বু য়েংশিল্লম্মী~। অসুম্না মখোয়না নুমিৎ কয়ামরুম কৈশুমশঙদা লৈরম্মী~।
\p
\v 5 কৈশুমশঙদা ফাজিন্দুনা থম্লিবা ইজিপকী নিংথৌগী য়ু য়েনবা অমসুং তল হৌবা মখোয় অনীমক্না অহিং অমতদা মঙ অমমম মঙখি, অদুগা মাগী মাগী মঙগী অর্থ চেল্লম্মী~।
\v 6 যোসেফনা অয়ুক্তা মখোয়গী মনাক্তা চঙলক্লগা মখোয়বু য়েংলম্মী, অদুগা য়েংউ, মখোয় মথৱায় ৱাদুনা লৈরম্মী~।
\v 7 অদুনা মহাক্কী মবুংঙোগী য়ূমদা লৈবা কৈশুমশঙদা মহাক্কা লৈমিন্নরিবা ফেরাউগী ফম্নাইবশিং অদুদা মহাক্না হংখি, <<ঙসি নখোয় নপূক্নীং ৱানা উরিবা করিগীনো?>>
\v 8 মদুদা মখোয়না মঙোন্দা খুম্লম্মী, <<ঐখোয়না মঙ অমমম মঙলম্মী~। মদু হন্দোকপা ঙম্বা কনাসু লৈতে~।>> মদুদা যোসেফনা মখোয়দা হায়খি, <<হন্দোকপিবদি ঈশ্বরগী থবক নৎত্রা? মঙশিং অদু নখোয়না ঐঙোন্দা তম্বিয়ু~।>>
\v 9 মদুদা য়ু য়েনবা মকোক অদুনা যোসেফতা মহাক্কী মঙ অদু লীদুনা হায়রম্মী, <<য়েংউ, ঐগী মঙদা অঙ্গুর পাম্বী অমা ঐগী মাঙদা লৈরম্মী~।
\v 10 অদুগা অঙ্গুর পাম্বী অদুদা মশা অহুম পাল্লম্মী~। মদুনা পোম্লক্তুনা শাৎকায়রকপা মতমদা মদুগী চরোংশিং অদুনা অমুনবা অঙ্গুর য়াল্লক্লম্মী~।
\v 11 অদুগা ফেরাউগী তেঙ্গোৎ ঐগী খূত্তা লৈরম্মী~। অদুদগী ঐনা অঙ্গুর অদু লৌদুনা ফেরাউগী তেঙ্গোত্তা মহী শুমজিল্লম্মী, অদুগা তেঙ্গোৎ অদু ঐনা ফেরাউগী খূত্তা লানশিঞ্জরম্মী~।>>
\v 12 মতম অদুদা যোসেফনা মঙোন্দা হায়খি, <<মদুগী হন্দোকপদি অসিনি: অঙ্গুরগী মশা অহুম অদুদি নুমিৎ হুম্নিনি~।
\v 13 নুমিৎ হুম্নিগী মনুংদা ফেরাউনা নহাক্কী নকোক থাঙ্গৎপিদুনা নহাক্কী ফমদা অমুক হঞ্জিনবিগনি~। নহাক্না ফেরাউগী য়ু য়েনবা ওইরিঙৈদা নহাক্না হান্না তৌরম্বগুম্না, নহাক্না মহাক্কী মখূত্তা মহাক্কী তেঙ্গোৎ অদু লানশিঞ্জগনি~।
\v 14 অদুবু নহাক্কী য়াইফবা মতমদা ঐবু নীংশিংবিয়ু, অদুগা ঐঙোন্দা নুংশি থৌজান উৎপিয়ু~। অদুগা ফেরাউগী মফমদা ঐগী ৱা খঙহনবিয়ু অমসুং ঐবু কৈশুমশঙ অসিদগী লৌথোকপিয়ু হায়না ঐনা নঙোন্দা হায়জরি~।
\v 15 মরমদি ঐহাকপু হিব্রু মচাশিংগী লৈবাক্তগী অওইবমক হূরানবিরকপনি~। অদুগা লৈনুংগী কৈশুমশঙ অসিদসু মখোয়না ঐহাকপু থমজিল্লিবা অসি ঐহাক্তি করিসু তৌখিবা নত্তে~।>>
\v 16 মঙ হন্দোকপা অদু ফৈ হায়বা তল হৌবা মকোক অদুনা উবদা, মহাক্না যোসেফতা হায়খি, <<ঐসু মঙ অমা মঙলম্মী~। য়েংউ, অঙৌবা তল হাপ্পা থুম্মোক অহুম ঐগী কোকথক্তা লৈরম্মী~।
\v 17 অদুগা মথক থংবা থুম্মোক্তা ফেরাউগীদমক মখল পূম্নমক্কী অহৌবা তল য়াওরম্মী~। অদুদগী ঐগী কোকথক্তা লৈবা থুম্মোক্তগী উচেকশিংনা মখোয় অদু চারম্মী~।>>
\v 18 অদুগা যোসেফনা খুমদুনা হায়খি, <<মদুগী হন্দোকপদি অসিনি: থুম্মোক অহুম অদুদি নুমিৎ হুম্নিনি~।
\v 19 নুমিৎ হুম্নিগী মনুংদা ফেরাউনা নহাক্কী নকোক অদু থাঙ্গত্তুনা নহাকপু উপাল অমদা য়ানগনি~। অদুগা উচেকশিংনা নহাক্কী তোংশা অদু চাথোক্কনি~।>>
\p
\v 20 অদুগা হুম্নিশুবা নুমিত্তা ফেরাউগী মপোক নুমিৎ ওইরম্মী~। মদুদা মহাক্না মনাইশিং পূম্নমকপু চাক খাঙলম্মী~। অদুগা মহাক্না য়ু য়েনবা মকোক অমসুং তল হৌবা মকোকপু মহাক্কী মনাইশিংগী মরক্তা মকোক থাঙ্গৎপিখি~।
\v 21 অদুগা মহাক্না য়ু য়েনবা মকোক অদুবু মহাক্কী হান্নগী ফমদা হঞ্জিনহনবিখি~। অদুগা মহাক্না ফেরাউগী মখূত্তা তেঙ্গোৎ অদু লানশিঞ্জখি~।
\v 22 অদুবু যোসেফনা মখোয়দা মঙ হন্দোকপিখিবা অদুগুম্না, ফেরাউনা তল হৌবা মকোক অদুবুদি থৌরী য়ান্দুনা হাৎখি~।
\v 23 অদুম ওইনমক য়ু য়েনবা মকোক অদুনা যোসেফপু নীংশিংবিখিদে~। মহাক্না যোসেফপু কাউথোক্লম্মী~।
\c 41
\s1 যোসেফনা ফেরাউগী মঙ হন্দোকপা
\p
\v 1 অদুগা থৌদোক অদুগী মতুং চহী অনী মপূঙ ফারবদা ফেরাউনা মঙ অমা মঙলম্মী~। য়েংউ, মহাক্না তুরেন মপান্দা লেপ্লম্মী~।
\v 2 অদুগা য়েংউ, তুরেন অদুদগী ফজবা অমসুং অনোয়বা শনবী তরেৎ থোক্লক্লম্মী~। অদুগা মখোয়না শীংনাং মরক্তা চারম্মী~।
\v 3 মখোয় অসিগী তুংদা অথীবা অমসুং ময়াং কংবা অতোপ্পা শনবী তরেৎসু তুরেন অদুদগী থোক্লক্লম্মী~। অদুগা তুরেন মপান্দা অতোপ্পা শনবীশিং অদুগী মনাক্তা লেপ্ত‌ুনা লৈরম্মী~।
\v 4 অদুদগী অথীবা অমসুং ময়াং কংবা শনবীশিং অদুনা ফজবা অমসুং অনোয়বা শনবী তরেৎ অদুবু চাথোক্লম্মী~। মদুদা ফেরাউ মিকপ থোকখি~।
\v 5 অমুক্কা মহাক্না তূমথখিবদা, অনীরকশুবা ওইনা মঙ অমগা মঙলম্মী~। য়েংউ, মচৈ অমদা মরূ চঙবা অমসুং ফজবা মহৈ মরোং তরেৎ পাল্লম্মী~।
\v 6 অদুগা য়েংউ, মখোয়গী তুংদা মরূ চঙদবা অমসুং নোংপোক্কী নুংশিৎনা কংশিনহল্লবা চরোং তরেৎ চোংখৎলক্লম্মী~।
\v 7 অদুগা মরূ চঙদবা চরোং তরেৎ অদুনা মরূ চঙবা অমসুং মপূঙ ফাবা চরোং তরেৎ অদুবু য়োৎশিনখি~। মদুদা ফেরাউ মিকপ থোকখি, অদুগা য়েংউ, মদু মঙ ওইরম্লে~।
\v 8 অয়ুক্তা ফেরাউগী পূক্নীং লাঙতক্নরম্মী~। অদুনা মহাক্না মী থাদুনা ইজিপ লৈবাক্কী মিত্রং হৈবা পূম্নমক অমসুং অশিংবা মী পূম্নমকপু কৌহল্লম্মী~। অদুদগী ফেরাউনা মখোয়দা মহাক্কী মঙশিং অদু তম্লম্মী~। অদুবু ফেরাউদা মদুশিং হন্দোকপা ঙম্বা কনাসু য়াওরমদে~।
\p
\v 9 অদুদগী য়ু য়েনবা মকোক অদুনা ফেরাউদা হায়জখি, <<ঙসি ঐনা ঐগী ইরান নীংশিংজরে~।
\v 10 ফেরাউনা মনাইশিংদা শাউদুনা ঐ অমসুং তল হৌবা মকোকপু ঙাক-শেনবগী লুচিংবগী য়ূমদা লৈবা কৈশুমশঙদা থম্বিখি~।
\v 11 অদুগা ঐখোয়না অহিং অমতদা ঐ অমসুং মহাক্না মঙ অমমম মঙলম্মী~। ঐখোয় অমমম্না মশা মশাগী অর্থ চেঞ্জবা মঙ অমমম মঙলম্মী~।
\v 12 অদুগা মফম অদুদা ঙাক-শেনবগী লুচিংবগী মনাই ওইবা হিব্রু মচা নহা অমা ঐখোয়গা লৈরম্মী~। ঐখোয়না মঙোন্দা মঙ অদু তম্বদা, মহাক্না ঐখোয়দা ঐখোয়গী মঙ অদু হন্দোকপিখি~। ঐখোয় অনীদা মাগী মাগী মঙগী মতুং ইন্না মহাক্না হন্দোকপিখি~।
\v 13 অদুগা মহাক্না ঐখোয়দা অর্থ হন্দোকপিখিবগুম্না থোকখি, ঐবু ঐগী ফমদা হঞ্জিনহনবিরে অমসুং মহাকপুদি থৌরী য়ান্দুনা হাৎখি~।>>
\p
\v 14 অদুগা ফেরাউনা মী থাখিদুনা যোসেফপু কৌহল্লম্মী~। অদুগা মখোয়না মহাকপু তহা তহা লৈনুংগী কৈশুমশঙদগী পুখৎলকখি~। অদুগা মহাক মশানা লু অমসুং কোই কোকথোক্তুনা মফি হোংদোক্লগা ফেরাউগী মফমদা লাকখি~।
\v 15 ফেরাউনা যোসেফতা হায়খি, <<ঐনা মঙ অমা মঙলম্মী, মদু হন্দোকপা ঙম্বা কনাসু লৈত্রে~। নহাক্না মঙ তারগা হন্দোকপা ঙম্মী হায়বা নহাক্কী পাউ অসি ঐনা তারে~।>>
\v 16 যোসেফনা ফেরাউদা হায়জখি, <<মদু ঐগী ইতিক নৎচদে, ঈশ্বরনা ফেরাউদা মপূঙ ফাবা পাউখুম পীবিগনি~।>>
\v 17 ফেরাউনা যোসেফতা হায়রম্মী, <<য়েংউ, ঐগী মঙদা ঐনা তুরেন মপান্দা লেপ্লম্মী~।
\v 18 অদুগা য়েংউ, তুরেন অদুদগী অনোয়বা অমসুং ফজবা শনবী তরেৎ থোক্লক্লম্মী~। অদুগা মখোয়না শীংনাং মরক্তা চারম্মী~।
\v 19 অদুগা য়েংউ, মখোয় অসিগী তুংদা অথীবা অমসুং ময়াং কংবা শনবী তরেৎ থোক্লক্লম্মী~। ঐনা ইজিপ লৈবাক অপূম্বদা মখোয়মুক থীবা খক উখিদ্রি~।
\v 20 অদুদগী ময়াং কংবা অমসুং অথীবা শনবীশিং অদুনা অহানবগী অনোয়বা শনবী তরেৎ অদুবু চাথোকখি~।
\v 21 অদুগা মখোয়না মখোয় অদুবু চাথোকখিবদা, মখোয়না মখোয়বু চাথোকখ্রে হায়বা খঙবা ঙম্লমদে, মরমদি হান্নগুম্না মখোয় অদুমক থীদুনা লৈরম্মী~। মদুদা ঐ মিকপ থোকখি~।
\v 22 অদুগা অমুকসু ঐনা মঙদা উখি, য়েংউ, মচৈ অমদা মরূ চঙবা চরোং তরেৎ পাল্লম্মী~।
\v 23 অদুগা য়েংউ, মখোয়গী তুংদা অখুইবা, মরূ চঙদবা অমসুং নোংপোক্কী নুংশিৎনা কংশিনহল্লবা চরোং তরেৎ চোংখৎলক্লম্মী~।
\v 24 অদুগা অপিকপা চরোংশিং অদুনা ফজবা চরোং তরেৎ অদুবু য়োৎশিনখি~। ঐনা মসিবু মিত্রং হৈবশিংদা তমখি, অদুবু ঐঙোন্দা মদু হন্দোকপা ঙম্বা কনাসু য়াওরমদে~।>>
\p
\v 25 অদুগা যোসেফনা ফেরাউদা হায়রম্মী, <<ফেরাউগী মঙশিং অসিদি অমতনি~। ঈশ্বরনা তৌবিগদৌরিবা অদু মহাক্না ফেরাউদা ফোংদোকপিখ্রবনি~।
\v 26 ফজরবা শনবী তরেৎ অদু চহী তরেৎনি~। অদুগা ফজরবা মহৈ মরোং চরোং তরেৎ অদুসু চহী তরেৎনি~। মঙশিং অসিদি অমতনি~।
\v 27 অদুগা মখোয় অদুগী তুংদা থোক্লকপা ময়াং কংবা অমসুং অথীবা শনবী তরেৎ অদু চহী তরেৎনি~। অদুগা নোংপোক্কী নুংশিৎনা কংশিনহল্লবা মরূ চঙদবা চরোং তরেৎ অদুনা চাক্তাঙবগী চহী তরেৎ ওইরগনি~।
\v 28 ঐনা ফেরাউদা হায়খিবা অদু অসিনি~। ঈশ্বরনা তৌবিগদৌরিবা অদু মহাক্না ফেরাউদা উহনবিখ্রবনি~।
\v 29 য়েংবিয়ু, ইজিপ লৈবাক শীন্থুংনা চহী তরেৎ মহৈ মরোং য়াম্না মরাং কায়না থোক্কনি~।
\v 30 অদুগী মতুংদা চহী তরেৎ চাক তাঙগনি~। অদুগা মহৈ মরোং মরাং কায়বা পূম্নমক অদু ইজিপ লৈবাক্তা কাউখ্রগনি~। অদুগা চাক্তাঙবা অদুনা লৈবাক অপূম্বা মাঙহল্লগনি~।
\v 31 অদুগা মরাং কায়বগী তুংদা চাক্তাঙবা অদুগী মরম্না লৈবাক অদুদা মহৈ মরোং মরাং কায়খিবা অদু নীংশিংলরোই~। মরমদি মদু য়াম্না শাথিবা চাক্তাঙবনি~।
\v 32 মঙ অসি ফেরাউদা অনীরকশুনা মঙহনবগী মরমদি অসিনি: মসি ঈশ্বরনা লেপ্পীখ্রবনি অমসুং ঈশ্বরনা মসি থুনা থোকহনগনি~।
\p
\v 33 অদুনা ফেরাউনা হৌজিক্তি ৱাখল তাবা অমসুং অশিংবা মী অমবু য়েংবিদুনা ইজিপ লৈবাক্কী মথক্তা হাপ্পীসনু~।
\v 34 ফেরাউনা মসি তৌবিসনু: মহাক্না লৈবাক অসিদা অঙম অথৌশিং হাপ্পীদুনা মহৈ মরোং মরাং কায়বা চহী তরেৎ অদুগী মনুংদা ইজিপ লৈবাক্কী শরূক মঙাগী শরূক অমগী মহৈ মরোং লৌশিনবিহৌসনু~।
\v 35 লাক্কদৌরিবা নুঙাইবা চহীশিং অসিগী চিঞ্জাক পূম্নমক মখোয়না খোমজিনবিসনু অমসুং ফেরাউগী খূত্তা মহৈ মরোং পৈশিনসনু~। অদুগা সহরশিংদা মখোয়না চিঞ্জাক থমসনু~।
\v 36 চাক্তাঙবা অদুগী মনুংদা লৈবাক অসি মাঙদনবা ইজিপ লৈবাক্তা থোক্লগদবা চহী তরেৎ চাক্তাঙবা অদুগীদমক চিঞ্জাক অদু লৈবাক অদুদা পৈশিন্দুনা থমগদবনি~।>>
\s1 যোসেফনা ফম কাবা
\p
\v 37 ফেরাউ অমসুং মহাক্কী মনাই পূম্নমক্কী মফমদা ৱাফম অসি ফনা উরম্মী~।
\v 38 অদুগা ফেরাউনা মহাক্কী মনাইশিংদা হায়খি, <<ঈশ্বরগী থৱায়না মঙোন্দা লৈবিবা অসিগুম্বা মী অমবু ঐখোয়না ফংবা ঙমগদ্রা?>>
\v 39 অদুগা ফেরাউনা যোসেফতা হায়খি, <<পূম্নমক অসি ঈশ্বরনা নঙোন্দা ফোংদোকপিবনিনা নহাক্কুম্বা ৱাখল তাবা অমসুং অশিংবা কনাসু লৈত্রে~।
\v 40 নহাক্না ঐগী য়ূম অসি পান্নগনি অমসুং নহাক্কী ৱা মতুং ইন্না ঐগী মী পূম্নমক্না চৎকনি~। ফম্বানগী মরীদতা ঐহাক্না নঙোন্দগী হেন্না চাউগনি~।>>
\v 41 অদুগা ফেরাউনা যোসেফতা হায়খি, <<য়েংউ, ইজিপ লৈবাক অপূম্বগী মথক্তা ঐহাক্না নহাকপু মপু ওইনা হাপ্লবনি~।
\v 42 অদুগা ফেরাউনা মশাগী চূম-খূদোপ অদু মখূত্তগী লৌথোক্লগা যোসেফকী মখূত্তা শিবিখি~। অদুগা মহাকপু অনানবা লিনেনগী ফি শেৎহনবিদুনা মঙক্তা সনাগী লীক অমা শিবিখি~।
\v 43 অদুগা মহাক্না মহাক্কী অনীশুবা শগোল গাড়ী অদুদা মহাকপু তোংহনবিখি~। অদুগা মখোয়না মহাক্কী মমাঙদা চত্তুনা লাউরম্মী, <<খুরু খুদক কূল্লু~।>> অসুম্না মহাক্না ইজিপ লৈবাক অপূম্বগী মথক্তা যোসেফপু মপু ওইনা হাপ্পীখি~।
\v 44 অদুগা ফেরাউনা যোসেফতা হায়খি, <<ঐদি ফেরাউনি~। ইজিপ লৈবাক অপূম্বদা নহাক্কী অয়াবা য়াওদনদি কনা অমতনসু মখোঙ নৎত্রগা মখূৎ লেঙলোই~।>>
\v 45 অদুগা ফেরাউনা যোসেফকী মিং \f + \fr 41:45 \fk সফেনৎ পানেহ: \ft অর্থদি <<মতিক মঙান্দা পোত্থাবগী লনগৈ~।>>\f*সফেনৎ পানেহ হায়না থোনখি~। অদুগা মহাক্কী নুপী ওইনবগীদমক ওনগী পুরোহিৎ পোতীফরাগী মচা নুপী অসেনাৎপু ফেরাউনা মঙোন্দা পীবিখি~। অসুম্না ইজিপ লৈবাক শীন্থুংনা যোসেফনা চৎলম্মী~।
\p
\v 46 যোসেফনা ইজিপকী নিংথৌ ফেরাউগী মমাঙদা লেপখিবা মতম অদুদা মশাগী চহী কুন্থ্রা শুরম্মী~। অদুগা যোসেফনা ফেরাউগী মফমদগী থোক্লক্তুনা ইজিপ লৈবাক শীন্থুংনা চৎলম্মী~।
\v 47 মহৈ মরোং মরাং কায়না থোকপা চহী তরেৎ অদুদা লৈবাক্কী পোত্থোক মরাং কায়না থোক্লম্মী~।
\v 48 অদুনা ইজিপ লৈবাক্তা থোকপা চহী তরেৎ অদুগী চিঞ্জাক পূম্নমক অদু মহাক্না খোমজিন্দুনা চিঞ্জাক অদু সহরশিংদা পৈশিল্লম্মী~। সহর খুদিংমক্কী অকোয়বদা লৈবা লৌবুক্তগী চিঞ্জাক অদু সহর খুদিংদা পৈশিল্লম্মী~।
\v 49 অসুম্না যোসেফনা সমুদ্রগী লৈঙোইগুম্না মহৈ মরোং অদু য়াম্না পৈশিনখি~। অরোইবদা মহাক্না মশীং থীবা ঙমদবদগী মশীং থীবা তোকখি~।
\p
\v 50 চাক্তাঙবগী চহী অদু য়ৌরক্ত্রিঙৈদা যোসেফকী মচা নিপা অনী পোকখি~। ওনগী পুরোহিৎ পোতীফরাগী মচা নুপী অসেনাৎনা মখোয়বু পোকপনি~।
\v 51 অহন অদুগী মমিং যোসেফনা \f + \fr 41:51 \fk মনাসে: \ft অর্থদি <<কাউহনবা>> হায়বনি~।\f*মনাসে থোনখি: <<মরমদি ঈশ্বরনা ঐবু ঐগী অৱাবা অমসুং ইপাগী ইমুং মনুং অপূম্ববু কাউহনবিরে~।>>
\v 52 অদুগা অনীশুবা মচা নিপা অদুগী মমিং মহাক্না \f + \fr 41:52 \fk ইফ্রায়িম: \ft অর্থদি <<মহৈ য়ানবা>> হায়বনি~।\f*ইফ্রায়িম থোনখি: <<মরমদি ঐনা অৱাবা ফংবা লৈবাক্তা ঈশ্বরনা ঐবু মহৈ য়ালহনবিরে~।>>
\p
\v 53 অসুম্না ইজিপ লৈবাক্তা মহৈ মরোং মরাং কায়না থোকপা চহী তরেৎ অদু লোইশিল্লকখি~।
\v 54 অদুগা যোসেফনা হায়খিবা মতুং ইন্না চাক্তাঙবা চহী তরেৎ অদু লাকপা হৌরকখি~। অদুনা লৈবাক পূম্নমক্তা চাক তাঙখি~। অদুবু ইজিপ লৈবাক অপূম্বদদি চিঞ্জাক লৈরম্মী~।
\v 55 অদুগা ইজিপ লৈবাক অপূম্বনা চাবা ফংনরক্ত্রবা মতমদা মীশিংনা ফেরাউদা চিঞ্জাক নিজরম্মী~। অদুগা ফেরাউনা ইজিপ মচা পূম্নমক্তা হায়রম্মী, <<যোসেফকী মফমদা চৎলু~। মহাক্না নখোয়দা হায়বা অদু তৌ~।>>
\v 56 চাক্তাঙবা অদু মালেমগী লৈমায় পূম্বদা শীন্থুংখি~। অদুনা যোসেফনা পুকৈ অপূম্বা হাংদোক্তুনা ইজিপ মচাশিংদা চানবা য়োল্লম্মী~। মরমদি ইজিপ লৈবাক্তা চাক্তাঙবা অদু য়াম্না কনখৎলকখি~।
\v 57 মালেম পূম্বদা শাথিনা চাক তাঙখিবনা লৈবাক পূম্নমক্না ইজিপ্তা যোসেফকী মফমদা মহৈ মরোং লৈবা লাক্লম্মী~।
\c 42
\s1 যোসেফকী ময়াম্বশিংনা ইজিপ্তা চৎপা
\p
\v 1 অদুগা ইজিপ্তা মহৈ মরোং লৈ হায়বা যাকোবনা খঙলবদা মচা নিপাশিংদা হায়রম্মী, <<নখোয়না অমগা অমগা য়েংনদুনা লৈরিবা করিগীনো?>>
\v 2 অমুক্কা মহাক্না হায়রম্মী, <<য়েংউ, ইজিপ্তা মহৈ মরোং লৈ হায়বা ঐনা তারে~। অদুনা ঐখোয় শিদনবা অমসুং হিংবা য়ানবা নখোয়না মদুদা চত্তুনা মফম অদুদগী ঐখোয়গীদমক মহৈ মরোং লৈরুচো~।>>
\p
\v 3 মরম অদুনা যোসেফকী ময়াম্বা তরানা ইজিপ্তগী মহৈ মরোং লৈরুনবা চৎলম্মী~।
\v 4 অদুবু যোসেফকী মনাউ বেনজামিন্দি ময়াম্বশিংগা যাকোবনা থাখিদে~। মরমদি মহাক্না হায়খি, <<মহাক খুদোংথীবদা তাবা য়াই~।>>
\v 5 মহৈ মরোং লৈবা লাকপশিংগী মরক্তা ইস্রায়েলগী মচা নিপাশিংসু লাক্লম্মী~। মরমদি চাক্তাঙবা অদু কেনান লৈবাক্তসু থোকখি~।
\v 6 যোসেফতি লৈবাক অদুগী লৈঙাকপা মপু ওইরম্মী, লৈবাক অদুগী মী পূম্নমক্তা মহৈ মরোং য়োনখিবা অদু মহাক্ননি~। অদুগা যোসেফকী ময়াম্বশিংনা লাক্তুনা মহাক্কী মমাঙদা লৈপাক্তা উপ্রাক্না উপ্ত‌ুনা খুরুমজখি~।
\v 7 মদুদা যোসেফনা ময়াম্বশিংবু উবদা মশক খঙখি~। অদুবু মখোয়দা মহাক মশাদি মীতোপ অমগুম্না উত্তুনা খোন য়াক্না মখোয়দা ঙাঙলম্মী~। মহাক্না মখোয়দা হংখি, <<নখোয় কদায়দগী লাকপনো?>> অদুগা মখোয়না খুম্লম্মী, <<ঐখোয় চিঞ্জাক লৈজনবা কেনান লৈবাক্তগী লাকচবনি~।>>
\v 8 যোসেফনা মহাক্কী ময়াম্বশিংবু মশক খঙখি, অদুবু মখোয়নদি মহাকপু খঙলমদে~।
\v 9 মখোয়গী মরমদা মহাক্না মঙখিবা মঙশিং অদু যোসেফনা নীংশিংলকখি, অদুগা মখোয়দা হায়খি, <<নখোয় লাঞ্জাবা মীশিংনি~। নখোয়দি লৈবাক্কী অচেৎ অকোম য়েংবা লাকপনি~।>>
\v 10 মখোয়না মঙোন্দা খুমখি, <<নৎচদে, ঐগী ইবুংঙো, ননাইশিংদি চানবা লৈবা লাকচবনি~।
\v 11 ঐখোয় পূম্নমক ইপা অমতগী মচা নিপাশিংনি~। ঐখোয় অচুম্বা চৎপা মীশিংনি, ননাইশিংদি লাঞ্জাবা মীশিং নৎচদে~।>>
\v 12 অদুগা মহাক্না মখোয়দা হায়রম্মী, <<নত্তে, নখোয়দি লৈবাক্কী অচেৎ অকোম য়েংবা লাকপনি~।>>
\v 13 অদুগা মখোয়না হায়খি, <<ননাই ঐখোয়দি ইচীন ইনাউ তরানিথোইনি, কেনান লৈবাক্তা লৈবা নিপা অমতগী মচা নিপাশিংনি~। অদুগা য়েংবিয়ু, অতোম্বা অদু ঙসি ফাওবা ইপাগা লৈমিন্নহৌই, অদুগা অমদি লৈখিদ্রে~।>>
\v 14 মদুদা যোসেফনা মখোয়দা হায়রম্মী, <<ঐনা নখোয়দা হায়খিবা অদুমক্নি, <নখোয় লাঞ্জাবা মীশিংনি~।>
\v 15 মসিনা নখোয়বু চাং য়েংগনি, নখোয়গী ননাউ অতোম্বা অদু মফম অসিদা লাক্ত্রবদি, ফেরাউনা হিংলিবগুম্না, নখোয় মফম অসিদগী থোকপা ঙম্লোই~।
\v 16 নখোয়গী নরক্তগী অমবু থাদুনা ননাউ অদুবু পুহল্লকউ, অদুগা নখোয়বুদি কৈশুমশঙদা থমগনি~। মদুনা নখোয়দা অচুম্বা লৈব্রা হায়বা নখোয়গী ৱা অদু চাং য়েংগনি, নৎত্রবদি ফেরাউনা হিংলিবগুম্না, নখোয় শোয়দনমক লাঞ্জাবা মীশিংনি~।>>
\v 17 অদুদগী মহাক্না মখোয় পূম্নমকপু পুলপ্না কৈশুমশঙদা নুমিৎ হুম্নি থম্লম্মী~।
\v 18 অদুগা হুম্নিশুবা নুমিত্তা যোসেফনা মখোয়দা হায়খি, <<মসি তৌ, অদুগা হিংজৌ, মরমদি ঐনা ঈশ্বরবু কি~।
\v 19 নখোয় পূকচেন শেংবা মী ওইরবদি, নখোয়গী নচিন ননাউগী মরক্তগী অমবু কৈশুমশঙদা ফাজিন্দুনা থমহৌসনু~। অদুগা নখোয় চৎলু, নখোয়গী ইমুং মনুংদা চাক্তাঙবা থোক্লিবা অদুগীদমক মহৈ মরোং পুখো~।
\v 20 অদুগা নখোয়গী ননাউ অতোম্বা অদু ঐগী ইফমদা পুরকউ~। মদুদা নখোয়গী ৱা চুম্মী হায়বা খঙগনি, অদুগা নখোয় শিরোই~।>> মতৌ অদুম্না মখোয়না তৌজখি~।
\p
\v 21 মখোয়না অমগা অমগা হায়নরম্মী, <<তশেংনমক ইনাউ অদুগী মরমদা ঐখোয়গী ইরান লৈ, মরমদি মহাক্কী মথৱায় ৱাখিবা অদু ঐখোয়না উরগা, মহাক্না ঐখোয়দা নোঞ্জখিবা মতমদা ঐখোয়না তাবিখিদে। মরম অদুনা অৱাবা অসি ঐখোয়গী ইথক্তা তারিবনি~।>>
\v 22 মদুদা রূবেন্না মখোয়দা হায়খি, << <অঙাং অসিগী মথক্তা নখোয় পাপ তৌগনু> হায়দুনা ঐনা নখোয়দা হায়খিদ্রা? অদুবু নখোয়না তাখিদে~। মরম অদুনা য়েংউ, হৌজিক মহাক্কী ঈগী লমন খুম্বনি~।>>
\v 23 মখোয়গী ৱা অদু যোসেফনা খঙই হায়বসি মখোয়না খঙলমদে, মরমদি মহাক্না লোন হন্দোকপা অমগী মপান্না মখোয়গা ৱা ঙাঙনরম্মী~।
\v 24 অদুগা মহাক্না মখোয়গী মনাক্তগী থোকখিদুনা কপখি~। অদুবু মহাক্না মখোয়দা অমুক হল্লক্তুনা মখোয়গা ৱা ঙাঙনরগা মখোয়গী মরক্তগী শিমিয়োনবু পুথোক্তুনা মখোয়গী মমাঙদা ফাদুনা থমখি~।
\s1 যোসেফকী ময়াম্বশিংনা কেনান্দা হনবা
\p
\v 25 অদুগা মখোয়গী খাউশিং অদু মহৈ মরোং হাঞ্জিন্নবা মী খুদিংমক্কী শেন অদু মাগী মাগী বোরা খাউদা অমুক হন্না হনবিখিনবা অমসুং মখোয়গী লম্বীগী চয়োম হাপখিনবা যোসেফনা য়াথং পীখি~। মতৌ অসুম্না মহাক্না মখোয়দা তৌবিখি~।
\v 26 অদুগা মখোয়না মখোয়গী লোলাশিংদা মহৈ মরোং অদু হাপকৎলগা মফম অদুদগী খোঙশাল্লক্লম্মী~।
\v 27 মীথুংশঙদা মখোয়গী মরক্তগী অমনা মহাক্কী লোলা মচীঞ্জাক পীজনবা মহাক্কী বোরা খাউ অদু হাংদোকপদা মহাক্কী শেন অদু উরম্মী, মরমদি মদু বোরা খাউগী মচীন্দা য়াওরম্মী~।
\v 28 অদুগা মহাক্না মচীন মনাউশিংদা হায়রম্মী, <<ঐগী শেন হনবিরক্লে~। য়েংউ, মদু ঐগী বোরা খাউদা য়াওরম্লে~।>> মদুদা মখোয়গী মিহুন থাহুন চেনখৎখি অমসুং মখোয় য়াম্না কিদুনা অমগা অমগা হায়নরকই, <<ঈশ্বরনা ঐখোয়দা তৌবিখিবা অসি করিনো?>>
\p
\v 29 অদুদগী কেনান লৈবাক্তা মখোয়গী মপা যাকোবকী মফমদা মখোয়না থুংখিদুনা মখোয়দা থোকখিবা পূম্নমক অদু মঙোন্দা তম্লম্মী~।
\v 30 মদুদা মখোয়না হায়খি, <<লৈবাক অদুগী মপু ওইরিবা নিপা অদুনা ঐখোয়দা খোন য়াক্না ৱা ঙাঙখি~। অদুগা ঐখোয়বু লৈবাক অদুদা লাকপা লাঞ্জাবা মীশিংনি হায়দুনা লৌখি~।
\v 31 মদুদা ঐখোয়না মঙোন্দা হায়জখি, <ঐখোয়দি পূকচেন শেংবা মীশিংনি~। ঐখোয় লাঞ্জাবা মীশিং নৎচদে~।
\v 32 ঐখোয় ইচীন ইনাউ তরানিথোইনি, ইপা অমতগী মচা নিপাশিংনি, অমদি লৈত্রে~। অদুগা অতোম্বা অদুদি হৌজিক কেনান লৈবাক্তা ইপাগা লৈমিন্নহৌই~।>
\v 33 অদুগা লৈবাক অদুগী মপু ওইরিবা নিপা অদুনা ঐখোয়দা হায়রকখি, <মসিনা নখোয় পূকচেন শেংবা মীনি হায়বা ঐনা খঙগনি; নখোয়গী নচিন ননাউশিংগী মরক্তগী অমা ইনাক্তা থনম্মু, অদুগা নখোয়গী ইমুং মনুংদা চাক্তাঙবা থোক্লিবা অদুগীদমক চিঞ্জাক পুদুনা চৎলুখো~।
\v 34 অদুগা ননাউ অতোম্বা অদু ঐগী ইফমদা পুরকউ~। মদুদা নখোয় লাঞ্জাবা মীশিং নত্তে, পূকচেন শেংবা মীশিংনি হায়বা ঐনা খঙগনি~। অদুগা ঐনা নখোয়গী নচিন ননাউ অসি নখোয়দা পীগনি~। অদুগা নখোয় লৈবাক অসিদা ললোন ইতিক তৌবা য়াগনি~।> >>
\p
\v 35 মখোয়না মখোয়গী বোরা খাউশিং অদু হৈদোকপদা অসুম্না থোকখি, য়েংউ, মী খুদিংমক্কী শেন ময়োম অদু মাগী মাগী বোরা খাউদা য়াওরম্লে~। অদুগা মখোয়গা মখোয়গী মপাগনা শেন ময়োমশিং অদু উবদা কিরম্মী~।
\v 36 মখোয়গী মপা যাকোবনা মখোয়দা হায়খি, <<নখোয়না ঐবু ইচাশিংগা কায়না মৈশা লাংহনবিরে~। যোসেফ লৈত্রে, সিমোন লৈত্রে~। অদুগা নখোয়না বেনজামিনবুসু পুথোকনীংই~। পূম্নমক অসি ঐগী মায়োক্তনি~।>>
\v 37 রূবেন্না মপাদা হায়জখি, <<ঐনা মহাকপু নহাক্কী নফমদা পুরক্ত্রবদি, ঐগী ইচা নিপা অনীমক হাৎপিয়ু~। মহাকপু ঐগী খূত্তা শিন্নবিয়ু, ঐনা মহাকপু অমুক হন্না নহাক্কী নফমদা পুজরক্কনি~।>>
\p
\v 38 অদুবু মপানা হায়খি, <<ঐগী ইচা নিপাদি নখোয়গা চৎলোই, মরমদি মহাক্কী ময়াম্বা শিখ্রে, অদুগা মহাক মতোমতা ঙায়হৌরে~। নখোয়না চৎপা লম্বীদা মঙোন্দা খুদোংথীবা থোক্লবদি, নখোয়না ইপোক হৌরবা ঐবু অৱাবগা লোয়ননা খম্নুং লৈবাক্তা পুথগনি~।>>
\c 43
\s1 বেনজামিনগা লোয়ননা ইজিপ্তা হন্না চৎপা
\p
\v 1 লৈবাক অদুদা শাথিনা চাক তাঙলম্মী~।
\v 2 মখোয়না ইজিপ্তগী পুরকখিবা মহৈ মরোংশিং অদু চাথোকখ্রবদা, মখোয়গী মপানা মখোয়দা হায়রম্মী, <<নখোয়না অমুক হন্না চৎলগা ঐখোয়গীদমক মহৈ মরোং খরা লৈরু~।>>
\p
\v 3 অদুবু যিহূদানা মপাদা হায়খি, <<নিপা অদুনা ঐখোয়দা কন্না অসুম্না হায়রকখি, <ননাউ অদু নখোয়গা লোয়নরক্ত্রবদি নখোয়না ঐগী মায়থোং উবা ফংলোই~।>
\v 4 নহাক্না ঐখোয়গী ইনাউবু ঐখোয়গা থারবদি, ঐখোয়না চত্তুনা নহাক্কীদমক মহৈ মরোং লৈরুগনি~।
\v 5 নহাক্না মহাকপু থাদ্রবদি ঐখোয় চৎলোই; মরমদি নিপা অদুনা ঐখোয়দা হায়খি, <ননাউ অদু নখোয়গা লোয়নরক্ত্রবদি নখোয়না ঐগী মায়থোং উবা ফংলোই~।> >>
\v 6 মদুদা ইস্রায়েলনা হায়খি, <<নখোয়না নিপা অদুদা নখোয়গী ননাউ অমসু হিংলি হায়রুদুনা নখোয়না ঐঙোন্দা করিগী অসুক থীনা ৱাহল্লিবনো?>>
\v 7 মদুদা মখোয়না হায়খি, <<নিপা অদুনা ঐখোয়গী মরমদা অমসুং ঐখোয়গী ইমুং মনুংগী মরমদা কূপ্না হংদুনা হায়রকই, <নখোয়গী নপা হৌজিকসু হিংলিব্রা? নখোয়গী অতোপ্পা ননাউ লৈরিব্রা?> ৱাহংশিং অসিগী মতুং ইন্না ঐখোয়না মঙোন্দা হায়খিবনি~। <নখোয়গী ননাউ অদু পুরকউ> হায়না মহাক্না হায়রক্কনি হায়বা ঐখোয়না করম্না খঙগনি?>>
\v 8 যিহূদানা মপা ইস্রায়েলদা হায়খি, <<ঐখোয়সু, নহাকসু ঐখোয়গী অঙাংশিংসু শিদদুনা হিংননবা নিপা মচা অদু ঐগা থাবিয়ু, অদুগা ঐখোয়না হৌগত্তুনা চৎলগে~।
\v 9 ঐ মহাক্কীদমক জামিন ওইরগনি~। অদুগা নহাক্না ঐঙোন্দা মহাক্কী দায় পীবিয়ু~। ঐনা মহাকপু পুরক্লগা নহাক্কী মাঙদা থম্লদ্রবদি, ঐনা মতম পূম্নমক্তা মদুগী ইরান পুজগে~।
\v 10 ঐখোয়না থেঙথরমদ্রবদি শোয়দনমক ঐখোয় চত্তুনা অনীরক হল্লক্লম্লগনি~।>>
\v 11 মখোয়গী মপা ইস্রায়েলনা মখোয়দা হায়রম্মী, <<অদুম্না তৌগদবা ওইরবদি নহাক্কী বোরা খাউদা লম অসিগী খ্বাইদগী ফবা পোত্থোকশিং খরা, মোলোম খরা, খোইহি খরা, মরূ মরাংশিং, \f + \fr 43:11 \fk মূরা: \ft মনম নুংশিবা থাউ~।\f*মূরা, বোৎনিম মরূশিং অমসুং অলমোন্দগী মহৈশিং নিপা অদুদা খূদোন ওইনা কৎনবা পুখো~।
\v 12 অদুগা নখোয়গী খূত্তা শেন অদু শরূক অনী পুখো; অদুগা নখোয়গী বোরা খাউ মচীন্দা হাপ্লকপা শেন অদুসু নখূত্তা পুখো, মদু শোয়খিবা ওইরম্বসু য়াই~।
\v 13 নখোয়গী ননাউ অদু পুরো, অদুগা হৌগৎলু, নিপা অদুগী মনাক্তা অমুক্কা চৎলু~।
\v 14 মহাক্না নখোয়গী নয়াম্বশিংবু অমসুং বেনজামিনবু থাদোকপিরক্নবা ইঙম ঙম্বা ঈশ্বরনা নখোয়দা নিপা অদুগী মমাঙদা চানবিবা ওইসনু~। ঐনা কায়না মৈশা লাংলসু লাংলগে~।>>
\p
\v 15 অদুদগী মখোয়না খূদোনশিং অদুগা বেনজামিনগা পুখি~। অদুগা মখোয়না মখূত্তা শেন অদুগী শরূক অমা হেন্না পায়দুনা হৌগৎলগা ইজিপ তান্না চৎখি, অদুগা মখোয়না যোসেফকী মাঙদা লেপখি~।
\v 16 যোসেফনা বেনজামিনবু মখোয়গা লেপ্ত‌ুনা লৈবা উবদা, মহাক্কী য়ূম পান্নবা মী অদুদা হায়খি, <<মীশিং অসি ঐগী য়ূমদা পুখো~। অদুগা শা অমা হাৎলগা থৌরাঙ তৌ, মরমদি মীশিং অসি নুমিৎ য়ুংবা মতমদা ঐগা চামিন্নগনি~।>>
\v 17 যোসেফনা হায়খিবগুম্না নিপা অদুনা তৌখি; অদুগা নিপা অদুনা মীশিং অদুবু যোসেফকী ময়ূমদা পুরকখি~।
\v 18 মখোয়বু যোসেফকী ময়ূমদা পুরকপা মরম্না মীশিং অদুনা কিরম্মী~। মখোয়না হায়খি, <<অহানবদা ঐখোয়গী বোরা খাউশিংদা হল্লকখিবা শেন অদুগীদমক ঐখোয়বু পুরক্লবনি~। অসুম্না মহাক্না ঐখোয়গী ইথক্তা খুদোংচাবা থিদুনা ঐখোয়বু লোলা অসিগা মীনাই ওইনা লৌনবনি~।
\v 19 মখোয়না যোসেফকী য়ূম পান্নবা মী অদুগী মনাক্তা লাক্লগা য়ূম অদুগী থোঙ মনাক্তা মহাক্কা ৱারী শাখি,
\v 20 অদুগা হায়খি, <<হে ইবুংঙো, অচুম্বমক ঐখোয় অহানবদা মহৈ মরোং লৈনবা লাকখিবনি~।
\v 21 অদুগা ঐখোয়না মীথুংশঙ য়ৌরগা ঐখোয়গী বোরা খাউশিং অদু হাংদোকখি, য়েংউ, মদুদা মী খুদিংগী শেন অদু মাগী মাগী বোরা খাউ মচীন্দা, ঐখোয়গী শেনগী চপ চাবা অরূম্বা অদু য়াওরম্মী~। মরম অদুনা ঐখোয়না মদু ঐখোয়গী খূত্তা অমুক হন্না পুজরকই~।
\v 22 ঐখোয়না মহৈ মরোং লৈনবা ঐখোয়গী খূত্তা অতোপ্পা শেনসু পুজরকই~। ঐখোয়গী বোরা খাউশিংদা কনানা শেন অদু হাপচিনবনো হায়বা ঐখোয়না খঙজদে~।>>
\v 23 মদুদা মহাক্না হায়রম্মী, <<নখোয় ঈঙথনা লৈয়ু, কিগনু~। নখোয়গী ঈশ্বর অমসুং নখোয়গী নপাগী ঈশ্বরনা নখোয়বু বোরা খাউশিংদা লন্থুম পীবিরে~। ঐনা নখোয়গী শেন অদু ফংখি~।>> অদুদগী মহাক্না সিমোনবু মখোয়গী মনাক্তা পুথোক্লকখি~।
\v 24 নিপা অদুনা মীশিং অদুবু যোসেফকী য়ূমদা পুরক্তুনা মখোয়দা ঈশিং পীখি অমসুং মখোয়না মখোঙ চামথোকচখি~। অদুগা মহাক্না মখোয়গী লোলাশিংদা শজিক থাখি~।
\v 25 যোসেফনা নুমিৎ য়ুংবা মতমদা লাকপদা পীনবা মখোয়না খূদোন অদু থৌরাঙ তৌদুনা লৈরম্মী~। মরমদি মখোয়না মফম অদুদা তল চাগনি হায়বা তাখি~।
\s1 ময়াম্বশিংনা যোসেফপু খুরুম্বা
\p
\v 26 যোসেফনা য়ূমদা হল্লকপা মতমদা য়ূম অদুদা মখোয়গী খূত্তা লৈবা খূদোন অদু মঙোন্দা মখোয়না পুরকখি অমসুং মখোয়না লৈপাক্তা মরু লূকথদুনা খুরুমজরম্মী~।
\v 27 মতম অদুদা যোসেফনা মখোয়গী মরমদা হংলদুনা হায়রকই, <<নখোয়না হায়খিবা অহন ওইরবা নখোয়গী নপা অদু হকচাং ফনা লৈরিব্রা? মহাক হৌজিক ফাওবা হিংলিব্রা?>>
\v 28 মদুদা মখোয়না খুমখি, <<নহাক্কী ননাই ঐখোয়গী ইপা অদু হকচাং ফনা লৈরি, মহাক হৌজিক ফাওবা হিংলি~।>> মদুদা মখোয়না মকোক নোন্থদুনা উপ্রাক্না উপ্ত‌ুনা খুরুমজখি~।
\v 29 যোসেফনা য়েংথোকখিবদা, মহাক্কা হেক পোকমিন্নবা মনাউ বেনজামিন লেপ্ত‌ুনা লৈরম্বা উখি~। মদুদা মহাক্না হায়খি, <<নখোয়না ঐঙোন্দা হায়খিবা নখোয়গী ননাউ অদু অসিরা?>> অদুগা যোসেফনা হায়খি, <<ইচা নিপা, ঈশ্বরনা নঙোন্দা থৌজানবিবা ওইসনু~।>>
\v 30 মনাউবু উবদা মথম্মোই শোকখিদুনা যোসেফনা তহা তহা তৌদুনা কপ্নবা মফম অমা থিজখি~। মহাক্না কা অমদা চঙখ্রগা মফম অদুদা কপখি~।
\v 31 অদুগা মহাক্না মমায় তাথোক্লগা মপান্দা থোক্লক্লম্মী~। অদুগা মহাক্না পূক্নীং ফাথরগা হায়রকই, <<তল য়েল্লো~।>>
\v 32 ইজিপকী মীশিংনা হিব্রুগী মীশিংগা চামিন্নবা অসি তুক্কচবা মরম্না মখোয় পূন্না তল চামিন্নবা য়ারমদে; মরম অদুনা মহাকপু তোঙান্না ফমহন্দুনা পীজরম্মী, অদুগা মখোয় মশানা তোঙান্না চারম্মী, অদুগা ইজিপকী মীশিংনা তোঙান্না মফম অমদা চারম্মী~।
\v 33 মহাক্কী মাঙদা, পিবাফমগী মতুং ইন্না অহানবা পোকপনা মকোক্তা অদুগা অতোনবা অদুনা নহা ওইবগী মতুং ইন্না মমৈদা, মখোয়বু ফমহল্লম্মী~। অদুগা যোসেফকী মচীন মনাউশিংনা ঙক্লদুনা অমগা অমগা য়েংনরম্মী~।
\v 34 মহাক্না মখোয়দা মহাক্কী মাঙদগী চাননবা লৌরগা হাপ্লম্মী~। অদুবু বেনজামিনগী চানবদি অতৈদগী শরূক মঙা হেল্লম্মী~। অসুম্না মখোয়না থক্লম্মী অমসুং মহাক্কা পেন্না থকমিন্নখি~।
\c 44
\s1 যোসেফকী লুপাগী তেঙ্গোৎ
\p
\v 1 যোসেফনা মহাক্কী য়ূম পান্নবা মী অদুদা য়াথং পীদুনা হায়, <<মীশিং অদুনা পুবা ঙমগদবা মখৈ মখোয়গী বোরা খাউশিং অদুদা চিঞ্জাক থন্না হাপচিল্লু, অদুগা মী খুদিংগী বোরা খাউগী মচীন্দা মশা মশাগী শেন অদুসু হাপচিল্লু~।
\v 2 ঐগী তেঙ্গোৎ, হায়বদি লুপাগী তেঙ্গোৎ অদু ইতোন তোনবা মনাউ অদুগী বোরা খাউ মচীন্দা মহাক্কী মহৈ মরোংগী শেন অদুগা হাপচিল্লু~।>> যোসেফনা হায়খিবগী মতুং ইন্না মহাক্না তৌখি~।
\v 3 নোং হেক ঙাল্লকপগা মীশিং অদু অমসুং মখোয়গী লোলাশিংগা লোয়ননা থাখি~।
\v 4 মখোয়না সহর লান্না চৎখিবা পঙলাপ লাপত্রিঙৈদা যোসেফনা মহাক্কী য়ূম পান্নবা মী অদুদা হায়রম্মী, <<হৌগৎলু, মীশিং অদু তান্নৌ~। নহাক্না মখোয়বু ফংবদা অসুম্না হায়য়ু, <নখোয়না অফবা তৌবগী মহুত্তা ফত্তবা তৌরিবা করিগীনো?
\v 5 তেঙ্গোৎ অসি ঐগী ইবুংঙোনা থকপা তেঙ্গোৎ অদু নৎত্রা? মদুগী মপান্না মহাক্না তশেংনা লাইৱা শান্নবা নৎত্রা? নখোয়না তৌখিবা অসি ফত্তবা থবক্নি~।> >>
\p
\v 6 মহাক্না মখোয়বু তান্নদুনা ফংলবদা, মহাক্না ৱাশিং অসিমক মখোয়দা হায়রম্মী~।
\v 7 মখোয়না মঙোন্দা হায়খি, <<ঐগী ইবুংঙোনা অসিগুম্বা ৱাশিং অসি করিগী হায়রিবনো? নহাক্কী ননাইশিংনা অসিগুম্বা থবক তৌবা অসি খক ওইদসনু~।
\v 8 য়েংবিয়ু, ঐখোয়গী বোরা খাউগী মচীনশিংদগী ফংবা শেন অদু কেনানগী লমদগী ঐখোয়না অমুক হন্না নঙোন্দা পুরকখি~। ঐখোয়না নহাক্কী ইবুংঙোগী য়ূমদগী করিগী সনা, লুপা হূরানগদগে?
\v 9 নহাক্কী ননাইশিংগী মরক্তগী কনাগুম্বা অমদা মসি ফংলবদি, মহাক শিসনু অমসুং ঐখোয়সু ঐখোয়গী ইবুংঙোগী মীনাই ওইগনি~।>>
\v 10 অদুগা মহাক্না হায়খি, <<নখোয়গী ৱাগী মতুং ইন্না হৌজিক মদুমক ওইসনু~। মসি লৌরম্বা মহাক অদু ঐগী মীনাই ওইগনি~। অদুগা নখোয়দি নরান লৈরোই~।>>
\v 11 অদুদগী মী খুদিংমক থুনমক মাগী মাগী বোরা খাউ লৈপাক্তা থমদুনা মাগী মাগী বোরা খাউ অদু হাংদোক্লম্মী~।
\v 12 মরম অদুনা মহাক্না অহন্দগী হৌনা থিরগা অতোনবদা লোইশিনখি~। অদুগা তেঙ্গোৎ অদু বেনজামিনগী বোরা খাউদগী ফংলম্মী~।
\v 13 মতম অদুদা মখোয়না মফি মরোন শেগায়খি, অদুগা মী অমমম্না মহাক মহাক্কী লোলাদা মপোৎ থোঙ্গৎলগা সহরদা অমুক হল্লকখি~।
\v 14 অদুগা যিহূদা অমসুং মহাক্কী মচীন মনাউশিংনা যোসেফকী য়ূমদা লাকখি~। মফম অদুদা যোসেফ অদুমক লৈরম্লি~। মখোয়না মহাক্কী মাঙদা লৈপাক্তা তুথখি~।
\v 15 মদুদা যোসেফনা মখোয়দা হায়রম্মী, <<নখোয়না তৌখিবা থবক অসি করিনো? ঐগুম্বা অমনা লাইৱাগী মপান্না পোৎ থিদোকপা ঙমগনি হায়বা নখোয় খঙদ্রা?>>
\v 16 মতম অদুদা যিহূদানা হায়খি, <<ঐগী ইবুংঙোদা ঐখোয়না করি অমুক হায়গনি? ঐখোয়না করি ঙাঙজগনি? নৎত্রগা করম্না ঐখোয়না ইশাবু ইরান লৈতে হায়না উৎকনি? ঈশ্বরনা নহাক্কী ননাইশিংগী অয়োল অরান ফোংদোকপিরে~। য়েংবিয়ু, ঐখোয় অমসুং তেঙ্গোৎ অদু য়াওরম্বা মহাক অদুসু ঐগী ইবুংঙোগী ননাইশিংনি~।>>
\v 17 মদুদা যোসেফনা হায়খি, <<ঐনা অসুম্না তৌবা খক ওইদসনু, অদুবু মখূত্তা তেঙ্গোৎ ফংবা মহাক অদুতমক ঐগী মীনাই ওইগনি~। নখোয়দি নখোয়গী নপাগী মনাক্তা ঈঙথনা চৎখ্রো~।>>
\s1 বেনজামিনবু হলহন্নবা যিহূদানা হায়জবা
\p
\v 18 মদু তাবদা যিহূদানা মহাক্কী মনাক্তা চঙশিল্লগা হায়রম্মী, <<হে ঐগী ইবুংঙো, ননাইনা ঐগী ইবুংঙোগী নাপদা ৱা অমতা হায়জগে~। ননাইগী ইথক্তা নহাক্কী অশাউবা হৈথবিগনু, মরমদি ইবুংঙোদি ফেরাউগা মান্নরিবনি~।
\v 19 ঐগী ইবুংঙোনা নহাক্কী ননাইশিংদা হংবিখি, <নখোয়গী নপা অমসুং নচিন ননাউ লৈব্রা?>
\v 20 ঐখোয়না ইবুংঙোদা হায়জখি, <ঐখোয়গী অহন ওইরবা ইপা লৈ~। অদুগা মহাক্না অহন ওইরবা মতমদা পোকচবা নিপা মচা অমা লৈ~। মহাক্কা পোকমিন্নবা ময়াম্বদি শিখ্রে~। মমানা পোকচবদগী মথন্তা ঙায়হৌরে~। অদুগা মপানা মহাকপু নুংশি~।>
\v 21 মতম অদুদা ইবুংঙোনা নহাক্কী ননাইশিংদা হায়খি, <ঐনা মহাকপু উনবা ঐগী ইনাক্তা পুরকউ~।>
\v 22 অদুগা ঐখোয়না ঐগী ইবুংঙোদা হায়জখি, <নিপা মচা অদুনা মপাবু থাদোকপা য়ারোই; মহাক্না মপাবু থাদোকপা তারবদি, মহাক্কী মপা অদু শিগনি~।>
\v 23 অদুবু ইবুংঙোনা ননাইশিংদা হায়খি, <নখোয়গা ননাউ অতোনবা অদু লাক্ত্রবদি, নখোয়না ঐগী মায়থোং অমুক হন্না উবা ফংলোই~।>
\p
\v 24 <<অদুগা ঐখোয়না নহাক্কী ননাই, ঐগী ইপাগী মনাক্তা চৎপা মতমদা, ঐখোয়গী ইবুংঙোগী ৱা অদু ঐখোয়না মঙোন্দা তমজখি~।
\v 25 অদুগা ঐখোয়গী ইপানা হায়খি, <অমুক হন্না চৎলো, অদুগা ঐখোয়গীদমক চিঞ্জাক খরা লৈয়ু~।>
\v 26 অদুবু ঐখোয়না হায়খি, <ঐখোয় চৎপা ঙম্লরোই~। করিগুম্বা ঐখোয়গী ইনাউ অতোনবা অসি ঐখোয়গা লোয়নরবদি ঐখোয়না চৎচগনি; মরমদি ঐখোয়না ইনাউ অতোম্বা অসি লোয়নদ্রবদি, ঐখোয়না মী অদুগী মায়থোং উবা ফংলোই~।>
\v 27 মদুদা নহাক্কী ননাই ঐগী ইপানা ঐখোয়দা হায়খি, <ঐগী নুপীনা ইচা নিপা অনী পোক্লম্মী হায়বা নখোয়না খঙই~।
\v 28 অমনা ঐঙোন্দগী চৎখ্রে, অদুগা ঐনা হায়খি, <<তশেংনমক মহাক মচেৎ মচেৎ শেগায়খ্রবনি~।>> অদুগা ঐনা মহাকপু উখিদ্রে~।
\v 29 নখোয়না ইচা নিপা অসিসু ঐঙোন্দগী লৌথোক্লবদি, অদুগা মহাক্কী মথক্তা খুদোংথীবা থোক্লবদি, পোক হৌরবা ঐবু অৱাবগা লোয়ননা খম্নুং লৈবাক্তা পুথরগনি~।>
\p
\v 30 <<মরম অদুনা ঐনা নহাক্কী ননাই ঐগী ইপাগী মফমদা চৎপা মতমদা নিপা মচা অদু ঐখোয়গা লোয়নদ্রবদি, মহাক্কী থৱায় অসি নিপা মচা অসিদা লূপ্পগী মরম্না,
\v 31 ইপানা নিপা মচা অসি ঐখোয়গা লোয়নরক্ত্রে হায়বা উবদা মহাক শিরগনি~। মরম অদুনা নহাক্কী ননাইশিংনা নহাক্কী ননাই ঐখোয়গী মপোক হৌরবা ইপা অদু অৱাবগা লোয়ননা খম্নুং লৈবাক্তা পুথগনি~।
\v 32 নহাক্কী ননাইনা নিপা মচা অসিগীদমক ইপাগী মফমদা জামিন ওইদুনা হায়খি, <ঐনা মহাকপু অমুক হন্না নঙোন্দা পুরক্ত্রবদি, ঐনা ইপাগী মথক্তা তৌখিবা ঐগী ইরান অদু ইপাগী মাঙদা মতম পূম্নমক্কী ওইনা পুজগনি~।>
\v 33 মরম অদুনা চানবিদুনা নহাক্কী ননাইবু নিপা মচা অসিগী মহুত্তা ইবুংঙোগী মীনাই ওইনা লৈজগে~। অদুগা নিপা মচা অসি মচীন মনাউশিংগা চৎহনবিয়ু~।
\v 34 নিপা মচা অসিগা ঐগা লোয়নদ্রবদি, ইপাগী মথক্তা তাগদবা অৱাবা অদু উনা উনা করম্না ঐনা ইপাগী মফমদা চৎকনি?>>
\c 45
\s1 যোসেফনা মশা ফোংদোকচবা
\p
\v 1 যোসেফনা মহাক্কী মনাক্তা লেপ্ত‌ুনা লৈরিবশিং অদুগী মমাঙদা মপূক্নীং ফাথবা ঙমদ্রদুনা মহাক্না লাউরকখি, <<মী খুদিংমক ঐগী নাক্তগী চত্থোকহনখ্রো~।>> মরম অদুনা যোসেফনা মহাকপু মচীন মনাউশিংদা ফোংদোকপা মতমদা, মহাক্কী মনাক্তা অতৈ কনা অমতা লেপ্লমদে~।
\v 2 মহাক্না হৌনা কপখি; ইজিপকী মীশিংনা অমসুং ফেরাউগী ইমুং মনুংনা মদু তারম্মী~।
\v 3 অদুগা যোসেফনা মহাক্কী মচীন মনাউশিংদা হায়খি, <<ঐ যোসেফনি~। ঐগী ইপা হৌজিক ফাওবা হিংলিব্রা?>> মহাক্কী ময়াম্বশিংনা মঙোন্দা করিসু খুম্বা ঙম্লমদে, মরমদি মহাক্কী মমাঙদা মখোয় কিদুনা চঙক্নরম্মী~।
\v 4 যোসেফনা মহাক্কী ময়াম্বশিংদা হায়খি, <<চানবিদুনা ঐগী ইনাক্তা চঙবিরকউ~।>> মদুদা মখোয়না যোসেফকী মনাক্তা চঙশিল্লকখি~। অদুগা মহাক্না হায়খি, <<নখোয়না ইজিপ্তা য়োন্থোকখিবা ননাউ যোসেফ অদু ঐনি~।
\v 5 নখোয়না ঐবু মফম অসিদা য়োন্থোক্লকখি হায়দুনা নপূক্নীং ৱাগনু, নৎত্রগা নখোয় শাউবসু তৌবিগনু~। পুন্সি কন্নবা নখোয়গী মাঙ থানা ঈশ্বরনা ঐবু থাবিরকপনি~।
\v 6 চহী অনী অসি লম অসিদা চাক তাঙলক্লি, অদুগা লৌ খোইরোইদবা অমসুং মহৈ মরোং লোক্লোইদবা চহী মঙা ৱাৎলি~।
\v 7 মালেমদা নখোয়গী মী খরা খাকহৌনবা অমসুং অঙকপা মওংদা নান্থোকহনবিদুনা নখোয়গী পুন্সি অদু কনবিনবা ঈশ্বরনা নখোয়গী মাঙ থানা ঐবু থাবিরকপনি~।
\v 8 ঐবু মফম অসিদা থারকপসি নখোয়না নত্তে, ঈশ্বরননি~। মহাক্না ঐবু ফেরাউগী মপা, মহাক্কী ইমুং মনুং পূম্নমক্কী মপু অমসুং ইজিপ লৈবাক পূম্নমক্কী লৈঙাকপা ওইহনবিরে~।
\v 9 <<থুনমক ইপাগী মনাক্তা চত্তুনা <নহাক্কী নচা যোসেফনা অসুম্না হায়রকই হায়বিয়ু, <<ঈশ্বরনা ঐবু ইজিপ লৈবাক পূম্নমক্কী মপু ওইহনবিরে, ঐগী নাক্তা লাকপিয়ু, থিন্থবিরগনু~।
\v 10 নহাক্না গোশেনগী লমদা লৈগনি~। নহাক অমসুং নহাক্কী নচাশিং, নহাক্কী নশূশিং, নহাক্কী হামেং য়াউ শঙ্গুশিং, নহাক্কী শল্লুপশিং অমসুং নহাক্কী লৈজরিবা পূম্নমক ঐগা নক্ননা লৈরগনি~।
\v 11 মফম অদুদা ঐনা নহাকপু থাক্কনি, মরমদি চহী মঙা চাক তাঙগদবা ৱাৎলি~। অদু নৎত্রবদি নহাক, নহাক্কী ইমুং মনুং অমসুং নহাক্কী লৈরিবা পূম্নমক লাইরবা ওইরক্কনি~।>> >
\v 12 <<অদুগা য়েংউ, ঐগী চীন্না ৱাফম অসি নখোয়দা হায়রিবনি হায়বা নখোয়গী মিৎনা অমসুং ঐগী ইনাউ বেনজামিনগী মিৎনা উরে~।
\v 13 মরম অদুনা ইজিপ্তা ওইরিবা ঐগী ইতিক ইগুন পূম্নমক অমসুং নখোয়না উখিবা পূম্নমক অসি নখোয়না ঐগী ইপাদা হায়য়ু~। অদুগা নখোয়না থুনা চৎলগা ঐগী ইপাবু মফম অসিদা পুরকউ~।>>
\v 14 মতম অদুদা যোসেফনা মহাক্কী মনাউ বেনজামিনগী মঙক্তা কোল্লগা কপখি~। অদুগা বেনজামিন্নসু মহাক্কী মঙক্তা কোল্লগা কপখি~।
\v 15 অমুক হন্না মহাক্না মচীন মনাউ পূম্নমকপু চুপখি অমসুং মখোয়গীদমক কপখি~। মদুগী মতুংদা মহাক্কী মচীন মনাউশিংনা মঙোন্দা ৱারী শারম্মী~।
\p
\v 16 <<যোসেফকী মচীন মনাউ লাক্লে>> হায়বা ফেরাউগী ইমুং মনুংনা তাবদা, ফেরাউ অমসুং মহাক্কী মনাইশিং পেনখি~।
\v 17 অদুগা ফেরাউনা যোসেফতা হায়রম্মী, <<নহাক্কী নচিন ননাউশিংদা হায়য়ু, <নখোয়না মসি তৌ: নখোয়গী শাশিংদা পোৎ হাপকত্তুনা কেনানগী লমদা চৎলু~।
\v 18 নখোয়গী নপা অমসুং নখোয়গী ইমুং মনুংগী মী পূম্নমক পুরগা ঐগী ইনাক্তা লাকউ~। ঐনা ইজিপকী খ্বাইদগী ফবা লম অদু নখোয়দা পীগনি অমসুং নখোয়না লম অদুগী অফবা পোত্থোক চাগনি~।
\v 19 নঙোন্দা য়াথং পীরি, নখোয়না মসি তৌ: নখোয়গী অপিকপা অঙাংশিং অমসুং নখোয়গী নুপীশিংগীদমক ইজিপ্তগী শগোল গাড়ীশিং পুখো, অদুগা নখোয়গী নপাবু পুদুনা লাকউ~।
\v 20 নখোয়গী নপোৎ নচৈগীদমক করিমতা ৱারুগনু~। ইজিপকী লৈবাক পূম্নমক্কী খ্বাইদগী ফবা অদু নখোয়গীনি~।> >>
\v 21 ইস্রায়েল মচাশিংনা মদুমক তৌখি~। ফেরাউগী য়াথং মতুং ইন্না যোসেফনা মখোয়দা শগোল গাড়ীশিং পীখি~। অদুগা লম্বীদা চানবগীদমকসু মহাক্না মখোয়দা চিঞ্জাক পীখি~।
\v 22 মহাক্না মখোয় পূম্নমক্তা মী অমমমগী হোংদোক্নবা ফিশিং পীরম্মী~। অদুবু বেনজামিনগীদমক্তি মহাক্না লুপাগী শেকেল চাহুম অমসুং হোংদোক্নবা ফি মঙা পীখি~।
\v 23 অদুগা যোসেফনা মপাদা পোৎশিং অসি থাখি: ইজিপকী খ্বাইদগী ফবা পোৎশিং পিক থন্না পুবা লোলা তরা, মপানা লাকপদা চানবা মহৈ মরোং, তল অমসুং চিঞ্জাক পুবা লোলা অমোম তরা~।
\v 24 অদুদগী মহাক্না মচীন মনাউশিংবু থাখি অমসুং মখোয়না মফম অদুদগী চৎখি~। মহাক্না মখোয়দা হায়খি, <<লম্বীদা খৎনগনু~।>>
\p
\v 25 অদুদগী মখোয়না ইজিপ্তগী থোক্লক্তুনা কেনান লৈবাক্তা মখোয়গী মপা যাকোবকী মনাক্তা লাক্লম্মী~।
\v 26 অদুগা মখোয়না মপাদা হায়খি, <<যোসেফ হৌজিক ফাওবা হিংলি~। মহাক ইজিপ লৈবাক পূম্নমক্কী লৈঙাকপা মপুনি~।>> মদুদা যাকোবকী থম্মোই ফুম্বংনখি; মরমদি মহাক্না মখোয়গী ৱা অদু থাজবা ঙম্লমদে~।
\v 27 অদুবু যোসেফনা হায়রকখিবা ৱাশিং অদু মখোয়না মঙোন্দা হায়বা মতমদা অমসুং যোসেফনা মহাকপু পুরক্নবা থারকপা শগোল গাড়ীশিং অদু উবদা, মখোয়গী মপা যাকোবকী পূক্নীং কনখৎলম্মী~।
\v 28 মদুদা ইস্রায়েলনা হায়খি, <<পেল্লে; ঐগী ইচা যোসেফ হৌজিক ফাওবা হিংলি~। ঐনা শিদ্রিঙৈদা চত্তুনা মহাকপু উনগনি~।>>
\c 46
\s1 যাকোবনা ইজিপ্তা খোঙশানবা
\p
\v 1 মরম অদুনা ইস্রায়েলনা মহাক্কী অরৈবা পূম্নমক্কা লোয়ননা খোঙশাল্লম্মী~। মহাক্না বের-শেবাদা থুংবা মতমদা, মহাক্কী মপা ইসাক্কী ঈশ্বরদা ঈরাৎপোৎশিং কৎচখি~।
\v 2 মতম অদুদা অহিংগী দর্শনশিংদা ঈশ্বরনা ইস্রায়েলদা হায়খি, <<যাকোব, যাকোব~!>> মদুদা মহাক্না খুমজখি, <<ননাই অসিদা লৈজৈ~।>>
\v 3 মহাক্না হায়রম্মী, <<ঐদি ঈশ্বরনি, নখোয়গী নপাগী ঈশ্বরনি~। ইজিপ্তা চৎপা কিগনু, মরমদি ঐনা নহাকপু মফম অদুদা অচৌবা জাতি অমা ওইহনবিগনি~।
\v 4 ঐনা নহাক্কা ইজিপ্তা চৎকনি~। অদুগা ঐনা নহাকপু শোয়দনা অমুক হন্না পুরক্কনি~। যোসেফকী মখূৎনা নহাক্কী নমিৎ খুমজিনবিগনি~।>>
\v 5 অদুদগী যাকোবনা বের শেবাদগী চৎনবা হৌগৎখি~। অদুগা ইস্রায়েলগী মচাশিংনা মখোয়গী মপা যাকোব, মখোয়গী অপিকপা অঙাংশিং, মখোয়গী নুপীশিং অদুবু ফেরাউনা মপাবু পুরক্নবা থারকপা শগোল গাড়ীশিং অদুদা পুরক্লম্মী~।
\v 6 মখোয়না মখোয়গী শা শনশিং অমসুং মখোয়না কেনান্দগী ফংখিবা পোৎচৈ পূম্নমক পুদুনা ইজিপ্তা চৎখি; যাকোব অমসুং মহাক্কী ধারা পূম্নমক মহাক্কা লোয়নরম্মী~।
\v 7 মহাক্কী মচাশিং অমসুং মহাক্কী মশূ নিপাশিং, মহাক্কী মচা নুপীশিং অমসুং মশূ নুপীশিং অমসুং মহাক্কী ধারা পূম্নমক মহাক্কা লোয়ননা মহাক্না ইজিপ্তা পুখি~।
\s1 ইজিপ্তা চৎখিবা যাকোবকী মচাশিং
\p
\v 8 মখোয় অসি ইজিপ্তা চৎখিবা ইস্রায়েলগী মচাশিং, হায়বদি যাকোব অমসুং মহাক্কী মচাশিংগী মমিংনি: রূবেন, যাকোবকী অহানবা পোকপা মচা;
\v 9 রূবেনগী মচা নিপাশিংদি হনোক, পাল্লূ, হেস্রোন অমসুং কারমী~।
\p
\v 10 শিমিয়োনগী মচা নিপাশিংদি যেমূয়েল, যামীন, ওহাদ, যাকীন, সোহার অমসুং কেনান নুপী অমগী মচা নিপা সোল~।
\p
\v 11 লেবীগী মচা নিপাশিংদি গেরেশোন, কোহাৎ অমসুং মেরারী~।
\p
\v 12 যিহূদাগী মচা নিপাশিংদি এর, ওনান, শেলা, পেরেজ অমসুং জেরা~। অদুবু এর অমসুং ওনান কেনান লৈবাক্তা শিখি~। পেরেজকী মচা নিপাশিংদি হেস্রোন অমসুং হমূল~।
\p
\v 13 ইসাখারগী মচা নিপাশিংদি তোলা, পুবা, \f + \fr 46:13 \fk যোব: \ft মশীং 26:14 অমসুং 1ইতি 7:1দা যাশূব কৌই~। \f*যোব অমসুং শিম্রোন~।
\p
\v 14 জেবূলূনগী মচা নিপাশিংদি সেরেদ, এলোন অমসুং যাখলেয়েল~।
\v 15 লেয়ানা যাকোবতা পাদ্দান অরামদা মচা নুপী দীনা য়াওনা পোকখিবা মচা নিপাশিংদি অসিনি~। মহাক্কী মচা নিপাশিং অমসুং মচা নুপীশিং পূন্না কুন্থ্রাহুমদোইনি~।
\p
\v 16 গাদকী মচা নিপাশিংদি সিফেয়োন, হাগ্গী, শূনী, এসবোন, এরী, অরোদী অমসুং আরেলী~।
\p
\v 17 অশেরগী মচা নিপাশিংদি যিম্না, যিশভা, যিশভী, বেরীয়া অমসুং মখোয়গী মচন সেরা~। অদুগা বেরীয়াগী মচা নিপাশিংদি হেবর অমসুং মালকীয়েল~।
\v 18 মখোয় অসি জিলপানা যাকোবতা লৈদুনা পোকখিবা মচা নিপাশিংনি~। জিলপা অসি লাবান্না মচা নুপী লেয়াদা পীখিবনি~। মহাক্না যাকোবতা মচা তরাতরুক পোকখি~।
\v 19 যাকোবগী নুপী রাহেলনা পোকপা মচা নিপাশিংদি যোসেফ অমসুং বেনজামিন~।
\p
\v 20 ওন লৈবাক্কী পুরোহিৎ পোতীফরাগী মচা নুপী অসেনাৎনা যোসেফতা লৈখি~। মহাক্না ইজিপ্তা মনাসে অমসুং ইফ্রায়িম পোকখি~।
\p
\v 21 বেনজামিনগী মচা নিপাশিংদি বেলা, বেখের, অশবেল, গেরা, নামান, এহি, রোশ, মুপ্পীম, হুপ্পীম অমসুং আর্দ~।
\v 22 মখোয় অসি রাহেলনা যাকোবতা লৈদুনা পোকখিবা মচা নিপাশিংনি~। পূন্না মী তরামরি ওইরম্মী~।
\p
\v 23 দানগী মচা নিপাদি হূশীম~।
\v 24 নপ্তালীগী মচা নিপাশিংদি যহসেয়েল, গুনী, যেসর অমসুং শিল্লেম~।
\v 25 লাবান্না মচা নুপী রাহেলদা বিলা পীখি~। বিলানা যাকোবতা লৈদুনা মচা নিপাশিং পোকখি~। পূন্না মী তরেৎ ওইরম্মী~।
\v 26 যাকোবকা ইজিপ্তা চৎখিবা মশামক্কী ঈ ওইবা মচা মশূশিং অসি মহাক্কী মচা নিপাশিংগী নুপীশিং থাদনা পূন্না হুম্ফুতরুক্নি~।
\v 27 অদুগা যোসেফনা ইজিপ্তা মচা নিপা অনী পোকখি~। অদুনা ইজিপ্তা চৎখিবা যাকোবকী ইমুং অসি পূন্না হুম্ফুতরানি~।
\s1 যাকোবনা যোসেফকা উনবা
\p
\v 28 অদুদগী যাকোবনা মহাক্কী মাঙ থানা যিহূদাবু গোশেন তাবা লম্বী থিদোক্নবা যোসেফকী মনাক্তা থাখি~। অদুগা মখোয় গোশেনগী লমদা লাকখি~।
\v 29 মরম অদুনা যোসেফনা মহাক্কী শগোল গাড়ী থৌরাঙ তৌদুনা মপা ইস্রায়েলবু ওকপা গোশেন তান্না লাকখি~। অদুগা মহাক্না মশাবু মপাদা উৎচখি অমসুং মঙক্তা কোন্দুনা মতম শাংনা কপচখি~।
\v 30 অদুগা ইস্রায়েলনা যোসেফতা হায়খি, <<নহাক হিংদুনা লৈরম্বনা ঐনা নহাক্কী মায়থোং উরে, অদুনা ঐ শিরবসু য়ারে~।>>
\v 31 যোসেফনা মচীন মনাউশিংদা অমসুং মপাগী ইমুং মনুংগী মীশিংদা হায়খি, <<ঐনা চত্তুনা ফেরাউদা তমদুনা মঙোন্দা হায়গনি, <কেনান লৈবাক্তা লৈরম্বা ঐগী ইচীন ইনাউশিং অমসুং ঐগী ইপাগী ইমুং মনুংশিং অদু ঐগী ইনাক্তা লাক্লে~।
\v 32 মীশিং অসি য়াউশেনবশিংনি, মরমদি মখোয়গী থবক্তি শা শন য়োকপনি~। মখোয়না মখোয়গী হামেং য়াউ শঙ্গুশিং, শল্লুপশিং অমসুং মখোয়গী অরৈবা পূম্নমক পুরক্লে~।>
\v 33 অসুম্না ওইগনি, ফেরাউনা নখোয়বু কৌদুনা হংগনি, <নখোয়গী শিনফম করিনো?>
\v 34 নখোয়না হায়গদবনি, <নহাক্কী ননাইশিংগী শিনফমদি অঙাং ওইরিঙৈদগী হৌজিক ফাওবা অসি ঐখোয় অমসুং ঐখোয়গী ইপা ইপুশিংসু শা শন শেনবনি>; মসি নখোয় গোশেন্দা লৈবা য়ানবনি, মরমদি ইজিপকী মীশিংগী মফমদা য়াউশেনবা খুদিংমকপু তুক্কচনরম্মী~।>>
\c 47
\s1 যাকোবকী ইমুংনা গোশেন্দা লৈবা
\p
\v 1 যোসেফনা চৎখিদুনা ফেরাউদা হায়খি, <<ঐগী ইপা, ঐগী ইচীন ইনাউশিং, মখোয়গী হামেং য়াউ শঙ্গু, মখোয়গী শল্লুপশিং অমসুং মখোয়গী অরৈবা পূম্নমক পুরগা কেনানগী লমদগী লাক্লে~। অদুগা য়েংবিয়ু, মখোয় হৌজিক গোশেনগী লমদা লৈরে~।>>
\v 2 মহাক্না মচীন মনাউশিংগী মরক্তগী মী মঙা পুদুনা ফেরাউদা উহনখি~।
\v 3 মতম অদুদা ফেরাউনা মহাক্কী মচীন মনাউশিংদা হংখি, <<নখোয়গী শিনফম করিনো?>> মখোয়না ফেরাউদা খুমখি, <<নহাক্কী ননাইশিংদি, ঐখোয় অমসুং ঐখোয়গী ইপা ইপুশিংসু য়াউশেনবশিংনি~।>>
\v 4 মখোয়না ফেরাউদা অমুক্কসু হায়জখি, <<ঐখোয়না লম অসিদা লৈনবা লাকপনি; মরমদি কেনানগী লমদা শাথিনা চাক্তাঙবদগী নহাক্কী ননাইশিংগী হামেং য়াউ শঙ্গুশিংগী শঞ্জাবুঙ লৈতে~। মরম অদুনা হৌজিক, চানবিদুনা নহাক্কী ননাইশিংবু গোশেনগী লমদা লৈহনবিয়ু~।>>
\v 5 মদুদা ফেরাউনা যোসেফতা হায়খি, <<নহাক্কী নপা অমসুং নচিন ননাউশিং নহাক্কী ননাক্তা লাক্লে~।
\v 6 ইজিপকী লম অসি নহাক্কী নখূত্তা লৈরে; নহাক্কী নপা অমসুং নচিন ননাউশিংবু লম অসিগী খ্বাইদগী ফবা লমদা খুন্দাহল্লু; মখোয়বু গোশেনগী লমদা খুন্দাহল্লু~। মখোয়গী মরক্তা মতিক চাবা মী নহাক্না খঙলবদি, মখোয়বু ঐগী শা শন য়েংশিনবা লুচিংবা ওইনা হাপ্পু~।>>
\v 7 যোসেফনা মপা যাকোবপু পুরক্তুনা ফেরাউগী মাঙদা ফমহনখি~। অদুগা যাকোবনা ফেরাউবু বোর পীবিখি~।
\v 8 অদুগা ফেরাউনা যাকোবতা হায়খি, <<নহাক চহী কয়া শুরবগে?>>
\v 9 যাকোবনা ফেরাউদা হায়রম্মী, <<ঐনা লম্লান্দুনা লৈরকপা নুমিৎ শীংবুমদি চহী চামগা কুন্থ্রা শুরে; চহী য়ামদ্রি, অদুগা ঐগী পুন্সিগী নুমিৎ শীংবুমশিংগী চহীশিং অসি ফত্তবনা থল্লি~। অদুনা ঐগী ইপা ইপুশিংনা লম্লানবগী নুমিৎ শীংবুমশিংদা মখোয়গী পুন্সিগী নুমিৎ শীংবুমগী চহীশিং অদুদি য়ৌদ্রি~।>>
\v 10 যাকোবনা ফেরাউবু বোর পীরগা মহাক্কী মাঙদগী থোক্লকখি~।
\p
\v 11 অদুগা ফেরাউনা য়াথং পীখিবগী মতুং ইন্না, যোসেফনা মহাক্কী মপা অমসুং মচীন মনাউশিংবু ইজিপ্তা লৈহনখি~। মহাক্না মখোয়বু রামিসেস্কী লমদা খ্বাইদগী ফবা লম অদু মখোয়গী শরূক ওইনা পীখি~।
\v 12 যোসেফনা মহাক্কী মপাগী, মহাক্কী মচীন মনাউশিংগী অমসুং মহাক্কী মপাগী ইমুং মনুং পূম্নমক মখোয়গী ইমুং মনুংগী মশীং মতুং ইন্না চিঞ্জাক পীদুনা থাকখি~।
\s1 যোসেফ অমসুং চাক্তাঙবা
\p
\v 13 চাক্তাঙবা অদু য়াম্না শাথিবা মরম্না লৈবাক অপূম্বা অদুদা মহৈ মরোং লৈরমদে~। চাক্তাঙবগী মরম্না ইজিপকী লৈবাক অমসুং কেনান লৈবাক অপূম্বদা লৈবশিং শোন্থরম্মী~।
\v 14 যোসেফনা ইজিপ অমসুং কেনান লৈবাক্তগী মীশিংনা মহৈ মরোং লৈখিবগী শেন পূম্নমক খোমগৎখি~। অদুগা মহাক্না শেন অদু ফেরাউগী য়ূমদা পুরকখি~।
\p
\v 15 ইজিপ অমসুং কেনানগী লমদা শেন লৈরক্ত্রবদা ইজিপকী মী পূম্নমক্না যোসেফতা লাক্তুনা হায়জখি, <<ঐখোয়দা চিঞ্জাক পীবিয়ু~। ঐখোয়না নহাক্কী মাঙদা করিগী শিগনি, মরমদি ঐখোয়গী শেন লৈত্রে~।>>
\p
\v 16 মদুদা যোসেফনা হায়খি, <<নখোয়গী শেন লৈত্রবদি নখোয়গী শা শন পীয়ু; নখোয়গী শা শন অদুগী মহুত্তা ঐনা নখোয়দা চানবা পীগনি~।>>
\p
\v 17 মদুদা মখোয়না যোসেফতা মখোয়গী শা শনশিং পুরকখি~। অদুগা যোসেফনা মখোয়গী শগোলশিং, হামেং য়াউ শঙ্গুশিং, শল্লুপশিংদগী শা শনশিং অমসুং লোলাশিংগী মহুত্তা মখোয়দা চিঞ্জাক পীরম্মী~। অদুগুম্না যোসেফনা চহী অদুমা মখোয়গী শা শনগা চিঞ্জাক্কা ওন্নদুনা মখোয়বু পীজখি~।
\v 18 চহী অদু লোইরগা মখোয়না মথংগী চহীদসু যোসেফকী মনাক্তা লাক্তুনা হায়জখি, <<ঐখোয়গী শেন লৈত্রবনিনা ঐখোয়না ঐখোয়গী ইবুংঙোদা করিসু লোৎচরোই~। ঐখোয়গী শা শনগী শল্লুপশিংসু ইবুংঙোগী ওইরে~। ঐখোয়গী হকচাং অমসুং লম নত্তনা ঐখোয়গী ইবুংঙোগী মাঙদা ঐখোয়গী করি অমতা লৈহৌদ্রে~।
\v 19 মরম অদুনা নহাক্কী মাঙদা ঐখোয় অমসুং ঐখোয়গী লম শিরগদ্রা? ঐখোয়বু অমসুং ঐখোয়গী লমবু চিঞ্জাক্কা ওন্ননবা লৈবিয়ু~। অদুগা ঐখোয়না অমসুং ঐখোয়গী লম্না ফেরাউগী মীনাই ওইরগনি~। ঐখোয় শিদদুনা হিংননবা, অদুগা লম অসি মাঙ তাক্তননবা ঐখোয়দা মরূ পীবিয়ু~।>>
\p
\v 20 অসুম্না যোসেফনা ইজিপকী লম পূম্নমক ফেরাউগীদমক লৈশিনখি; চাক্তাঙবা অদু কনমনখিবা মরম্না ইজিপকী মী খুদিংনা মাগী মাগী লৌবুক অদু য়োন্থোক্লম্মী~। অদুনা লম অদু ফেরাউগী ওইখি~।
\v 21 মীশিং অদুবুদি মহাক্না ইজিপকী ঙমখৈগী মায়গৈ অমদগী অতোপ্পা মায়গৈ অমা ফাওবদা লৈবা সহরশিংদা লৈহনখি~।
\v 22 পুরোহিৎশিংগী লম অদুদি যোসেফনা লৈখিদে; মরমদি ফেরাউনা পুরোহিৎশিংদা শরূক তমখি অমসুং ফেরাউনা মখোয়দা পীখিবা শরূক অদু মখোয়না চারম্মী~। মরম অদুনা মখোয়না মখোয়গী লমশিং য়োনখিদে~।
\v 23 অদুদগী যোসেফনা মীশিং অদুদা হায়রম্মী, <<য়েংউ, ঙসি ঐনা নখোয় অমসুং নখোয়গী লম অদু ফেরাউগীদমক লৈরবনি; য়েংউ, মফম অসিদা নখোয়গী মরূ লৈ অমসুং নখোয়না লৌবুক্তা মরূ হুল্লু~।
\v 24 অদুগা নখোয়না মদু লোকপা মতমদা, মদুগী শরূক মঙা থোকপগী অমা ফেরাউদা পীগদবনি~। অদুগা শরূক মঙা থোকপগী মরিদি নখোয়গী লৌবুক্তা মরূ হুন্নবগীদমক, নখোয়গী চিঞ্জাক্কীদমক, নখোয়গী ইমুং মনুংগী অমসুং নখোয়গী অঙাংশিংগীদমক চিঞ্জাক ওইগদবনি~।>>
\v 25 অদুগা মখোয়না হায়খি, <<নহাক্না ঐখোয়গী থৱায় কনবিরে~। ঐখোয় ইবুংঙোগী মিৎয়েংদা থৌজান ফংজরে অমসুং ঐখোয় ফেরাউগী মীনাইশিং ওইজগনি~।>>
\v 26 যোসেফনা ইজিপকী লমগী মরমদা পথাপ অমা শেমদুনা ঙসি ফাওবদা চৎনরি, মদুদি শরূক মঙা থোকপগী মনুংদা অমা ফেরাউনা ফংগনি; ফেরাউগী ওইদবা পুরোহিৎশিংগী লম অদুতদি য়াওদে~।
\s1 যোসেফনা মপাদা ৱাশকপা
\p
\v 27 অদুনা ইস্রায়েলনা ইজিপ লৈবাক্তা, গোশেনগী লমদা লৈখি; মখোয়না মফম অদুদা মখোয়গী লন্থুম ফংজখি অমসুং মচা মশূ পোক্তুনা মশীং য়াম্না হেনগৎখি~।
\v 28 যাকোবনা ইজিপকী লৈবাক্তা চহী তরাতরেৎ লৈখি~। যাকোবনা পুন্সিরম্বদি চহী চামগা নিফুতরেৎনি~।
\v 29 ইস্রায়েলনা শিগদবা নকশিল্লক্লবদা, মহাক্না মহাক্কী মচা নিপা যোসেফ কৌরগা মঙোন্দা হায়রম্মী, <<ঐনা নহাক্কী নফমদগী নুংশি থৌজান ফংলবদি, ঐনা নঙোন্দা হায়জরি, নহাক্কী নখূৎ অদু ঐগী ফৈবাক মখাদা থম্মু, অদুগা ঐঙোন্দা লুনা অমসুং চুম্না তৌবিয়ু~। ঐবু ইজিপ্তা ফুম্বিগনু~।
\v 30 অদুবু ঐনা ঐগী ইপা ইপুশিংগা হিপমিন্নবদা নহাক্না ঐবু ইজিপ্তগী পুথোকপিরগা মখোয়গী ফুম্ফমদা ঐবু ফুম্বিয়ু~।>> মদুদা যোসেফনা হায়খি, <<নহাক্না হায়বিরিবা অদুমক ঐনা তৌজগনি~।>>
\v 31 মদুদা যাকোবনা হায়খি, <<ঐঙোন্দা ৱাশকউ~।>> অদুগা যোসেফনা মপাদা ৱাশকখি~। মদুদা ইস্রায়েলনা মহাক্কী ফমুংগী লুখুম্লোমদা মকোক নোন্থখি~।
\c 48
\s1 যাকোবনা যোসেফকী মচাবু বোর পীবিবা
\p
\v 1 মতম খরগী তুংদা যোসেফতা পাউ অসি লাকখি, <<য়েংউ, নহাক্কী নপা নারে~।>> অদুনা যোসেফনা মহাক্কা মহাক্কী মচা নিপা অনী মনাসে অমসুং ইফ্রায়িম পুরকখি~।
\v 2 কনাগুম্বা অমনা যাকোবতা তমখি, <<য়েংউ, নহাক্কী নচা নিপা যোসেফ নহাক্কী ননাক্তা লাক্লে,>> অদুগা ইস্রায়েলনা মপাঙ্গল কনখৎহন্দুনা ফমুং মথক্তা ফম্লম্মী~।
\v 3 অদুগা যাকোবনা যোসেফতা হায়খি, <<ইঙম ঙম্বা ঈশ্বরনা ঐঙোন্দা কেনানগী লমদা লৈবা লূজদা উহনবিখি অমসুং ঐবু বোর পীবিখি,
\v 4 অদুগা ঐঙোন্দা হায়খি, <য়েংউ, ঐনা নহাকপু মহৈ য়ালহনগনি অমসুং নহাক্কী মশীং হেনগৎহনগনি~। অদুগা ঐনা নহাকপু অচৌবা জাতি অমা ওইহনগনি অমসুং লম অসি নহাক্কী তুংদা লাক্কদবা ধারাদা মতম পূম্নমক্কী ওইবা ফংগদবা শরূক ওইনা পীগনি~।>
\v 5 ঐনা ইজিপ্তা নহাক্কী ননাক্তা লাক্ত্রিঙৈদা নহাক্না ইজিপ্তা পোকখিবা নচা নিপা অনী ইফ্রায়িম অমসুং মনাসে অসি ঐগী ওইনা শীংথানগনি~। রূবেন অমসুং শিমিয়োন্না ঐগী ওইবগুম মখোয়সু ঐগী ওইরগনি~।
\v 6 মখোয়গী তুংদা নহাক্না পোকপা নচাশিং অদু নহাক্কী ওইগনি অমসুং মখোয়গী ফংফম থোকপদা মহাক্কী মচীন মনাউশিংগী মমিং লৌদুনা থোনগদবনি~।
\v 7 অদুগা ঐনা পাদ্দান্দগী লাকপা মতমদা কেনানগী লমদা, ইফ্রাথা য়ৌগদবা খরা ৱাৎলিঙৈগী লম্বীদা রাহেলনা ঐগী নাক্তা শিখি~। অদুনা ঐনা মহাকপু ইফ্রাথাগী, হায়বদি বেৎলেহেমগী লম্বীদা ফুমখি~।>>
\v 8 ইস্রায়েলনা যোসেফকী মচা নিপাশিংবু উদুনা হায়খি, <<মখোয় অসি কনা কনানো?>>
\p
\v 9 মদুদা যোসেফনা মপাদা খুমখি, <<মখোয় অসি মফম অসিদা ঈশ্বরনা ঐঙোন্দা পীবিরবা ঐগী ইচা নিপাশিংনি~।>> মদুদা ইস্রায়েলনা হায়খি, <<ঐনা মখোয়বু বোর পীবিনবা মখোয়বু ঐগী নাক্তা পুশিনবিরকউ~।>>
\v 10 মতম অদুদা ইস্রায়েল অসি চহী য়ামশিল্লক্লদুনা মমি শামি ওইনা উদুনা নিংথিনা উবা ঙম্লমদে~। যোসেফনা মখোয় অনীবু মপাগী মনাক্তা পুশিল্লকখি~। মদুদা যাকোবনা মখোয়বু চুপ্পীরগা কোনশিনবিখি~।
\v 11 অদুগা ইস্রায়েলনা যোসেফতা হায়রম্মী, <<ঐনা নহাক্কী মায়থোং উগনি হায়বা খনখিদে~। অদুবু য়েংউ, ঈশ্বরনা নহাক্কী নচাশিংবুসু ঐঙোন্দা উহনবিরে~।>>
\v 12 অদুনা যোসেফনা মখোয়বু মহাক্কী মখূ কারক্তগী পুথোক্লকখি অমসুং মহাক্না মালেমদা মকোক নোন্থরম্মী~।
\v 13 যোসেফনা মখোয় অনীমকপু পুদুনা, মহাক্কী য়েৎ থংবা খূৎনা ইফ্রায়িম পায়রগা ইস্রায়েলগী ওই থংবা নাকন্দা, অদুগা মনাসেবুনা মহাক্কী ওই থংবা খূৎনা পায়রগা ইস্রায়েলগী য়েৎ থংবা খূৎ নাকন্দা মখোয়বু মহাক্কী মনাক্তা পুশিল্লক্লম্মী~।
\v 14 অদুগা ইস্রায়েলনা মখূৎ য়েৎ তিংথোক্লক্তুনা অতোনবা ইফ্রায়িমগী মকোক্তা খূৎ থম্বিখি~। অদুগা মনাসেনা অহানবা পোকপা ওইরবসু ইস্রায়েলনা খূৎ কারন চত্তুনা মখূৎ ওইনা মনাসেগী মকোক্তা থম্বিখি~।
\v 15 যাকোবনা যোসেফপু বোর পীরগা হায়খি,
\q1 <<ঐগী ইপা অব্রাহাম অমসুং ইসাক্না মমাঙদা চৎখিবা ঈশ্বরনা,
\q1 ঙসি ফাওবদা ঐগী পুন্সি চুপ্পা ঐবু শেনবিরকপা ঈশ্বরনা,
\q1
\v 16 ঐবু ফত্তবা পূম্নমক্তগী হন্দোকপিবা স্বর্গদূত অদুনা নিপা মচা অনী অসিবু বোর পীবিসনু;
\q1 মখোয়গী মরক্তা ঐগী মিং অমসুং ঐগী ইপা অব্রাহাম অমসুং ইসাক্কী মিং কৌসনু;
\q1 মালেম অসিদা মখোয়গী মশীং য়াম্না হেনগৎসনু~।>>
\p
\v 17 যোসেফনা মহাক্কী মপানা ইফ্রায়িমগী মকোক্তা মখূৎ য়েৎ থম্বা অদু উবদা, মদুনা মহাকপু পূক্নীং নুঙাইহল্লমদে~। অদুনা মহাক্না মপাগী মখূৎ অদু ইফ্রায়িমগী মকোক্তগী মনাসেগী মকোক্তা থম্নবা পায়খৎলম্মী~।
\v 18 অদুগা যোসেফনা মপাদা হায়জখি, <<ইপা অদুম্না তৌবিগনু! মরমদি মসিনা অহানবা পোকপনি, মহাক্কী মকোক্তা ইপাগী খূৎ য়েৎ থম্বিয়ু~।>>
\v 19 অদুবু মহাক্কী মপানা মদু য়াখিদে, অদুগা হায়খি, <<ঐ খঙই, ইচা নিপা, ঐ খঙই; মহাকসু জাতি অমা ওইরক্কনি অমসুং মহাকসু অথোইবা মী ওইরক্কনি~। অদুবু তশেংনমক মহাক্কী মনাউ নিপা অসিনা মঙোন্দগী হেনগনি অমসুং মহাক্কী ধারানা জাতি ময়াম ওইরক্কনি~।>>
\p
\v 20 অদুনা যাকোবনা নুমিৎ অদুদা মখোয়বু বোর পীরগা হায়খি, <<নঙোন্দা ইস্রায়েলনা বোর পীদুনা হায়রকই, <ঈশ্বরনা নখোয়বু ইফ্রায়িম অমসুং মনাসেগুম্না ওইহনবিসনু~।> >> অসুম্না মহাক্না ইফ্রায়িম্বু মনাসেগী মমাঙদা থমখি~।
\v 21 ইস্রায়েলনা যোসেফতা হায়খি, <<য়েংউ, ঐ শিগদৌরে, অদুবু ঈশ্বরনা নহাক্কা লোয়নবিগনি অমসুং নহাকপু অমুক হন্না নহাক্কী নপা নপুশিংগী লৈবাক্তা পুবিগনি~।
\v 22 অদুগীসু মথক্তা ঐনা নঙোন্দা নহাক্কী নচিন ননাউশিংদগী শরূক অমা হেন্না পীরবনি~। মদু ঐনা অমোরীগী মীদগী ঐগী থাঙশাং অমসুং ঐগী লীরুংগী মপান্না লৌরকপনি~।>>
\c 49
\s1 যাকোবকী মচাশিংদা অরোইবা ৱা
\p
\v 1 যাকোবনা মহাক্কী মচা নিপাশিংবু কৌশিল্লগা হায়রম্মী, <<লাক্কদবা মতমদা নখোয়দা করি ওইরগদগে হায়বা ঐনা হায়ননবা নখোয় পূন্না তিন্নৌ~।
\q1
\v 2 <<যাকোবকী মচা নিপাশিং, নখোয় পূন্না তিন্নৌ অমসুং তাও,
\q1 নখোয়গী নপা ইস্রায়েলগী ৱা মুন্না তাও~।
\q1
\v 3 <<রূবেন, নহাক্তি ঐনা হান্না পোকচবনি,
\q1 ঐগী পাঙ্গল অমসুং ঐগী পাঙ্গলগী অহানবা মহৈ, মতিক মগুন অমসুং পাঙ্গন্দা ইহেন হেল্লি~।
\q1
\v 4 শাথিবা ঈশিংগুমই, নহাক্না ইহেন হেনবদি ওইরোই,
\q1 মরমদি নহাক্না নপাগী ফমুংদা কাখৎলুরে;
\q1 নহাক্না মদু মাংথোক্লে,
\q1 মহাক্না ঐগী ফমুংদা কাখৎলুরে~।
\q1
\v 5 <<শিমিয়োন অমসুং লেবী মচীন মনাউনি;
\q1 মখোয়গী খূৎলাইশিংদি হিংসাগী থাঙশাংশিংনি~।
\q1
\v 6 ঐগী থৱায়না মখোয়গী ৱা তান্নবদা চঙদসনু;
\q1 ঐগী ইতিক ইঙান্না মখোয়গী তিন্নবদা পুন্দসনু;
\q1 মরমদি মখোয়না শাউদুনা মী হাৎখি,
\q1 অদুগা মখোয় মশাগী অনীংবনা মখোয়না শল্লাবগী খোঙগী শিংলি ককথৎলি~।
\q1
\v 7 মখোয়গী অশাউবগী মথক্তা শিরাপ লৈসনু, মরমদি মদু শাথিরম্মী;
\q1 অদুগা মখোয়গী মৈ হৌনা শাউবা, মরমদি মদু তমথীরমই~!
\q1 ঐনা মখোয়বু যাকোবতা খাইদোক্কনি,
\q1 ইস্রায়েলদা মখোয়বু চাইথোক্কনি~।
\q1
\v 8 <<যিহূদা, নহাক্তি নহাক্কী নচিন ননাউশিংনা থাগৎকনি;
\q1 নহাক্কী নখূৎনা নহাক্কী য়েক্নবশিংগী মঙক্তা লৈগনি;
\q1 নহাক্কী নপাগী মচাশিংনা নহাক্কী মাঙদা মকোক নোন্থগনি~।
\q1
\v 9 যিহূদাদি নোংশা মচাগুম্বনি;
\q1 ঐগী ইচা নিপা, শরাক শাদগী নহাক চৎখৎখ্রে~।
\q1 মহাক্না নোন্থৈ; মহাক্না নোংশাগুম্না কূল্লি;
\q1 নোংশা অমগুম্না, কনানা মহাকপু হৌগৎহনগনি?
\q1
\v 10 ৱায়েঞ্জৈ অদু যিহূদাদগী চত্থোক্লোই,
\q1 লৈঙাকপগী চৈশু অদুসু মহাক্কী মখোঙ কারক্তগী চত্থোক্লোই,
\q1 \f + \fr 49:10 \fk শীলো: \ft মশীহগী মিংনি, অর্থদি <<মহাক্কী ওইবা মহাক~।>>\f*শীলো লাক্ত্রিবা ফাওবা;
\q1 জাতিশিংনা মহাক্কী হায়বা ইনগনি~।
\q1
\v 11 পুল্লি মহাক্না মহাক্কী লোলা অমোম অঙ্গুর পাম্বীদা,
\q1 অদুগা মহাক্কী লোলা মচা খ্বাইদগী ফবা অঙ্গুর পাম্বীদা,
\q1 মহাক্না শূদোক্লে মহাক্কী ফিরোন য়ুদা,
\q1 অদুগা মহাক্কী ফিশিং অঙ্গুর মহীগী ঈদা~।
\q1
\v 12 মহাক্কী মমিৎনা য়ুদগী হেন্না ঙাংই,
\q1 মহাক্কী ময়ানা শঙ্গোমদগী হেন্না ঙৌই~।
\q1
\v 13 <<জেবূলূন্না সমুদ্রগী হিথাংফমদা লৈগনি,
\q1 মহাক্না হিজাউশিংগী হিথাংফম ওইরক্কনি,
\q1 অদুগা মহাক্কী ঙমখৈদি সীদোনগা থংনগনি~।
\q1
\v 14 <<ইসাখারদি অকনবা লোলানি,
\q1 পোৎলূম অনীগী মরক্তা কূনবা;
\q1
\v 15 মহাক্না উরে অফবা পোত্থাফম,
\q1 অদুগা নিংথিরবা লমদম;
\q1 মহাক্না পোৎলূম পুনবা মরেংবান নোন্থরম্মী,
\q1 অদুগা নমদুনা থবক শূবা মীনাই কাঙবু অমা ওইরকখি~।
\q1
\v 16 দান্না মহাক্কী মীশিংবু ৱায়েনগনি
\q1 ইস্রায়েলগী শলাইশিংদগী অমগুম্না~।
\q1
\v 17 দান্দি লম্বী মপানগী লিন অমগুম ওইগনি,
\q1 লম্বী মপান্দা লৈবা লিন্দূ অমা,
\q1 মদুনা শগোলগী খূনিংদা চিকই,
\q1 মদুদা তোংলিবা মী অদু তুংলোমদা তাগনি~।
\q1
\v 18 হে যেহোবা, নহাক্কী অরান খুবম ঐনা ঙাইজরি!
\q1
\v 19 <<গাদ, লান্মী কাঙবু অমনা মহাকপু নেৎকনি,
\q1 অদুবু মহাক্না মমৈথংদা মায় পাক্কনি~।
\q1
\v 20 <<অশেরগী চিঞ্জাক মরাং কায়গনি,
\q1 মহাক্না নিংথৌগী অহাউবা চানবা পীগনি~।
\q1
\v 21 <<নপ্তালীদি থাদোক্লবা শজি অমোম অমগুম্বনি;
\q1 মহাক্না ফজরবা ৱা ঙাঙথোকই~।
\q1
\v 22 <<যোসেফতি মহৈ য়ানবা মশানি,
\q1 গুহা মপান্দা হৌবা মহৈ য়ানবা মশা অমনি;
\q1 মহাক্কী মশানা গুহা মথক্তা শন্দোকই~।
\q1
\v 23 তেন কাপ্পশিংনা মহাকপু শাথিনা পূক্নীং ৱাহল্লম্মী,
\q1 মঙোন্দা তেন কাপ্লম্মী অমসুং মহাকপু য়েংথিরম্মী~।
\q1
\v 24 অদুবু মহাক্কী লীরুংনা লেঙদনা লৈগনি,
\q1 অদুগা মহাক্কী মখূৎকী পাম্বোমদি কনহল্লে,
\q1 যাকোবকী ইঙম ঙম্বা ঈশ্বরগী খূৎকী মপান্না,
\q1 ইস্রায়েলগী নূঙজাউ, য়াউশেনবগী মপান্না,
\q1
\v 25 নহাকপু পাংবিগদবা নহাক্কী নপাগী ঈশ্বরগী মপান্না,
\q1 নহাকপু বোর পীগদবা ইঙম ঙম্বা ইবুংঙোগী মপান্না
\q1 থক্লোমদা স্বর্গগী বোরশিং,
\q1 খারোমদা অরুবা ঈশিংগী বোরশিং,
\q1 খোম্লাংশিংগী অমসুং অঙাং খাউগী বোরশিংগী মপান্না~।
\q1
\v 26 নহাক্কী নপাগী বোরনা ঐগী ইপা ইপুশিংগী বোরশিংদগী হেল্লি,
\q1 মখোয়না লোম্বা নাইদবা চীংশিংগী ঙমখৈদগী চাউবা হেল্লি~।
\q1 বোর অদুনা যোসেফকী মকোক্তা,
\q1 অদুগা মচীন মনাউশিংদগী খাইদোক্লবা মহাক্কী লৱাই লুতোন্দা লৈগনি~।
\q1
\v 27 বেনজামিন্দি শাথিরবা কৈশালনি;
\q1 মহাক্না শরাক শা অয়ুক্তা চায়,
\q1 অদুগা নুমিদাংৱাইরমদা মহাক্না লান্দগী মুল্লকপা পোৎ অদু য়েন্থোকই~।>>
\p
\v 28 পূম্নমক অসি ইস্রায়েলগী শলাই তরানিথোইনি~। অদুগা মখোয়বু বোর পীবা মতমদা মপানা মখোয়দা হায়খিবা অদু অসিনি~। অদুগা মানা মানা ফংবা মতিক চাবা বোরগী মতুং ইন্না মখোয় অমমম্বু মহাক্না বোর পীখি~।
\s1 যাকোব শিবা অমসুং ফুম্বা
\p
\v 29 মহাক্না মখোয়দা য়াথং পীদুনা হায়খি, <<ঐদি ঐগী মীশিংগী মরক্তা তিনগদৌরে~। হেৎকী মচা ইফ্রোনগী লৌবুক্তা লৈবা চীংনুংহুত্তা ঐগী ইপা ইপুশিংগা ঐবু ফুম্বিয়ু~।
\v 30 মসি কেনানগী লমদা লৈবা মাকপেলাগী লৌবুক্তা লৈবা চীংনুংহুৎ অসি অব্রাহাম্না হেৎকী মচা ইফ্রোন্দগী লৌবুক্কা কোন্ননা মোংফমগীদমক লৈখিবা অদুনি~।
\v 31 মফম অদুদা মখোয়না অব্রাহাম অমসুং মহাক্কী নুপী সারাবু ফুমখি~। মফম অদুদা মখোয়না ইসাক অমসুং মহাক্কী নুপী রেবেকাবু ফুমখি~। অদুগা মফম অদুদা ঐনা লিয়াবু ফুমখি~।
\v 32 মফম অদুদা লৈবা লৌবুক অমসুং চীংনুংহুৎ অদু হেৎকী মচাশিংদগী লৈবনি~।>>
\v 33 যাকোবনা মচা নিপাশিংদা য়াথং পীরবা মতুংদা মহাক্কী মখোঙ অদু ফমুংদা থাঙ্গৎলগা অরোইবা য়াহিপ তানখি অমসুং মহাক্কী মীশিংগী মরক্তা তিনহনখি~।
\c 50
\p
\v 1 মদুদা যোসেফনা মপাগী মমায়দা উপশিন্দুনা কপচখি অমসুং মপাবু চুপচখি~।
\v 2 অদুগা যোসেফনা মহাক্কী মনাইশিং, মাইবশিংদা মপাবু থাউ তৈনবা য়াথং পীরম্মী~। মদুদা মাইবশিংনা ইস্রায়েলবু থাউ তৈবিখি~।
\v 3 মখোয়না নুমিৎ নিফুনি থাউ তৈবগী থবক অদু চত্থরম্মী, অদুম্না থাউ তৈবগী নুমিৎশিং অদু মপূঙ ফাখি~। ইজিপ মচাশিংনা মহাক্কীদমক নুমিৎ হুম্ফুতরা তেংথা নাওইরম্মী~।
\v 4 যোসেফনা তেংথা নাওইবগী মতম অদু হৌখ্রবদা, মহাক্না ফেরাউগী ইমুং মনুংদা হায়রম্মী, <<ঐনা নখোয়গী মিৎয়েংদা চানবিবা ফংজরবদি ফেরাউগী মফমদা হায়বিয়ু,
\v 5 <ঐগী ইপানা ঐবু অসুম্না ৱাশকহনখি, <<য়েংউ, ঐ শিগদৌরে~। কেনানগী লমদা ঐনা ইশাগীদমক তৌরম্বা মোংফম অদুদা নহাক্না ঐবু ফুম্বিয়ু~।>> মরম অদুনা হৌজিক ঐবু চৎহনবিদুনা ঐগী ইপাবু ফুমহনবিয়ু, অদুগা ঐ হঞ্জরক্কে~।> >>
\v 6 মদুদা ফেরাউনা হায়খি, <<নপানা নহাকপু ৱাশকহনখিবগুম, নহাক্না নপাবু ফুম্বা চৎলু~।>>
\s1 যাকোবপু কেনান্দা ফুম্বা
\p
\v 7 অদুদগী যোসেফনা মপাবু ফুম্বা চৎলম্মী~। মদুদা ফেরাউগী মনাই পূম্নমক, মহাক্কী ইমুং মনুংগী অহল্লমনশিং অমসুং ইজিপ লৈবাক্কী অহল্লমনশিং পূম্নমক মহাক্কা চৎমিন্নরম্মী,
\v 8 যোসেফকী ইমুংগী মী পূম্নমক, মহাক্কী মচীন মনাউশিং অমসুং মহাক্কী মপাগী ইমুং মনুংসু চৎলম্মী~। মখোয়না মখোয়গী অপিকপা অঙাংশিং, মখোয়গী হামেং য়াউ শঙ্গুশিং অমসুং মখোয়গী শল্লুপশিংতমক গোশেনগী লমদা থনমখি~।
\v 9 মহাক্কা লোয়ননা শগোল গাড়ীশিং অমসুং শগোল লান্মীশিংসু চৎলম্মী; অদুনা মদু য়াম্না চাউবা খোঙবু অমা ওইরম্মী~।
\v 10 মখোয়না যোর্দান তুরেনগী ৱাংমদা লৈবা অতাদকী লৌ য়ৈফম য়ৌরকপদা মখোয়না মফম অদুদা য়াম্না কন্না অমসুং থম্মোই শোক্না তেংথাজখি~। যোসেফনা মহাক্কী মপাগীদমক নুমিৎ তরেৎনি তেংথা নাওইজখি~।
\v 11 লম অদুদা লৈবা কেনানগী মীশিংনা অতাদকী লৌ য়ৈফমদা তেংথা নাওইরিবা অদু উরম্মী অমসুং মখোয়না হায়রম্মী, <<মসি ইজিপ মচাশিংগী য়াম্না পূক্নীং ৱানা তেংথা নাওইবনি~।>> মরম অসিগীদমক মফম অদুগী মমিং \f + \fr 50:11 \fk অবেল মিজ রাইম: \ft চপ চানা <<ইজিপকী তেংথাবা~।>>\f*অবেল মিজ রাইম কৌখি~। মসি যোর্দান তুরেনগী ৱাংমদা লৈবনি~।
\v 12 মতৌ অসুম্না যাকোবকী মচা নিপাশিংনা মপানা মখোয়দা হায়রম্বগুম্না, মহাক্কীদমক তৌখি~।
\v 13 মরমদি মহাক্কী মচা নিপাশিংনা মহাকপু কেনানগী লমদা পুখি~। অদুগা মখোয়না মহাকপু মাকপেলাগী লৌবুক্তা লৈবা চীংনুংহুত্তা ফুমখি~। মাকপেলা অসি অব্রাহাম্না হেৎকী মচা ইফ্রোন্দগী মোংফম ওইনবা লৈখিবা মাম্রেগী মমাঙদা লৈবনি~।
\v 14 মপাবু ফুম্লবা মতুংদা যোসেফনা মহাক্কী মচীন মনাউশিং অমসুং মহাক্কা লোয়ননা মপাবু ফুম্বা চৎখিবা পূম্নমক্কা ইজিপ্তা হল্লকখি~।
\s1 যোসেফকী মচীন মনাউশিংনা কিবা
\p
\v 15 যোসেফকী মচীন মনাউশিংনা মখোয়গী মপা শিখ্রে হায়বা উবদা মখোয়না হায়নরম্মী, <<যোসেফনা য়েংথিরম্লবদি, ঐখোয়না মঙোন্দা তৌখিবা ফত্তবা পূম্নমক অদুগীদমক মহাক্না শোয়দনা ঐখোয়বু লমন খুম্বা য়াই~।>>
\v 16 মরম অদুনা মখোয়না যোসেফতা পাউ থাদুনা হায়রকই, <<নহাক্কী নপানা শিদ্রিঙৈদা য়াথং অমা পীদুনা হায়রম্মী,
\v 17 <নখোয়না যোসেফতা অসুম্না হায়গদবনি, <<ঐনা নঙোন্দা হায়জরি, নহাক্কী নয়াম্বশিংগী ধর্ম্মচেন্দবা অমসুং মখোয়গী পাপ কোকপিয়ু; মরমদি মখোয়না নঙোন্দা ফত্তবা তৌখি~।>> > হৌজিক ঐখোয়না নঙোন্দা নোঞ্জরি, নহাক্কী নপাগী ঈশ্বরগী মনাইশিংগী ধর্ম্মচেন্দবা অদু কোকপিয়ু~।>> মখোয়না মঙোন্দা অদুম্না হায়রকপা মতমদা যোসেফ কপখি~।
\v 18 মহাক্কী ময়াম্বশিংনসু চৎখিদুনা মহাক্কী মাঙদা তুথজখি; অদুগা মখোয়না হায়খি, <<য়েংউ, ঐখোয় নহাক্কী ননাইশিংনি~।>>
\v 19 যোসেফনা মখোয়দা হায়খি, <<কিগনু, মরমদি ঐ ঈশ্বরগী মহুৎ শিন্দুনা লৈব্রা?
\v 20 নখোয়গী ওইনদি, নখোয়না ঐগী ইথক্তা ফত্তবা তৌগে হায়না খনখি; অদুবু ঙসি মী কয়ানা হিংননবা ঈশ্বরনা মদু অফবা ওইনা তৌবিখ্রে~।
\v 21 মরম অদুনা হৌজিক কিগনু; ঐনা নখোয় অমসুং নখোয়গী অঙাংশিংবু থাক্কনি~।>> মতৌ অসুম্না যোসেফনা মখোয়বু থেমজিনবিখি অমসুং মহাক্না মখোয়দা নুংশিনা ঙাঙখি~।
\s1 যোসেফ শিবা
\p
\v 22 যোসেফনা ইজিপ্তা মহাক্কী মপাগী ইমুং মনুংগা অদুম লৈখি~। যোসেফনা চহী চামগা তরা পুন্সিরম্মী~।
\v 23 যোসেফনা ইফ্রায়িমগী মচাশিং অহুমশুবা মীরোন ফাওবা উখি~। মনাসেগী মচা নিপা মাকীরগী মচাশিংসু যোসেফকী মতম্বাক্তা চাউরকখি~।
\p
\v 24 যোসেফনা মহাক্কী মচীন মনাউশিংদা হায়খি, <<ঐ শিগদৌরে~। ঈশ্বরনা শোয়দনমক নখোয়বু য়েংবিরগনি, অদুগা নখোয়বু লম অসিদগী ইবুংঙোনা অব্রাহাম, ইসাক অমসুং যাকোবতা পীগনি হায়না ৱাশকখিবা লম অদুদা পুবিগনি~।>>
\v 25 যোসেফনা ইস্রায়েলগী মচা নিপাশিংবু ৱাশকহন্দুনা হায়রকই, <<ঈশ্বরনা নখোয়বু য়েংবিরগনি অমসুং নখোয়না ঐগী শরূশিং মফম অসিদগী পুগদবনি~।>>
\v 26 যোসেফনা মশাগী চহী চামগা তরাশুবদা শিখি~। মখোয়না মহাকপু থাউ তৈবিখি অমসুং মখোয়না ইজিপ্তা মহাকপু কূ অমগী মনুংদা হাপ্ত‌ুনা থমখি~।
