\id EXO
\h খোঙশানবা
\toc3 খোঙ
\toc2 খোঙশানবা
\toc1 খোঙশানবা
\mt1 খোঙশানবা
\ili অইবা: মৌশি
\ili থৌদোকশিংগী চহী: চাউরাক্না খৃষ্ট মমাঙ 1446
\ili ইবগী চহী: খৃষ্ট মমাঙ 1446-1400 গী মরক
\ip খোঙশানবগী লাইরিক অসি মৌশিনা অঙাং ওইরিঙৈগী পুন্সি অমসুং ঈশ্বরনা যিহূদিশিংবু ইজিপ্তগী পুথোকপিরকপগী ৱারীনি~। পন্দুপ 1 দগী 4 দা মৌশি পোকপা, মহাক্না নহা ওইরিঙৈগী মতম, ইজিপ্তগী চেনখিবা অমসুং কনবিবা মী ওইনা অমুক হল্লকপগী ৱারী ইরি~। লাইরিক অসিনা মৌশি অমসুং ফেরাউ অনীগী মরক্তা চাং য়েংনবা অদু উৎলি (পন্দুপ 5-18)~। লাইরিক অসিদা সীনায় (চীংথক্তা) ৱায়েন য়াথং পীবা অমসুং ফিশঙ শাবগী ৱারীশু য়াওরি~। মসি ঈশ্বরনা ইস্রায়েল মচাশিংবু হন্দোকপিবগী মরমদা ইবা লাইরিক্নি~। ঈশ্বরগা মরী থম্নবগীদমক হন্দোকপিবগী তঙাইফদবা অমসুং অশেংবা ঈশ্বরগা শরূক ফংমিন্ননবগীদমক কয়াগী মতিক তত্তনা শেংনা লৈগদগে হায়বা মসিনা তম্বি~।
\ie
\c 1
\s1 ইস্রায়েলনা ইজিপ্তা অৱাবা নংবা
\p
\v 1 মখোয় খুদিংনা মাগী মাগী ইমুং মনুং পুদুনা যাকোবকা ইজিপ্তা লাকখিবা ইস্রায়েল মচাশিংগী মমিংদি অসিনি:
\v 2 রূবেন, শিমিয়োন, লেবী অমসুং যিহূদা,
\v 3 ইসাখার, জেবূলূন অমসুং বেনজামিন,
\v 4 দান, নপ্তালী, গাদ অমসুং অশের~।
\v 5 যাকোবকী মচা মশূশিংদি পূন্না মী হুম্ফুতরানি~। যোসেফতি হান্না ইজিপ্তা লৈরম্লে~।
\v 6 মমৈথংদা যোসেফ, মহাক্কী মচীন মনাউ পূম্নমক অমসুং মহাক্কী মীরোন পূম্নমক শিখি~।
\v 7 ইস্রায়েল মচাশিং অসি মহৈ য়ানখি, মশীং য়াম্না য়ামখৎখি অমসুং হেনগৎলকখি~। মখোয় য়াম্না কন্থৌবা ওইখি অমসুং লৈবাক অদু মখোয়না থনখি~।
\p
\v 8 যোসেফপু খঙদবা অনৌবা নিংথৌ অমা ইজিপ্তা থোক্লকখি~।
\v 9 মহাক্না মহাক্কী মীশিংদা হায়খি, <<য়েংউ, ইস্রায়েল মচাশিং অসি ঐখোয়দগী মশীং য়ামখ্রে অমসুং মখোয়না ঐখোয়দগী হেন্না কনখ্রে~।
\v 10 লাকউ, ঐখোয়না মখোয়বু শিংনা লোয়নসি, অদু নৎত্রবদি মখোয় মশীং অসুম য়ামখৎলক্কনি~। অদুগা করিগুম্বা লান থোক্লকপা মতমদা, মখোয়না ঐখোয়গী য়েক্নবশিংদা য়াওশিন্দুনা ঐখোয়গী মায়োক্তা লান থেংনরগনি, অদুগা লৈবাক অসি থাদোকখিগনি~।>>
\v 11 মরম অদুনা মখোয়না ইস্রায়েল মচাশিংবু অৱাবা থবক শূহন্দুনা ৱাহন্নবা মখোয়গী মথক্তা থৌ পান্নবা মপুশিং হাপখি~। মখোয়না ফেরাউগীদমক পিথোম অমসুং রামিসেস কৌবা পুকৈ সহরশিং শাগৎখি~।
\v 12 অদুবু ইজিপকী মীশিংনা মখোয়বু ৱাহল্লিবা মখৈ মখোয়গী মশীং অসুম অসুম য়ামখৎলকখি~। অদুগা ইস্রায়েল মচাশিংগী মরম্না মখোয় লাঙতক্নরম্মী~।
\v 13 মরম অদুনা ইজিপকী মীশিংনা ইস্রায়েল মচাশিংবু শাথিনা থবক শূহল্লম্মী~।
\v 14 মখোয়না মখোয়বু লৈখোমদগী চেক শাহন্দুনা, লৌবুক্তা থবক পূম্নমক শূহন্দুনা মখোয়গী পুন্সি ৱানা লেনহনখি~। মখোয়না তৌবা থবক পূম্নমক্তা ইজিপকী মীশিংনা মখোয়বু শাথিনা থবক শূহল্লম্মী~।
\s1 অঙাং নিপা মচা হাৎনবা য়াথং
\p
\v 15 মতম অদুদা ইজিপকী নিংথৌনা শিফ্রা অমসুং পূয়া কৌবী হিব্রুগী মাইবী অনীদা হায়রম্মী,
\v 16 <<নখোয়না হিব্রুগী নুপীশিংগী অঙাং পোকপা মতমদা মখোয়গী \f + \fr 1:16 \fk ফম্ফম: \ft চাবোকপীনা চাবোকপদা ফম্নবা মফম~।\f*ফম্ফমদা মুন্না য়েংউ~। করিগুম্বা অঙাং অদু নিপা ওইরবদি নখোয়না অঙাং অদু হাৎলু~। অদুগা করিগুম্বা নুপী ওইরগনা মহাকপু হিংনা থম্বিয়ু~।>>
\v 17 অদুবু মাইবীশিং অদু ঈশ্বরবু কিবনা ইজিপকী নিংথৌগী য়াথং অদু মখোয়না তৌদদুনা নিপা মচাশিংবু হিংনা থম্বিখি~।
\v 18 ইজিপকী নিংথৌনা মাইবীশিং অদু কৌহন্দুনা মখোয়দা হায়রম্মী, <<নখোয়না অসুম্না তৌরিবা করিগীনো? নখোয়না নিপা মচাশিংবু হিংনা থম্লিবা করিগীনো?>>
\v 19 মাইবীশিং অদুনা ফেরাউদা হায়খি, <<হিব্রুগী নুপীশিং অসি ইজিপকী নুপীশিংগুম্বা নত্তে, মখোয় মশা খীংই অমসুং মাইবীশিংনা মখোয়গী মনাক্তা থুংদ্রিঙৈদা মখোয়না অঙাং পোকই~।>>
\v 20 মদুগী মরম্না ঈশ্বরনা মাইবীশিংগীদমক অফবা থবক তৌবিখি~। অদুগা মীশিং অদু মশীং য়ামখৎলক্তুনা পাঙ্গল য়াম্না কনখি~।
\v 21 মাইবীশিং অদুনা ঈশ্বরবু কিবা মরম্না ঈশ্বরনা মখোয়গীদমক ইমুং মনুং পীবিরম্মী~।
\v 22 মদুদা ফেরাউনা মহাক্কী মী পূম্নমক্তা য়াথং পীখি, <<নিপা মচা পোকপা খুদিং নখোয়না \f + \fr 1:22 \fk তুরেন: \ft নিল তুরেন~।\f*তুরেন্দা লংথৌ, অদুবু নুপী মচা খুদিংবুনা হিংনা থম্মু~।>>
\c 2
\s1 মৌশি পোকপা
\p
\v 1 লেবী ইমুংগী নিপা অমনা লেবীগী নিঙোন অমা মহাক্কী নুপী ওইনা লৌখি~।
\v 2 নুপী অদুনা মীরোন্দুনা মচা নিপা অমা পোক্লম্মী; নুপী অদুনা অঙাং অদু ফজবা অঙাংনি হায়বা উরদুনা, মহাক্না মহাকপু থা অহুম লোত্তুনা থম্লম্মী~।
\v 3 অদুবু নুপী অদুনা অঙাং অদু মতম কুইনা লোৎপা ঙমদ্রবদা, মহাক্না অঙাং অদুগীদমক শীংনাংনা শাবা থুম্মোক অমা লৌরগা \f + \fr 2:3 \fk খেমার অমসুং জেফেৎ: \ft আলকাত্রাগুম্বা অনপ্পা পোৎশিংনি~।\f*খেমার অমসুং জেফেৎ তৈশিল্লম্মী, অদুগা মহাক্না অঙাং অদু মদুগী মনুংদা হাপ্ত‌ুনা থুম্মোক অদু তুরেন অদুগী তোর্বান্দা শীংনাং মরক্তা থম্লম্মী~।
\v 4 মদুদা অঙাং অদুগী মচেনা অঙাং অদুদা করি থোক্লগদগে হায়বা য়েংনবা খরা থাপ্তক্না লেপ্ত‌ুনা লৈখি~।
\s1 ফেরাউগী মচা নুপীনা মৌশি য়োকপা
\p
\v 5 মতম অদুদা ফেরাউগী মচা নুপীনা তুরেন্দা ঈরুজবা লাক্লম্মী~। অদুগা মহাক্কী মনাই নুপীশিংনা তুরেন মপান্দা চৎলম্মী~। মহাক্না শীংনাং মরক্তা লৈবা থুম্মোক অদু উবদা, মদু পুরক্নবা মনাই নুপী অমবু থারম্মী~।
\v 6 ফেরাউগী মচা নুপীনা থুম্মোক অদু হাংদোকপা মতমদা মহাক্না অঙাং অদু উখি; অদুগা য়েংউ, অঙাং অদু কপ্লম্মী~। মহাক্না মহাকপু নুংশিবা পোক্লদুনা হায়খি, <<অঙাং অসি হিব্রুশিংগী অঙাংশিংগী মরক্তা অমনি~।>>
\v 7 মতম অদুদা অঙাং অদুগী মচেনা ফেরাউগী মচা নুপীদা হায়খি, <<ইবেম্মগীদমক অঙাং অদু য়োকপিনবা ঐনা চত্তুনা হিব্রু নুপীশিংগী মরক্তগী অমা কৌজরকউরা?>>
\v 8 ফেরাউগী মচা নুপীনা মঙোন্দা হায়খি, <<চৎলু~।>> মদুদা লৈশাবী অদুনা চৎখিদুনা অঙাং অদুগী মমাবু কৌরকখি~।
\v 9 অদুদগী ফেরাউগী মচা নুপীনা অঙাং অদুগী মমাদা হায়খি, <<অঙাং অসি পুদুনা ঐগীদমক য়োকপিয়ু~। ঐনা নঙোন্দা অয়োকমল পীগনি~।>> মদুদা নুপী অদুনা অঙাং অদু পুদুনা য়োকখি~।
\v 10 অঙাং অদু চাউরক্লবদা মহাক্না মহাকপু ফেরাউগী মচা নুপীগী মফমদা পুরক্লম্মী অমসুং অঙাং অদু মহাক্কী মচা ওইখি~। মহাক্না মহাক্কী মমিং \f + \fr 2:10 \fk মৌশি: \ft অর্থদি <<লৌখৎপা~।>>\f*মৌশি থোনখি; অদুগা মহাক্না হায়খি, <<মরমদি ঐনা মহাকপু ঈশিংদগী লৌখৎপনি~।>>
\s1 মৌশিনা মিদিয়ান্দা চেনবা
\p
\v 11 মৌশিনা চাউরক্লবা মতমদা মহাক্না মচীন মনাউশিংগী মনাক্তা চত্থোকখি অমসুং মহাক্না মখোয়গী পোৎলূমশিং অদু উখি~। অদুগা ইজিপকী মী অমনা মহাক্কী হিব্রু মচীন মনাউশিংগী মরক্তগী অমবু থীনা ফূরিবা অদু মহাক্না উরম্মী~।
\v 12 মহাক্না কোইয়েং য়েংবদা কনা অমতা উদ্রবদা, মহাক্না ইজিপকী মী অদু হাৎলগা লৈঙোই মনুংদা ফুমজিল্লম্মী~।
\v 13 অদুগা নীনিশুবা নুমিত্তা মহাক্না চত্থোকখিবদা, য়েংউ, হিব্রুগী মী অনী ফূনরম্মী~। মহাক্না অরানবা তৌখিবা মঙোন্দা হায়রম্মী, <<নহাক্না নহাক্কী মরূপ্পু ফূরিবা করিগীনো?>>
\v 14 অদুবু মহাক্না হায়খি, <<কনানা নহাকপু ঐখোয়গী ইথক্তা মপু অমসুং ৱায়েন মপু ওইনবা হাপ্পগে? নহাক্না ইজিপকী মী অমা হাৎখিবগুম্না, ঐবুসু হাৎকে নীংলিব্রা?>> মদুদা মৌশিনা কিরদুনা হায়খি, <<তশেংনমক ৱাফম অসি খঙনখ্রে~।>>
\v 15 ফেরাউনা ৱাফম অসি তাবদা মহাক্না মৌশিবু হাৎনবা থিরম্মী~। অদুবু মৌশিনা ফেরাউগী মাঙদগী চেনখিদুনা মিদিয়ান লৈবাক্তা লৈরম্মী; অদুগা মহাক্না গুহা অমগী মথক্তা ফম্লম্মী~।
\v 16 মিদিয়ানগী পুরোহিৎকী মচা নুপী তরেৎ লৈরম্মী; মখোয়না মফম অদুদা লাক্লগা মপাগী য়াউ শঙ্গুশিং ঈশিং পীথক্নবা ঈশিং চিংখত্তুনা অশাংবা খুদেংশিং অদু থনহল্লম্মী~।
\v 17 অদুবু য়াউশেনবশিংনা লাক্তুনা মখোয়বু তান্থোকখি; অদুবু মৌশিনা হৌগৎলগা মখোয়বু কনবিরম্মী অমসুং মহাক্না মখোয়গী য়াউ শঙ্গু অদু ঈশিং পীথকখি~।
\v 18 অদুদগী মখোয়না মপা রেয়ূয়েলগী মনাক্তা হল্লক্লবদা মপানা হংলম্মী, <<ঙসি নখোয় য়াম্না থুনা করম্না হল্লক্লিবনো?>>
\v 19 মদুদা মখোয়না হায়খি, <<ইজিপকী মী অমনা ঐখোয়বু য়াউশেনবশিংগী মখূত্তগী কনবিরে, অমুকসু মহাক্না ঐখোয়গীদমক ওক্নবা ঈশিং চিংখত্তুনা য়াউ শঙ্গু অদু ঈশিং পীথকখি~।>>
\v 20 মদুদা মহাক্না মচা নুপীশিংদা হায়খি, <<নিপা অদু কদায়দা লৈহৌই? নখোয়না নিপা অদু করিগী থাদোক্লম্বগে? মহাকপু পীজনবা কৌরু~।>>
\s1 মৌশিনা সিপ্পোরা লৌবা
\p
\v 21 মৌশিনা নিপা অদুগা লৈমিন্নবা য়াখি; মহাক্না মৌশিদা মহাক্কী মচা নুপী সিপ্পোরা পীখি~।
\v 22 নুপী অদুনা মচা নিপা অমা পোকখি অমসুং মৌশিনা মহাক্কী মমিং গেরশোম থোনখি; মরমদি মহাক্না হায়খি, <<ঐনা মীরমদা লম্লানবা ওইনা লৈরম্মী~।>>
\p
\v 23 মতম কুইরবগী তুংদা ইজিপকী নিংথৌ শিখ্রে~। অদুগা ইস্রায়েল মচাশিংনা মীনাই ওইনা লৈবগী মরম্না নাহেজখি অমসুং মখোয়না কপ লাউজখি~। মখোয়না মীনাই ওইবগী মরম্না মখোয়গী কপ লাউজবা ঈশ্বরগী মফমদা য়ৌখি~।
\v 24 অদুনা ঈশ্বরনা মখোয়গী নাহেজবা তাবিখি অমসুং ঈশ্বরনা অব্রাহাম, ইসাক অমসুং যাকোবকা ৱালেপ্নখিবা অদু নীংশিংবিরম্মী~।
\v 25 ঈশ্বরনা ইস্রায়েল মচাশিংবু মিৎয়েং তাবিখি অমসুং মখোয়গীদমক খনবিখি~।
\c 3
\s1 ঈশ্বরনা মৈ চাক্লিবা মোংশোংদগী মৌশিবু কৌবা
\p
\v 1 মতম অদুদা মৌশিনা মিদিয়ানগী পুরোহিৎ মকূবোক যিথ্রোগী য়াউ শঙ্গু শেন্দুনা লৈরম্মী~। মহাক্না য়াউ শঙ্গু অদু লৈকংলাগী মনিংদা পুরক্লগা ঈশ্বরগী চীং হোরেবতা লাক্লম্মী~।
\v 2 মোংশোং অমগী মনুংদগী মৈগী মৈরিদা যেহোবাগী দূত অদুনা মঙোন্দা উহনবিখি; মহাক্না মদু উবা মতমদা, য়েংউ, মোংশোং অদু মৈ চাক্তুনা লৈরম্মী, অদুবু মৈ অদুনা মোংশোং অদুদি চাকথোক্লমদে~।
\v 3 মদুদা মৌশিনা হায়খি, <<ঐনা নাকন অমদা লৈশিল্লক্লগা মৈনা মোংশোং অসি চাকথোক্ত্রিবা করিগীনো হায়বা অঙকপা থৌদৌ অসি য়েংগে~।>>
\v 4 মৌশিনা নাকন্দা য়েংনবা লৈশিল্লকপা অদু যেহোবানা উবদা, ঈশ্বরনা মোংশোং অদুগী মনুংদগী মঙোন্দা কৌরকখি, <<মৌশি, মৌশি~।>> মৌশিনা খুমখি, <<ঐ মফম অসিদা লৈজৈ~।>>
\v 5 মহাক্না হায়খি, <<নহাক মফম অসিদা নকশিল্লক্কনু~। নখোঙদগী নহাক্কী সেন্দল লৌথোকউ, মরমদি নহাক্না লেপ্লিবা মফম অদু অশেংবা মফম্নি~।>>
\v 6 মহাক্না অমুকসু হায়খি, <<ঐ নহাক্কী নপাগী ঈশ্বর, অব্রাহামগী ঈশ্বর, ইসাক্কী ঈশ্বর অমসুং যাকোবকী ঈশ্বরনি~।>> মৌশিনা ঈশ্বরদা য়েংজবা কিবদগী মহাক্কী মায়থোং লোৎচখি~।
\p
\v 7 মদুদা যেহোবানা হায়খি, <<ঐনা তশেংনমক ইজিপ্তা লৈবা ঐগী মীশিংগী অৱাবা অদু উরে অমসুং মখোয়গী থৌ পান্নবশিংগী মরম্না মখোয়না কপ লাউজবা অদু ঐনা তারে; মরমদি ঐনা মখোয়গী অৱাবা খঙই~।
\v 8 মরম অদুনা ঐনা মখোয়বু ইজিপকী মীশিংগী মখূত্তগী কনবিনবা, লৈবাক অদুদগী পুথোক্লগা অফবা অমসুং পাক চাউরবা, শঙ্গোম অমসুং খোইহি চেনবা লৈবাক অমদা, হায়বদি কেনানগী মীশিং, হেৎকী মচাশিং, অমোরীগী মীশিং, পেরিজী মচাশিং, হিব্বীগী মীশিং অমসুং যিবূস্তা লৈবা মীশিংনা লৈবা মফম অদুদা পুনবা কূম্লক্লি~।
\v 9 য়েংউ, ইস্রায়েল মচাশিংনা কপ্পা ঐনা তারে~। অদুগীসু মথক্তা, ইজিপকী মীশিংনা মখোয়বু শাথিনা ওৎনৈবা অদু ঐনা উরে~।
\v 10 হৌজিক লাকউ, ঐনা নহাকপু ফেরাউগী মফমদা ঐগী মী, ইস্রায়েল মচাশিংবু ইজিপ্তগী পুথোক্নবা থাগনি~।>>
\v 11 মৌশিনা ঈশ্বরদা হায়রম্মী, <<ঐনা ফেরাউগী মনাক্তা চত্তুনা ইজিপ্তগী ইস্রায়েল মচাশিংবু পুথোক্লক্কদবা ঐ অসি কনানো?>>
\v 12 মদুদা ঈশ্বরনা খুম্লম্মী, <<তশেংনমক ঐ নহাক্কা লোয়নগনি অমসুং ঐনা নহাকপু থাবনি হায়বা অসিগী খূদম মসিনা ওইগনি~। নহাক্না মীশিং অসি ইজিপ্তগী পুথোক্লক্লবা মতমদা, নহাক্না চীং অসিগী মথক্তা ঈশ্বরবু থৌগল তৌগনি~।>>
\p
\v 13 মৌশিনা ঈশ্বরদা হায়খি, <<য়েংউ, ঐনা ইস্রায়েল মচাশিংদা চত্তুনা <নখোয়গী নপা নপুশিংগী ঈশ্বরনা ঐবু নখোয়গী নফমদা থারকপনি> হায়বা মতমদা মখোয়না ঐঙোন্দা <মহাক্কী মমিং করিনো?> হায়না হংলবদি ঐনা মখোয়দা করি খুমগনি?>>
\s1 ঈশ্বরনা মশাবু ফোংদোকপা
\p
\v 14 মদুদা ঈশ্বরনা মৌশিদা হায়খি, <<ঐদি \f + \fr 3:14 \fk ওইরিবা ঐ: \ft অর্থদি <<হৌবা লোইবা নাইদনা লৈবা~।>>\f*ওইরিবা ঐ অদুনি~।>> মহাক্না হায়খি, <<ইস্রায়েল মচাশিংদা নহাক্না হায়গদবা অদু অসিনি, <নখোয়গী নফমদা ঐবু থারকপা অসি <<ওইরিবা ঐ>> অদুননি~।> >>
\v 15 অমুক্কা ঈশ্বরনা মৌশিদা হায়খি, <<নহাক্না ইস্রায়েল মচাশিংদা অসুম্না হায়গদবনি, <যেহোবা, নখোয়গী নপা নপুশিংগী ঈশ্বর, অব্রাহামগী ঈশ্বর, ইসাক্কী ঈশ্বর অমসুং যাকোবকী ঈশ্বরনা ঐবু নখোয়গী নফমদা থারকপনি~।> মসি মতম পূম্নমক্কী ওইনা ঐগী মিংনি অমসুং মীরোন খুদিংদা ঐবু অসুম্না নীংশিংনবনি~।
\v 16 চত্তুনা ইস্রায়েলগী অহল্লমনশিংবু খোমজিল্লু, অদুগা মখোয়দা হায়য়ু, <যেহোবা, নখোয়গী নপা নপুশিংগী ঈশ্বর, অব্রাহামগী ঈশ্বর, ইসাক্কী ঈশ্বর অমসুং যাকোবকী ঈশ্বরনা ঐঙোন্দা উহনখি~। মহাক্না হায়খি, <<ইজিপ্তা নখোয়দা তৌখিবা অদু উবা মরম্না ঐনা তশেংনমক নখোয়বু য়েংশিনবিগনি~।
\v 17 ঐনা হায়খ্রবনি, ঐনা নখোয়বু ইজিপকী অৱাবদগী পুথোক্লক্লগা কেনানগী মীশিং, হেৎকী মচাশিং, অমোরীগী মীশিং, পেরিজী মচাশিং, হিব্বীগী মীশিং অমসুং যিবূস্তা লৈবা মীশিংগী শঙ্গোম অমসুং খোইহি চেনবা লৈবাক অদুদা পুশিনবিগনি~।>> >
\v 18 ইস্রায়েল মচাশিংনা নহাক্কী খোঞ্জেন তাগনি~। নহাক অমসুং ইস্রায়েলগী অহল্লমনশিংনা ইজিপকী নিংথৌগী মনাক্তা চত্তুনা মঙোন্দা হায়য়ু, <হিব্রুশিংগী ঈশ্বর যেহোবানা ঐখোয়বু উহনবিরে~। অদুনা ঐখোয়গী ঈশ্বর যেহোবাদা ঐখোয়না ঈরাৎপোৎ কৎনবা লমহাঙদা নুমিৎ হুম্নিগী খোঙচৎ চৎহনবিয়ু হায়দুনা ঐখোয়না নঙোন্দা নোঞ্জরি~।>
\p
\v 19 ঐগী অকনবা খূৎ উৎত্রিবা ফাওবা ইজিপকী নিংথৌনা নখোয়বু চৎপা য়াহল্লোই হায়বা ঐনা শেংনা খঙই~।
\v 20 অদুনা ঐনা খূৎ তিংথোক্কনি অমসুং ঐনা ইজিপকী মনুংদা তৌগদবা ঐগী অঙকপশিংগী মপান্না ইজিপকী মথক্তা খূৎ থাগনি; মদুগী তুংদা মহাক্না নখোয়বু চৎহনগনি~।
\v 21 ইজিপকী মীশিংগী মমাঙদা ঐনা মীশিং অসিবু চানবিগনি; অদুগা অসুম্না থোক্কনি, মদুদি নখোয়না চত্থোকপা মতমদা নখোয়না খূৎ হাঙনা চত্থোক্লোই~।
\v 22 অদুবু নুপী খুদিংনা মাগী মাগী য়ূম্লোন্নবদগী অমসুং মাগী মাগী য়ূমদা লম্লানবা ওইনা লৈবশিংদগী সনাগী লৈতেং, লুপাগী লৈতেং অমসুং ফিরোন নিগদবনি~। অদুগা নখোয়না মদু নখোয়গী নচা নিপাশিংদা অমসুং নচা নুপীশিংদা শিবিগদবনি; নখোয়না ইজিপকী মীশিংগী পোৎচৈ মুন্দুনা লৌগদবনি~।>>
\c 4
\s1 মৌশিনা য়াজদবা
\p
\v 1 মৌশিনা খুমখি, <<অদুবু য়েংউ, মখোয়না ঐবু থাজরোই অমসুং ঐগী খোঞ্জেনসু তারোই; মরমদি মখোয়না শোয়দনা হায়গনি, <যেহোবানা নঙোন্দা উহনবিখিদে~।> >>
\v 2 মদুদা যেহোবানা মঙোন্দা হায়খি, <<নহাক্কী খূত্তা লৈরিবা অদু করিনো?>> মহাক্না খুম্লম্মী, <<মসি চৈশুনি~।>>
\v 3 মহাক্না হায়খি, <<মদু লৈপাক্তা থাদৌ~।>> মৌশিনা মদু লৈপাক্তা থাদবদা লিন ওল্লম্মী; অদুগা মৌশিনা মদুগী মমাঙদগী চেন্থোক্লম্মী~।
\v 4 যেহোবানা মৌশিদা হায়খি, <<নখূৎ তিংথোকউ, অদুগা মমৈদা পায়য়ু~।>> মৌশিনা মখূৎ তিংথোক্তুনা মমৈদা পায়দুনা ফাবদা মদু মখূত্তা চৈশু ওনখি;
\v 5 <<মসি মখোয়গী মপা মপুশিংগী যেহোবা ঈশ্বর, অব্রাহামগী ঈশ্বর, ইসাক্কী ঈশ্বর অমসুং যাকোবকী ঈশ্বরনা নঙোন্দা উহনবিরে হায়বা মখোয়না থাজনবনি~।>>
\p
\v 6 যেহোবানা অমুকসু মঙোন্দা হায়রম্মী, <<নখূৎ অদু নহাক্কী নথবাক্তা থম্মু~।>> মৌশিনা মহাক্কী মথবাক্তা মখূৎ থমখি; অদুগা য়েংউ, মহাক্না মখূৎ লৌথোকপদা উনগুম্না ঙৌদুনা কুষ্টী থুংলম্মী~।
\v 7 অদুগা মহাক্না হায়খি, <<নখূৎ অদু অমুক নহাক্কী নথবাক্তা থম্মু~।>> মৌশিনা অমুক হন্না মহাক্কী মখূৎ মথবাক্তা থম্লম্মী; অদুগা য়েংউ, মহাক্না মথবাক্তগী মখূৎ লৌথোকপদা মদু হান্নগী মশাগুম্না অমুক ওইরে~।
\v 8 <<অদুগা অসুম্না থোক্কনি, মখোয়না নহাকপু থাজদ্রবদি অমসুং মখোয়না অহানবা খূদম অদুগী সাক্ষী পূক্নীং চঙনা তাদ্রবদি, মতম অদুদা অনীশুবা খূদম অদুগী সাক্ষী মখোয়না থাজগনি~।
\v 9 অদুগা অসুম্না থোক্কনি, মখোয়না খূদম অনী অসি থাজদ্রবদি, নৎত্রগা নহাক্কী খোঞ্জেনসু পূক্নীং চঙনা তাদ্রবদি, নহাক্না তুরেন্দগী ঈশিং খরা পুরগা অকংবা লৈপাক্তা হৈদোকউ~। মদুদা নহাক্না তুরেন্দগী পুরকখিবা ঈশিং অদু অকংবা লৈপাক মথক্তা ঈ ওনগনি~।>>
\p
\v 10 মৌশিনা যেহোবাদা হায়খি, <<হে ঐগী ইবুংঙো, হান্নদগীসু নহাক্না ননাই ঐঙোন্দা ৱা ঙাঙখিবা মতম অদুদগীসু ঐদি ৱা ঙাঙবা হৈতে; ঐদি চীনবান লূম্মী অমসুং লৈ থায়~।>>
\v 11 মদুদা যেহোবানা মঙোন্দা হায়খি, <<কনানা মীগী মচীন শেম্বগে? কনানা মী অমবু লোন থোক্তবা নৎত্রগা মনা পঙবা, নৎত্রগা মিৎ উবা নৎত্রগা মিৎ তাঙবা থোকহনবগে? মদু যেহোবা, ঐনা নৎত্রা?
\v 12 মরম অদুনা হৌজিক চৎলু, ঐনা নহাক্কী চীন্দা তোংবিগনি, অদুগা নহাক্না করি হায়গদগে হায়বা নহাকপু তম্বিগনি~।>>
\v 13 মৌশিনা হায়খি, <<ঐনা নঙোন্দা নোঞ্জরি, হে ঐগী ইবুংঙো, নহাক্না থাবিগদবা কনাগুম্বা অমা থাবিয়ু~।>>
\p
\v 14 মদুদা যেহোবানা মৌশিগী মথক্তা শাউরকখি, অদুগা মহাক্না হায়খি, <<লেবী মচা হারোন অসি নয়াম্বা নৎত্রা? মহাক ৱা ঙাঙবা য়াম্না হৈ হায়বসি ঐ খঙই~। অদুগা য়েংউ, মহাক নহাকপু উনবা লাকই; মহাক্না নহাকপু উনবা মতমদা মহাক্না মথম্মোইদা হরাউজগনি~।
\v 15 মতম অদুদা নহাক্না মঙোন্দা হায়গনি অমসুং নহাক্না মহাক্কী মচীন্দা ৱাহৈশিং হাপ্পীগনি; ঐনা নহাক্কী চীন্দা অমসুং মহাক্কী চীন্দা তোংবিগনি, নখোয়না তৌগদবা অদু নখোয়দা তম্বিগনি~।
\v 16 মহাক্না নহাক্কীদমক মীশিংদা ৱা হায়গনি; মহাক মশামক, হায়বদি মহাক মশামক নহাক্কী নচীনগুম ওইগনি, অদুবু নহাক মহাক্কীদমক ঈশ্বরগুম ওইগনি~।
\v 17 নহাক্না চৈশু অসি নহাক্কী খূত্তা পায়গদবনি, মসিগী মপান্না নহাক্না খূদমশিং উৎকদবনি~।>>
\s1 মৌশিনা ইজিপ্তা হনবা
\p
\v 18 অদুদগী মৌশিনা চৎখিদুনা মকূবোক যিথ্রোগী মনাক্তা হল্লকখি অমসুং মঙোন্দা হায়খি, <<ইজিপ্তা লৈরিবা ঐগী ইচীন ইনাউশিংগী মফমদা হন্দুনা চৎপা ঐবু য়াবিয়ু, মখোয় হৌজিক ফাওবা হিংলিব্রা হায়বা ঐ উজনীংই~।>> যিথ্রোনা মৌশিদা হায়খি, <<নহাক ঈঙথনা চৎলু~।>>
\v 19 অদুগা মৌশিনা মিদিয়ান্দা লৈরিঙৈদা যেহোবানা মঙোন্দা হায়খি, <<চত্তুনা ইজিপ্তা হল্লু; মরমদি নহাকপু হাৎনবা থিরম্বা মী পূম্নমক শিখ্রে~।>>
\v 20 মৌশিনা মহাক্কী নুপী অমসুং মচা নিপাশিং পুদুনা মখোয়বু লোলা অমদা তোংহল্লগা মহাক্না ইজিপ লৈবাক্তা হল্লম্মী; অদুগা মৌশিনা ঈশ্বরগী চৈ অদু মখূত্তা পুরম্মী~।
\v 21 যেহোবানা মৌশিদা হায়খি, <<নহাক্না ইজিপ্তা হল্লবা মতমদা, য়েংউ, ঐনা নহাক্কী খূত্তা শিন্নবা অঙকপা থবকশিং অদু ফেরাউগী মমাঙদা তৌগদবনি; অদুবু ঐনদি ফেরাউগী থম্মোই কনহনগনি অমসুং মহাক্না মীশিংবু চৎহল্লোই~।
\v 22 নহাক্না ফেরাউদা হায়য়ু, <যেহোবানা অসুম্না হায়, <<ইস্রায়েলদি ঐগী ইচা নিপা, ঐগী অহানবা পোকচবনি~।
\v 23 ঐনা নঙোন্দা হায়রি, ঐবু থৌগল তৌনবা ঐগী ইচা নিপাবু চৎহল্লু; নহাক্না মহাকপু চৎহন্দ্রবদি, য়েংউ, ঐনা নহাক্কী নচা নিপা, নহাক্কী অহানবা পোকপা হাৎকনি~।>> > >>
\v 24 লম্বীদা মীথুংফমদা অসুম্না থোকখি, যেহোবানা মৌশিবু উন্নখি অমসুং মহাকপু হাৎনবা তৌখি~।
\v 25 মতম অদুদা সিপ্পোরানা অথৌবা নূঙ অমা লৌদুনা মহাক্কী মচা নিপাগী ফিনুংগী ঊন কক্লে, অদুগা মদু মৌশিগী মখোঙদা লংশিন্দুনা হায়খি, <<তশেংনমক নহাক ঐঙোন্দা ঈ তাহনবা ইপুরোইবনি~।>>
\v 26 অদুনা মহাক্না মৌশিবু থাদোকপিরম্লে: মদুদা সিপ্পোরানা হায়খি, <<ঊন ককপগী মরীদা নহাক ঈগী ইপুরোইবনি~।>>
\p
\v 27 মতম অদুদা যেহোবানা হারোন্দা হায়রম্মী, <<লমহাঙদা মৌশিবু উনবা চৎলু~।>> হারোন্না চত্তুনা ঈশ্বরগী চীংদা মৌশিবু উনখি অমসুং মহাকপু চুপখি~।
\v 28 যেহোবানা মৌশিদা থারকখিবা ৱা পূম্নমক মহাক্না হারোন্দা, অদুগা মহাক্না মঙোন্দা তৌনবা য়াথং পীখিবা খূদমশিং অদুসু হায়খি~।
\v 29 মৌশি অমসুং হারোন্না চৎখিদুনা ইস্রায়েল মচাশিংগী অহল্লমন পূম্নমক পূন্না খোমজিনখি;
\v 30 যেহোবানা মৌশিদা হায়খিবা ৱা পূম্নমক হারোন্না হায়খি, অদুগা মৌশিনা খূদমশিং অদু মীশিংগী মমাঙদা তৌখি~।
\v 31 মদুদা মীশিংনা থাজখি; অদুগা যেহোবানা ইস্রায়েল মচাশিংবু য়েংশিনবিরে অমসুং মখোয়গী অৱাবা অদু উবিরে হায়বা মখোয়না তাবদা মখোয়না মকোক নোন্থদুনা খুরুমখি~।
\c 5
\s1 মৌশিগা ফেরাউগা চাং য়েংনবা
\p
\v 1 মদুগী তুংদা মৌশি অমসুং হারোন্না চৎখিদুনা ফেরাউদা হায়রম্মী, <<ইস্রায়েলগী ঈশ্বর যেহোবানা হায়, <ঐগী মীশিংনা লমহাঙদা ঐঙোন্দা চাক খাঙনবা মখোয়বু চৎহল্লু~।> >>
\v 2 ফেরাউনা হায়খি, <<ঐনা মহাক্কী ৱা তাদুনা ইস্রায়েলবু চৎহনগদবা যেহোবা অদু কনানো? ঐনা যেহোবা অদু খঙদে, অদুগীসু মথক্তা ঐনা ইস্রায়েল মচাশিংবু চৎহল্লোই~।>>
\v 3 মতম অদুদা মখোয়না হায়খি, <<হিব্রুশিংগী ঈশ্বরনা ঐখোয়গা উন্নরে~। যেহোবা ঐখোয়গী ঈশ্বরদা, ঐখোয়না ঈরাৎপোৎ কৎনবা লমহাঙদা নুমিৎ হুম্নিগী লম্বী চৎপা য়াবিয়ু, অদু নৎত্রবদি মহাক্না ঐখোয়গী ইথক্তা লাইচৎ নৎত্রগা থাঙশাংনা হাৎলবা য়াই~।>>
\v 4 মদুদা ইজিপকী নিংথৌনা মখোয়দা হায়রম্মী, <<মৌশি অমসুং হারোন, নখোয়না মীশিংবু থবকশিংদগী থাদোক্লিবা করিগীনো? চৎলু, নখোয়গী থবক্কী পোৎলূম পুরুচো~।>>
\v 5 ফেরাউনা হায়খি, <<য়েংউ, হৌজিক লম অসিগী মীশিং য়াম্লে, অদুগা নখোয়না মখোয়বু মখোয়গী পোৎলূমশিংদগী পোত্থাহল্লি~।>>
\v 6 নুমিৎ অদুমক্তদা ফেরাউনা মীশিংগী থবক পান্নবশিং অমসুং মখোয়গী ফম্নাইবশিংদা য়াথং পীদুনা হায়রম্মী,
\v 7 <<নখোয়না হান্নগুম্না মীশিং অসিদা চেক শাননবা চরূ পীরগনু; মখোয় মশানা চত্তুনা মখোয়গীদমক চরূ খোমজিনসনু~।
\v 8 অদুগা মখোয়না হান্না শাখিবা চেক মশীং অদুমক নখোয়না মখোয়বু শাহনগদবনি, নখোয়না মদুদগী মশীং অমতা হন্থহল্লোইদবনি; মরমদি মখোয় অতনবনি; মরম অসিনা মখোয়না হায়, <ঐখোয়না চত্তুনা ঐখোয়গী ঈশ্বরদা ঈরাৎপোৎ কৎচগে~।>
\v 9 মখোয়না লৌনম্বা ৱা লৌদননবা মীশিং অসিগী মথক্তা থবক হেন্না হাপচিল্লু অমসুং মখোয়না মদু শূসনু~।>>
\p
\v 10 মীশিংগী মথক্তা থবক পান্নবশিং অমসুং মখোয়গী ফম্নাইবশিংনা চৎখিদুনা মীশিংদা হায়খি, <<ফেরাউনা অসুম্না হায়, <ঐনা নখোয়দা চরূ পীররোই~।
\v 11 নখোয়না চত্তুনা নশামক্কীদমক চরূ ফংবা য়াবা মফমদগী চরূ খোমজিল্লু; অদুম ওইনমক নখোয়গী থবক্তি হন্থবা য়ারোই~।> >>
\v 12 মরম অদুনা মীশিংনা চরূগী মহুত্তা চরূখোক থিনবা ইজিপ অপূম্বদা চাইথোক্লম্মী~।
\v 13 থবক পান্নবশিংনা মখোয়দা তকশিন্দুনা হায়খি, <<চরূ লৈরিঙৈদা তৌবগুম্না নখোয়গী থবকশিং, নখোয়গী নোংমগী তৌগদবা থবকশিং অদু নুমিৎ অদুদা লোইশিল্লু~।>>
\v 14 ফেরাউগী থবক পান্নবশিংনা ইস্রায়েল মচাশিংগী মথক্তা থমখিবা ইস্রায়েল মচাশিংগী ফম্নাইবশিংবু শাথিনা ফূবিখি অমসুং তকশিনখি, <<হান্না চেক শাখিবগুম্না ঙরাংসু ঙসিসু চেক শাবগী অকক্নবা থবক অদু লোইশিন্দ্রিবা করিগীনো?>>
\p
\v 15 ইস্রায়েল মচাশিংগী ফম্নাইবশিংনা ফেরাউগী মফমদা চত্তুনা মঙোন্দা কপ্ত‌ুনা হায়জখি, <<নহাক্কী ননাইশিংদা অসুম্না তৌবিরিবা করিগীনো?>>
\v 16 থবক পান্নবশিংনা নহাক্কী ননাইশিংদা চরূ পীবিদ্রে, অদুগা মখোয়না ঐখোয়দা হায়, <চেক শাউ~।> য়েংউ, নহাক্কী ননাইশিংবু ফূবিরে, অদুবু মসি নহাক্কী মীশিংগী মরান্নি~।>>
\p
\v 17 অদুবু ফেরাউনা হায়খি, <<নখোয় অতনবনি, অতনবনি! মরম অদুনা নখোয়না হায়, <ঐখোয়না চত্তুনা যেহোবাদা ঈরাৎপোৎ কৎচগে~।>
\v 18 মরম অদুনা হৌজিক নখোয় চত্তুনা থবক শূ; অদুবু নখোয়দা চরূ পীররোই, অদুম ওইনমক নখোয়না অকক্নবা চেক মশীং শুনা পীগদবনি~।>>
\v 19 <<নখোয়না নোংমদা শূগদবা নখোয়গী চেক মশীং অদুদগী নখোয়না হন্থহল্লোইদবনি,>> হায়রবা তুংদা ইস্রায়েল মচাশিংগী ফম্নাইবশিংনা মখোয় মশামক অৱাবদা তারে হায়বা উখি~।
\p
\v 20 মখোয়না ফেরাউগী মাঙদগী থোক্লক্লগা মখোয়বু ঙাইরিবা মৌশি অমসুং হারোনবু উন্নখি~।
\v 21 ফম্নাইবশিং অদুনা মখোয়দা হায়খি, <<যেহোবানা নখোয়বু য়েংসনু অমসুং ৱায়েনসনু~। নখোয়না ঐখোয়বু ফেরাউগী মিৎয়েংদা অমসুং মনাইশিংগী মিৎয়েংদা ঐখোয়বু নমথীবা মনম ওইহল্লে, মখোয়না ঐখোয়বু হাৎনবা মখোয়গী খূত্তা থাঙশাং পীরে~।>>
\v 22 মরম অদুনা মৌশিনা যেহোবাদা হল্লক্তুনা হায়খি, <<ইবুংঙো, নহাক্না মীশিং অসিদা অৱাবা পুরক্লিবা করিগীনো? নহাক্না ঐবু থাবিরিবা করিগীনো?
\v 23 ঐনা নহাক্কী মিংদা ৱা হায়নবা ফেরাউগী মনাক্তা চৎলুবা অদুদগী মহাক্না মীশিং অসিদা অৱাবা পীরে; নহাক্না নহাক্কী মীশিংবু খক কনবিদ্রি~।>>
\c 6
\s1 ঈশ্বরনা মৌশিবু থৌগৎপিবা
\p
\v 1 অদুদগী যেহোবানা মৌশিদা হায়রম্মী, <<ঐনা ফেরাউদা তৌগদবা অদু হৌজিক নহাক্না উগনি; অকনবা খূৎকী পাঙ্গন্না মহাক্না মখোয়বু থাদোক্কনি অমসুং অকনবা খূৎকী পাঙ্গন্না মহাক্না মখোয়বু মহাক্কী লৈবাক্তগী তান্থোক্কনি~।>>
\v 2 ঈশ্বরনা মৌশিদা ৱা হায়রম্মী অমসুং মঙোন্দা হায়খি, <<ঐ যেহোবানি;
\v 3 ইঙম ঙম্বা ঈশ্বরগী মিংদা ঐনা ইশাবু অব্রাহাম, ইসাক অমসুং যাকোবতা উহল্লে, অদুবু ঐগী মিং যেহোবা অসি ঐনা মখোয়দা খঙহনখিদে~।
\v 4 অদুগীসু মথক্তা কেনান লৈবাক অসি মখোয়দা পীনবা ঐনা মখোয়গা ৱালেপ্নখ্রে, লৈবাক অসি মখোয়না লম্লানবা ওইনা লৈরিবা মখোয়গী লম্লানফম অদুনি~।
\v 5 অদুগা ইজিপকী মীশিংনা মীনাই ওইনা থমখিবা ইস্রায়েল মচাশিংগী তেংথাজবা অদু ঐনা তারে; অদুগা ঐগী ৱালেপ্নবা অদু ঐনা নীংশিংলে~।
\v 6 মরম অদুনা ইস্রায়েল মচাশিংদা হায়য়ু, <ঐ যেহোবানি~। ঐনা নখোয়বু ইজিপ মচাশিংগী অৱাবা পোৎলূমশিংদগী পুথোকপিগনি অমসুং ঐনা নখোয়বু মখোয়গী মীনাই ওইবদগী কনবিগনি~। ঐনা পাম্বোম তিংদুনা অমসুং অকনবা চৈরাক পীদুনা নখোয়বু হন্দোকপিগনি;
\v 7 ঐনা নখোয়বু ঐগী মী ওইনা লৌশিনবিগনি অমসুং ঐ নখোয়গী ঈশ্বর ওইগনি: মতম অদুদা নখোয়বু ইজিপ মচাশিংগী অৱাবা পোৎলূমশিংদগী পুথোকপিরকপা ঐদি যেহোবা নখোয়গী ঈশ্বরনি হায়বা খঙগনি~।
\v 8 ঐনা অব্রাহাম, ইসাক অমসুং যাকোবতা পীনবা ৱাশকখ্রবা লৈবাক অদুদা নখোয়বু পুশিনবিগনি; অদুগা ঐনা মদু নখোয়দা ফংফম থোকপা ওইনা পীগনি: ঐদি যেহোবানি~।> >>
\v 9 মৌশিনা ইস্রায়েল মচাশিংদা অদুম্না হায়খি, অদুবু পূক্নীং ৱাবগী মরম্না অমসুং নুংশিহৈতনা লাক্নবগী মরম্না মখোয়না মৌশিগী ৱা অদু পূক্নীং চঙনা তাখিদে~।
\p
\v 10 যেহোবানা মৌশিদা হায়খি,
\v 11 <<চৎলু, ইস্রায়েল মচাশিংবু মহাক্কী লমদগী চৎহন্নবা ইজিপকী নিংথৌ ফেরাউদা হায়য়ু~।>>
\v 12 মৌশিনা যেহোবাগী মাঙদা হায়খি, <<য়েংউ, ইস্রায়েল মচাশিংনা ঐগী ৱা পূক্নীং চঙনা তাখিদে; অদু ওইরবদি ঐগী ৱাঙাঙ হৈতবা মরম্না করম্না ফেরাউনা ঐগী ৱা তাবিগনি?>>
\v 13 মদুদা ইস্রায়েল মচাশিং অমসুং ইজিপকী নিংথৌ ফেরাউগী মরমদা যেহোবানা মৌশি অমসুং হারোন্দা ৱা ঙাঙবিরম্মী অমসুং ইস্রায়েল মচাশিংবু ইজিপকী লমদগী পুথোক্নবা মখোয়দা য়াথং পীরম্মী~।
\s1 ইস্রায়েলগী মচা মশূশিং
\p
\v 14 মখোয় অসি মখোয়গী মপা মপুগী ইমুং মনুংগী মকোক ওইরম্মী~। ইস্রায়েলগী অহানবা পোকপা রূবেনগী মচা নিপাশিং: হনোক, পাল্লূ, হেস্রোন অমসুং কারমী~। মখোয় অসি রূবেনগী ইমুং মনুংশিংনি~।
\v 15 শিমিয়োনগী মচা নিপাশিং: যেমূয়েল, যামীন, ওহাদ, যাকীন, সোহার, কেনান নিঙোনগী মচা নিপা সোল~। মখোয় অসি শিমিয়োনগী ইমুং মনুংশিংনি~।
\v 16 মখোয়গী মীরোনশিংগী মতুং ইন্না লেবীগী মচা নিপাশিংগী মমিংদি: গেরশোন, কোহাৎ অমসুং মেরারী; লেবীনা চহী চামগা কুন্থ্রাতরেৎ পুন্সিরম্মী~।
\v 17 মখোয়গী ইমুং মনুংগী মতুং ইন্না গেরশোনগী মচা নিপাশিং: লিবনী অমসুং শিমী~।
\v 18 কোহাৎকী মচা নিপাশিং: আম্রাম, যিসহার, হেব্রোন অমসুং উজীয়েল; কোহাৎনা চহী চামগা কুন্থ্রাহুমদোই পুন্সিরম্মী~।
\v 19 মেরারীগী মচা নিপাশিং: মাহলী অমসুং মূশী; মখোয়গী মীরোনশিংগী মতুং ইন্না মখোয় অসি লেবীগী ইমুংশিংনি~।
\v 20 মতম অদুদা আম্রাম্না মনে যোকেবেদপু মহাক্কী নুপী ওইনা লৌখি~। মহাক্না হারোন অমসুং মৌশি পোকখি~। আম্রাম্না চহী চামগা কুন্থ্রাতরেৎ পুন্সিরম্মী~।
\p
\v 21 যিসহারগী মচা নিপাশিং: কোরাহ, নেফেগ অমসুং জিক্রী;
\v 22 উজীয়েলগী মচা নিপাশিং: মীশায়েল, এলসাফান অমসুং সিথ্রী;
\v 23 হারোন্না আম্মীনাদাবকী মচা নুপী নহশোনগী মচন এলীশেবাবু মহাক্কী নুপী ওইনা লৌখি~। মহাক্না নাদাব, অবীহূ, এলিয়েজর অমসুং ইথামার পোকখি~।
\v 24 কোরাহগী মচা নিপাশিং: অসির, এলকানা, আবিয়াসাফ; মখোয় অসি কোরাহগী মচা মশূশিংগী ইমুং মনুংশিংনি~।
\v 25 হারোনগী মচা নিপা এলিয়েজরনা পূতীয়েলগী মচা নুপীশিংগী মরক্তগী অমবু লৌখি, মহাক্না ফীনেহস পোকখি; মখোয় অসি লেবী মচাশিংগী ইমুং মনুংশিংগী মতুং ইন্না মখোয়গী মপা মপুগী মকোকশিংনি~।
\p
\v 26 যেহোবানা হারোন অমসুং মৌশিদা হায়খিবা ৱা অদু অসিনি, <<নখোয়না ইস্রায়েল মচাশিং অসি ইজিপ্তগী মখোয় মখোয়গী ইমুং মনুংগী কাঙবুগী মতুং ইন্না পুথোক্লকউ~।>>
\v 27 ইস্রায়েল মচাশিংবু ইজিপ্তগী পুথোক্লক্নবা ইজিপকী নিংথৌ ফেরাউদা ৱা হায়খিবা মখোয় অদু অসিনি; মখোয় অদু মৌশি অমসুং হারোন্নি~।
\s1 হারোন, মৌশিগী ৱাঙাঙলোই
\p
\v 28 ইজিপ লৈবাক্তা যেহোবানা মৌশিদা হায়খিবা নুমিত্তা থোকখিবা অদু অসিনি~।
\v 29 যেহোবানা মৌশিদা হায়রম্মী, <<ঐদি যেহোবানি~। ঐনা নঙোন্দা হায়রিবা ৱা খুদিংমক ইজিপকী নিংথৌ ফেরাউদা হায়য়ু~।>>
\v 30 মদুদা মৌশিনা যেহোবাগী মাঙদা হায়খি, <<য়েংউ, ঐদি ৱাঙাঙ হৈতবনি; করম্না ফেরাউনা ঐগী ৱা তাবিগনি?>>
\c 7
\p
\v 1 মতম অদুদা যেহোবানা মৌশিদা হায়খি, <<য়েংউ, ঐনা নহাকপু ফেরাউগী মফমদা ঈশ্বরগুম্না ওইহল্লবনি অমসুং নহাক্কী নয়াম্বা হারোন্না নহাক্কী ৱা তাকথোকপা মী ওইগনি~।
\v 2 ঐনা নঙোন্দা পীবা য়াথং খুদিংমক নহাক্না হায়গদবনি~। ফেরাউনা ইস্রায়েল মচাশিংবু মহাক্কী লৈবাক্তগী চৎহন্নবা নহাক্কী নয়াম্বা হারোন্না ফেরাউগী মফমদা হায়গনি~।
\v 3 ঐনা ফেরাউগী থম্মোই কনশিনহনগনি অমসুং ইজিপ লৈবাক্তা ঐগী খূদমশিং অমসুং অঙকপা থবকশিং হেনগৎহনগনি~।
\v 4 অদুবু ঐনা অকনবা চৈরাক পীদুনা ইজিপকী মথক্তা খূৎ থানবা অমসুং ঐগী কাঙবু, ঐগী মীশিং, ইস্রায়েল মচাশিংবু ইজিপ্তগী পুথোক্লকপা য়ানবা ফেরাউনা নহাক্কী ৱা তারোই~।
\v 5 ঐনা ইজিপকী মথক্তা খূৎ তিংথোকপা মতমদা অমসুং মখোয়গী মরক্তগী ইস্রায়েল মচাশিংবু পুথোক্লকপা মতমদা, ঐ যেহোবানি হায়বা ইজিপকী মীশিংনা খঙগনি~।>>
\v 6 যেহোবানা মৌশি অমসুং হারোন্দা য়াথং পীখিবা অদু মখোয়না তৌখি; মখোয়না অদুম্না তৌখি~।
\v 7 মখোয়না ফেরাউদা ৱা হায়বা মতমদা, মৌশি চহী মরিফু অমসুং হারোন্না চহী মরিফুহুমদোই শুরম্মী~।
\s1 হারোনগী চৈ লিন ওনবা
\p
\v 8 যেহোবানা মৌশি অমসুং হারোন্দা হায়খি,
\v 9 <<ফেরাউনা নখোয়দা হায়গনি, <নখোয়গীদমক অঙকপা থবক তৌ,> মদুদা নহাক্না হারোন্দা হায়গনি, <নহাক্কী চৈশু লৌদুনা ফেরাউগী মমাঙদা লংথোকউ, মদু লিন ওইরক্কনি~।> >>
\v 10 মৌশি অমসুং হারোন্না ফেরাউগী মনাক্তা চত্তুনা যেহোবানা য়াথং পীখিবা অদুমক তৌখি~। হারোন্না মহাক্কী চৈশু অদু ফেরাউগী অমসুং মহাক্কী মনাইশিংগী মাঙদা লংথখি, অদুগা মদু লিন ওল্লম্মী~।
\v 11 অদুবু ফেরাউনা মহাক্কী মহৈ হৈবশিং অমসুং হীকাপ য়াইকাপ্পশিং কৌখি~। অদুগা ইজিপকী মিত্রং হৈবশিংনসু মখোয়গী মন্ত্রগী মপান্না মদুমক তৌরম্মী~।
\v 12 মখোয় অমমমগী চৈশু লংথখি অমসুং মখোয় লিনশিং ওল্লম্মী~। অদুবু হারোনগী চৈশু অদুনা মখোয়গী চৈশুশিং অদু য়োৎশিনখি~।
\v 13 যেহোবানা হায়খিবগুম্না, ফেরাউগী থম্মোই কনশিল্লম্মী অমসুং মহাক্না মখোয়গী ৱা তাখিদে~।
\s1 অহানবা চৈনা: ঈশিং ঈ ওনবা
\p
\v 14 মদুদা যেহোবানা মৌশিদা হায়রম্মী, <<ফেরাউগী থম্মোই কনশিল্লে, মহাক্না মীশিংবু চৎহন্দ্রে~।
\v 15 নহাক অয়ুক্তা ফেরাউগী মনাক্তা চৎলু; য়েংউ, মহাক ঈশিং মপান্দা চৎলিঙৈদা নহাক্না তুরেন তোর্বান্দা মহাক্কা উননবা লেপকনি~। অদুগা লিন ওনখিবা চৈশু অদু নহাক্কী খূত্তা পায়গনি~।
\v 16 নহাক্না মঙোন্দা হায়গনি, <হিব্রুশিংগী ঈশ্বর যেহোবানা ঐবু নঙোন্দা থারক্তুনা হায়, <<ঐগী মীশিংনা ঐবু লমহাঙদা থৌগল তৌনবা মখোয় চৎসনু; অদুবু য়েংউ, হৌজিক ফাওবা নহাক্না তাদ্রি~।>>
\v 17 যেহোবানা অসুম্না হায়, <<মসিগী মপান্না ঐদি যেহোবানি হায়বা নহাক্না খঙগনি; য়েংউ, ঐগী খূত্তা লৈরিবা চৈশু অসিনা তুরেন্দা লৈরিবা ঈশিংদা য়ৈবা মতমদা মদু ঈ ওল্লক্কনি~।
\v 18 মদুদা তুরেন্দা লৈবা ঙাশিং অদু শিগনি অমসুং তুরেন অদু নমথীগনি~। অদুনা ইজিপকী মীশিংনা তুরেন অদুদগী ঈশিং থকপা ঙম্লরোই~।>> > >>
\p
\v 19 মতম অদুদা যেহোবানা মৌশিদা হায়খি, <<নহাক্না হারোন্দা হায়য়ু, <নহাক্কী চৈশু পায়দুনা ইজিপকী ঈশিংগী মথক্তা, মখোয়গী খোংশিংগী মথক্তা, তুরেনশিংগী মথক্তা, পুখ্রিশিংগী মথক্তা অমসুং ঈশিং তূংদুনা লৈরিবশিংগী মথক্তা নখূৎ তিংথোকউ, মদুদা পূম্নমক অদু ঈ ওনগনি; ইজিপ লৈবাক পূম্নমক্তা, উগী পাত্রশিং অমসুং নূঙগী পাত্রশিংগী ঈশিংসু ঈ ওনগনি~।> >>
\v 20 যেহোবানা য়াথং পীখিবগুম্না মৌশি অমসুং হারোন্না তৌখি; অদুগা হারোন্না চৈশু থাঙ্গত্তুনা ফেরাউগী অমসুং মহাক্কী মনাইশিংগী মমাঙদা তুরেন্দা লৈবা ঈশিং অদুদা য়ৈখি; তুরেন্দা লৈবা ঈশিং পূম্নমক ঈ ওনখি~।
\v 21 তুরেন্দা লৈবা ঙাশিং শিখি; তুরেন অদু নমথীদুনা ইজিপকী মীশিংনা তুরেনগী ঈশিং অদু থকপা য়াখিদে; ইজিপকী লম পূম্নমক শীন্থুংনা ঈ লৈরম্মী~।
\p
\v 22 মতম অদুদা ইজিপকী মিত্রং হৈবশিংনসু মখোয়গী মন্ত্রগী মপান্না অদুম্না তৌখি~। যেহোবানা হায়খিবগুম্না ফেরাউগী থম্মোই কনশিনহনখি, মখোয়গী ৱা অদু মহাক্না তাখিদে~।
\v 23 ফেরাউনা লৈথোক্তুনা মহাক্কী শঙ্গায়দা চঙখি, মহাক্না হীরম অসিদা মপূক্নীং চঙখিদে~।
\v 24 ইজিপকী মী পূম্নমক্না থক্নবা ঈশিংগীদমক তুরেনগী ময়া ময়াদা তৌথোক্লম্মী; মরমদি মখোয়না তুরেনগী ঈশিং থকপা য়ারমদে~।
\v 25 যেহোবানা তুরেন অদুদা খূৎ থারবা মতুং নুমিৎ তরেৎনি হৌখ্রে~।
\c 8
\s1 অনীশুবা চৈনা: হঙোইনা থনবা
\p
\v 1 যেহোবানা মৌশিদা হায়খি, <<ফেরাউগী মনাক্তা চত্তুনা মঙোন্দা হায়য়ু, <যেহোবানা অসুম্না হায়, <<ঐগী মীশিংনা ঐবু থৌগল তৌনবা নহাক্না মখোয়বু চৎহল্লু~।
\v 2 করিগুম্বা নহাক্না মখোয়বু চৎহন্দ্রবদি, য়েংউ, ঐনা নহাক্কী ঙমখৈ পূম্নমক হঙোইনা ৱাহনগনি~।
\v 3 তুরেন অদুনা হঙোই মশীং লাকঙমদনা থোকহনগনি, হঙোইশিং অদুনা তুরেন্দগী কাখৎলক্তুনা নহাক্কী য়ূমদা, নহাক্কী তূম্ফমদা, নহাক্কী ফমুংদা, নহাক্কী ননাইশিংগী য়ূমশিংদা, নহাক্কী মীশিংগী মথক্তা, নহাক্কী লৈরঙশিংদা অমসুং নহাক্কী য়াম তোৎনবা কোনশিংদা চঙলক্কনি~।
\v 4 হঙোইশিংনা নহাক্কী নথক্তা, নহাক্কী মীশিংগী মথক্তা অমসুং নহাক্কী ননাই পূম্নমক্কী মথক্তা কাখৎকনি~।>> > >>
\p
\v 5 মতম অদুদা যেহোবানা মৌশিদা হায়খি, <<হারোন্দা হায়য়ু, <নহাক্না চৈশু পায়দুনা নখূৎ অদু খোংশিংগী মথক্তা, তুরেনশিংগী মথক্তা অমসুং পুখ্রিশিংগী মথক্তা তিংথোকউ, অদুগা হঙোইশিং অদু ইজিপ লৈবাক্তা কাখৎহল্লু~।> >>
\v 6 অদুনা হারোন্না ইজিপকী ঈশিং পূম্নমক্কী মথক্তা মখূৎ তিংথোকখি, মদুদা হঙোইশিং কাখৎলক্তুনা ইজিপ লৈবাক অদু কূপশিনখি,
\v 7 অদুবু মিত্রং হৈবশিংনসু মখোয়গী মন্ত্রগী মপান্না মদুমক তৌখি অমসুং ইজিপ লৈবাক্তা হঙোইশিং পুরকখি~।
\p
\v 8 ফেরাউনা মৌশি অমসুং হারোনবু কৌদুনা হায়খি, <<ঐঙোন্দগী অমসুং ঐগী মীশিংদগী হঙোইশিং অসি লৌথোকখিনবা যেহোবাদা নখোয়না হায়জবিয়ু; মখোয়না যেহোবাদা ঈরাৎপোৎ কৎনবা ঐনা মীশিং অদু চৎহনগনি~।>>
\v 9 মৌশিনা ফেরাউদা হায়রম্মী, <<হঙোইশিং অদু নঙোন্দগী অমসুং নহাক্কী ইমুং মনুংদগী মাঙহন্ননবা অমসুং মখোয় অদু তুরেন্দতা লৈনবা ঐনা নহাক্কীদমক, নহাক্কী ননাইশিংগীদমক অমসুং নহাক্কী মীশিংগীদমক করম্বা মতমদা হায়জবিয়ু হায়বগে ঐঙোন্দা তাকপিয়ু?>>
\p
\v 10 ফেরাউনা হায়খি, <<হয়েং~।>> মদুদা মৌশিনা হায়রম্মী, <<ঐখোয়গী ঈশ্বর যেহোবাগা মান্নবা অমতা লৈতে হায়বা নহাক্না খঙনবা নহাক্কী ৱা মতুং ইন্না ওইগনি~।
\v 11 হঙোইশিংনা নঙোন্দগী, নহাক্কী য়ূমশিংদগী, নহাক্কী ননাইশিংদগী অমসুং নহাক্কী মীশিংদগী চত্থোকখ্রগনি; অদুগা মখোয়না তুরেন্দতা লৈরগনি~।>>
\v 12 মৌশি অমসুং হারোন্না ফেরাউগী মমাঙদগী চত্থোকখি~। মৌশিনা ফেরাউগী মথক্তা পুরকখিবা হঙোইশিং অদুগী মরমদা যেহোবাগী মফমদা হায়জখি~।
\v 13 যেহোবানা মৌশিগী ৱা মতুং ইন্না তৌবিখি~। হঙোইশিং অদু য়ূমশিংদা, য়ূমগী অকোয়বা মফমশিংদা অমসুং লৌবুকশিংদা শিখি~।
\v 14 মখোয়না হঙোইশিং অদু মপৈ মপৈ ওইনা খোমজিনখি অমসুং লৈবাক অদু নমথীখি~।
\v 15 অদুবু ফেরাউনা অৱাবা অদু কোক্লে হায়বা উবদা, যেহোবানা হায়খিবগুম্না মহাক্কী থম্মোই কনশিনহনখি অমসুং মখোয়গী ৱা পূক্নীং চঙনা তাখিদে~।
\s1 অহুমশুবা চৈনা: ঊফুন্না তীন ওনবা
\p
\v 16 যেহোবানা মৌশিদা হায়রম্মী, <<হারোন্দা হায়য়ু, <ইজিপ লৈবাক পূম্নমক শীন্থুংনা শন হয়িং ওল্লক্নবা নহাক্কী চৈশু অদু তিংথোক্তুনা লৈপাক্কী ঊফুন্দা য়ৈয়ু~।> >>
\v 17 অদুগা মখোয়না অসুম্না তৌখি; হারোন্না চৈশু পায়দুনা মখূৎ তিংথোক্তুনা মালেমগী ঊফুন্দা য়ৈখি, অদুগা মদুনা মী অমসুং শাগী মথক্তা শন হয়িং ওনখি; ইজিপ লৈবাক পূম্নমক শীন্থুংনা লৈপাক্কী ঊফুল পূম্নমক শন হয়িং ওনখি~।
\v 18 মিত্রং হৈবশিংনা মখোয়গী মন্ত্রগী মপান্না শন হয়িং ওনহন্নবা হোৎনখি, অদুবু মখোয়না মদু তৌবা ঙমখিদে; শন হয়িংশিং অদু মীদা অমসুং শাদা লৈরম্মী~।
\v 19 মদুদা মিত্রং হৈবশিংনা ফেরাউদা হায়খি, <<মসি ঈশ্বরগী খূৎনি~।>> অদুবু যেহোবানা হায়খিবগুম্না ফেরাউগী থম্মোই কনশিনহনখি অমসুং মহাক্না মখোয়গী ৱা তাখিদে~।
\s1 মরিশুবা চৈনা: হয়িং শঙ্গু
\p
\v 20 মতম অদুদা যেহোবানা মৌশিদা হায়খি, <<অয়ুক ঙন্না হৌগত্তুনা ফেরাউনা ঈশিং মনাক্তা লাকপা মতমদা মহাক্কী মাঙদা লেপ্পু; অদুগা মঙোন্দা হায়য়ু, <যেহোবানা অসুম্না হায়, <<ঐগী মীশিংনা ঐবু থৌগল তৌনবা মখোয় চৎহল্লু~।
\v 21 নহাক্না ঐগী মীশিংবু চৎহন্দ্রবদি, য়েংউ, ঐনা নহাক্কী নথক্তা, নহাক্কী ননাইশিংগী মথক্তা, নহাক্কী মীশিংগী মথক্তা অমসুং নহাক্কী য়ূমশিংদা হয়িং শঙ্গু শঙ্গু থারক্কনি; ইজিপকী মীশিংগী য়ূমশিংদা অমসুং মখোয়না লৈবা মফমদা হয়িং শঙ্গুনা পিক থনগনি~।
\v 22 নুমিৎ অদুদা ঐগী মীশিংনা লৈরিবা গোশেন লম তোঙান্না থমগনি, মরমদি মফম অদুদা হয়িং শঙ্গু অমতা লৈরোই; অরোইবদা মালেমদা ঐদি যেহোবানি হায়বা নহাক্না খঙগনি~।
\v 23 ঐগী মীশিংগা নহাক্কী মীশিংগা ঐনা খাইদোক্কনি~। খূদম অসি হয়েং ওইগনি~।>> > >>
\v 24 যেহোবানা মদুমক তৌখি; শাথিরবা হয়িং শঙ্গু শঙ্গুনা ফেরাউগী শঙ্গায়দা, মহাক্কী মনাইশিংগী য়ূমশিংদা অমসুং ইজিপ লৈবাক পূম্নমক্তা লাকখি~। হয়িং অদুগী মরম্না ইজিপ লৈবাক অদু মাঙ তাকহনখি~।
\p
\v 25 মতম অদুদা ফেরাউনা মৌশি অমসুং হারোনবু কৌহন্দুনা হায়খি, <<নখোয় চৎলু, লৈবাক অসিগী মনুংদা নখোয়গী ঈশ্বরগী মফমদা ঈরাৎপোৎ কৎচৌ~।>>
\v 26 অদুবু মৌশিনা হায়খি, <<অদুম্না তৌবসি হৌনদে; মরমদি ঐখোয়গী ঈশ্বর যেহোবাগী মফমদা ঈরাৎচগদবা অসি ইজিপকী মীশিংগী মফমদা তুক্কচনিংঙাইনি~। য়েংউ, ইজিপকী মীশিংনা তুক্কচবা ঈরাৎপোৎ অদু মখোয়গী মমাঙদা ঐখোয়না কৎচরবদি মখোয়না ঐখোয়বু নূঙনা থারোইদ্রা?
\v 27 ঐখোয়না লমহাঙদা নুমিৎ হুম্নিগী খোঙচৎ চৎকনি, অদুগা যেহোবানা হায়খিবগুম্না ঐখোয়গী ঈশ্বরগী মফমদা ঈরাৎপোৎ কৎচগনি~।>>
\v 28 ফেরাউনা হায়খি, <<লমহাঙদা নখোয়না নখোয়গী ঈশ্বর যেহোবাদা ঈরাৎপোৎ কৎনবা ঐনা নখোয়বু থাগনি; তৌবতবু নখোয় য়াম্না থাপ্না চৎখিগনু, ঐগীদমক হায়জবিয়ু~।>>
\v 29 মদুদা মৌশিনা হায়খি, <<য়েংউ, ঐ নঙোন্দগী চত্থোকই, অদুগা হয়েং হয়িং শঙ্গু শঙ্গুনা ফেরাউদগী, মহাক্কী মীনাইশিংদগী অমসুং মহাক্কী মীশিংদগী চত্থোকখিনবা ঐনা যেহোবাগী মফমদা হায়জগনি~। অদুবু যেহোবাদা ঈরাৎপোৎ কৎনবা মীশিংবু চৎহন্দদুনা ফেরাউনা অমুক হন্না মীনম্বীদসনু~।>>
\p
\v 30 মৌশিনা ফেরাউগী মনাক্তগী থোকখিদুনা যেহোবাদা হায়জখি~।
\v 31 মৌশিগী ৱা মতুং ইন্না যেহোবানা তৌখি; মহাক্না হয়িং শঙ্গু শঙ্গু অদু ফেরাউ, মহাক্কী মনাইশিং অমসুং মহাক্কী মীশিংদগী লৌথোকপিখি; হয়িং অমতা ফাওবা লৈহৌরমদে~।
\v 32 অদুবু মতম অসিদসু ফেরাউনা মহাক্কী থম্মোই কনশিনখি অমসুং মহাক্না মীশিং অদু চৎহনখিদে~।
\c 9
\s1 মঙাশুবা চৈনা: শা শন শিবা
\p
\v 1 যেহোবানা মৌশিদা হায়খি, <<ফেরাউগী মনাক্তা চঙদুনা মঙোন্দা হায়য়ু, <হিব্রুশিংগী ঈশ্বর যেহোবানা অসুম্না হায়, <<ঐগী মীশিংনা ঐবু থৌগল তৌনবা মখোয়বু চৎহল্লু~।
\v 2 নহাক্না মখোয়বু চৎহন্দদুনা থম্লবদি অমসুং মখোয়বু হৌজিক ফাওবা পনহন্দুনা থম্লবদি,
\v 3 য়েংউ, লৌবুক্তা লৈরিবা নহাক্কী শা শনগী মথক্তা, শগোলশিংগী মথক্তা, লোলাশিংগী মথক্তা, উটশিংগী মথক্তা, শল্লাবশিংগী মথক্তা অমসুং হামেং য়াউশিংগী মথক্তা যেহোবাগী খূৎ থাগনি, মদু য়াম্না শাথিবা অৱাবা ওইগনি~।
\v 4 যেহোবানা ইস্রায়েলগী শা শনগা, ইজিপকী শা শনগা খাইদোক্কনি; ইস্রায়েল মচাশিংগী শা শনগী মনুংদা করি অমতা শিবা লৈরোই~।>> > >>
\v 5 যেহোবানা অকক্নবা মতম অমা লেপ্লদুনা হায়, <<যেহোবানা হয়েং লৈবাক অসিগী মনুংদা হায়রিবা অসি তৌগনি~।>>
\v 6 মথংগী নুমিত্তা যেহোবানা হায়রিবা অদু তৌখি অমসুং ইজিপকী শা শন পূম্নমক শিখি; অদুবু ইস্রায়েল মচাশিংগীদি শা শন অমা ফাওবা শিখিদে~।
\v 7 মদুদা ফেরাউনা মী থারম্মী, অদুগা য়েংউ, ইস্রায়েল মচাশিংগী শা শনগী মনুংদা অমা ফাওবা শিরমদে~। অদুবু ফেরাউগী থম্মোই কনশিনখি অমসুং মহাক্না মীশিং অদু চৎহনখিদে~।
\s1 তরুকশুবা চৈনা: য়াইরোং থুংবা
\p
\v 8 যেহোবানা মৌশি অমসুং হারোন্দা হায়খি, <<নখোয় নশাগীদমক লৈরঙদগী উৎ খূবাম অমা লৌরগা মৌশি নহাক্না মদু ফেরাউগী মমাঙদা অতিয়া নোংদোন লোমদা চাইখৎলু~।
\v 9 অদুগা মদু ইজিপ লৈবাক পূম্নমক্তা অকুপ্পা ঊফুল ওল্লক্কনি অমসুং ইজিপ লৈবাক পূম্নমক্তা শীন্থুংনা মীশিংদা অমসুং শা শনগী মশাদা নাই চাদুনা পোকখায়বা য়াইরোং থুংহনগনি~।>>
\v 10 অদুদগী মখোয়না লৈরঙদগী উৎ লৌদুনা ফেরাউগী মমাঙদা লেপখি; অদুগা মৌশিনা অতিয়ারোমদা উৎ চাইখৎখি; মদুদা মীশিংগী অমসুং শা শনগী মশাদা নাই চাদুনা পোকখায়বা য়াইরোং থুংখি~।
\v 11 নাই চাবা পোকখায়বা য়াইরোং অদুগী মরম্না মিত্রং হৈবশিংনা মৌশিগী মমাঙদা লেপ্পা ঙম্লমদে; মরমদি নাই চারবা য়াইরোং অদু মিত্রং হৈবশিংদা অমসুং ইজিপকী মীশিংদা থুংলম্মী~।
\v 12 অদুবু যেহোবানা মৌশিদা হায়খিবগুম্না, যেহোবানা ফেরাউগী থম্মোই কনশিনহনখি অমসুং মহাক্না মখোয়গী ৱা তাখিদে~।
\s1 তরেৎশুবা চৈনা: লেন অমসুং মৈ তাবা
\p
\v 13 যেহোবানা মৌশিদা হায়খি, <<অয়ুক ঙন্না হৌগৎলু, অদুগা ফেরাউগী মাঙদা লেপ্পু অমসুং মঙোন্দা হায়য়ু, <হিব্রুশিংগী ঈশ্বর যেহোবানা অসুম্না হায়, <<ঐগী মীশিংনা ঐবু থৌগল তৌনবা মখোয়বু চৎহল্লু~।
\v 14 মরমদি মালেম অপূম্বা অসিদা ঐগা মান্নবা অমতা লৈতে হায়বা নহাক্না খঙনবা মতম অসিদা ঐনা ঐগী শাথিবা লাইচৎ পূম্নমক নহাক্কী থম্মোইদা, নহাক্কী ননাইশিংগী অমসুং নহাক্কী মীশিংগী মথক্তা থারক্কনি~।
\v 15 হৌজিক ঐনা খূৎ তিংথোক্তুনা শাথিবা লাইচৎ অমনা নহাক অমদি নহাক্কী মীশিংবু চৈরাক পীরম্লবদি, নহাক মালেম অসিদগী মাঙলম্বা য়াবনি~।
\v 16 অদুবু তশেংনমক মরম অসিগীদমক ঐনা নহাকপু থম্লিবনি, মরমদি নহাক্না ঐগী পাঙ্গল উৎনবনি অমসুং লৈবাক পূম্নমক্তা ঐগী মিং লাউথোক্নবনি~।
\v 17 হৌজিক ফাওবা নহাক্না ঐগী মীশিংগী মায়োক্তা চাউথোক্তুনা মখোয়বু চৎহন্দ্রিব্রা?
\v 18 য়েংউ, হয়েং অসিগুম্বা মতমদা ঐনা শাথিনা লেন তাহনগনি, ইজিপ হৌবদগী অসিগুম্বা অসি ঙসি ফাওবদা খক থোকখিদ্রি~।
\v 19 মরম অদুনা হৌজিক মী থাদুনা নহাক্কী শা শনশিং অমসুং লৌবুক্তা লৈবা নহাক্কী পোৎ খুদিংমক খোমজিল্লু; নয়ূমদা পুশিনহৌদবা লৌবুক্তা লৈবা নহাক্কী মী পূম্নমক অমসুং শা শন পূম্নমক লেন অদুনা মখোয়গী মথক্তা তাদুনা মখোয় শিগনি~।>> > >>
\v 20 ফেরাউগী মনাইশিংগী মনুংদা যেহোবাগী ৱা কিবা মখোয় অদুনা মখোয়গী মনাইশিং অমসুং শা শনশিং অদু ময়ূমশিংদা চেনশিনহনখি~।
\v 21 অদুবু যেহোবাগী ৱাদা মপূক্নীং চঙদবা মখোয় অদুনা মখোয়গী মনাইশিং অমসুং শা শনশিং লৌবুক্তা থমখি~।
\p
\v 22 মদুদা যেহোবানা মৌশিদা হায়খি, <<ইজিপ লৈবাক পূম্নমক্তা, মীগী মথক্তা, শাশিংগী মথক্তা, লৌবুক্কী মনা মশীংগী মথক্তা অমসুং ইজিপ লৈবাক শীন্থুংনা লেন তানবা নহাক্কী খূৎ অদু অতিয়ারোমদা তিংথোকউ~।>>
\v 23 মৌশিনা মহাক্কী চৈশু অদু অতিয়ারোমদা তিংথোকখিবদা যেহোবানা নোং খাকহনখি অমসুং লেন তাহনখি, অদুগা লৈপাক্তা মৈ তারকখি; যেহোবানা ইজিপ লৈবাক্তা লেন তাহনখি~।
\v 24 মরম অদুনা লেন তাখি অমসুং মৈগা লেনগা পূন্না তামিন্নখি, ইজিপ্না জাতি অমা ওইরকপা মতমদগী ইজিপ লৈবাক পূম্নমক্তা অসুম্না লেন কন্না তাখিদ্রি~।
\v 25 লেন অদুনা ইজিপ লৈবাক পূম্নমক শীন্থুংনা লৌবুক্তা লৈবা মী অমসুং শাশিং য়ৈখি; অদুগা লেন্না লৌবুক্তা হৌবা মনা মশীং পূম্নমক য়ৈথখি, লমদা হৌবা উপাম্বী খুদিংমক তেকহনখি~।
\v 26 অদুগা ইস্রায়েল মচাশিংনা লৈরিবা গোশেনগী লমখক্তদদি লেন তাখিদে~।
\p
\v 27 মদুদা ফেরাউনা মী থাদুনা মৌশি অমসুং হারোনবু কৌহন্দুনা হায়খি, <<হন্দক্কী মতাং অসিদা ঐ পাপ তৌরে; যেহোবা অসি ধর্ম্মচেনবনি, ঐ অমসুং ঐগী মীশিংদি ঈশ্বর নীংদবনি~।
\v 28 মরমদি ঈশ্বরগী নোং খাক্লিবা অমসুং লেন তারিবা অসিনা ওক্লে, যেহোবাদা হায়জবিয়ু~। ঐনা নখোয়বু চৎহল্লগনি অমসুং নখোয় কুইনা লৈথররোই~।>>
\v 29 মৌশিনা মঙোন্দা হায়খি, <<ঐনা সহরদগী হেক থোকপগা যেহোবাগী মফমদা ঐগী খূৎ তিংথোকচগনি; মতম অদুদা নোং খাকপা লেপখিগনি অমসুং লেন অমুক হন্না তাররোই; মদুদা মালেম অসি যেহোবাগীনি হায়বা নহাক্না খঙগনি~।
\v 30 অদুবু নহাক অমসুং নহাক্কী ননাইশিং অসি যেহোবা ঈশ্বরবু কিদ্রি হায়বা ঐ খঙই~।>>
\v 31 লেন্না লীমোন পাম্বী অমসুং বার্লি পাম্বী য়ৈথখি; মরমদি বার্লি অসি চরোং পানবা হৌরম্মী অমসুং লীমোন পাম্বীসু পোম্লম্মী~।
\v 32 অদুবু গেহু অমসুং রাইদি থেঙনা পানবা মরম্না লেন্না য়ৈথখিদে~।
\v 33 মরম অদুনা মৌশিনা ফেরাউগী মমাঙদগী থোকখিদুনা সহরগী ৱাংমদা চৎখি অমসুং যেহোবাগী মফমদা মহাক্কী খূৎ তিংথোকখি; অদুদগী নোং খাকপা অমসুং লেন তাবা লেপখি~। অদুগা মালেমদা নোং অমুক হন্না হৈথখিদ্রে~।
\v 34 নোং, লেন অমসুং নোং খাকপা লেপখ্রে হায়বা ফেরাউনা উরবদা মহাক্না অমুক্কা পাপ তৌখি; অদুগা মহাক অমসুং মহাক্কী মনাইশিংগী থম্মোই কনশিনখি~।
\v 35 যেহোবানা মৌশিগী মপান্না হায়খিবগুম্না, ফেরাউগী থম্মোই কনশিনখি অমসুং মহাক্না ইস্রায়েল মচাশিংবু চৎহনখিদে~।
\c 10
\s1 নিপানশুবা চৈনা: কৌজেং
\p
\v 1 যেহোবানা মৌশিদা হায়খি, <<ফেরাউগী মনাক্তা চৎলু; মরমদি ঐনা মহাক্কী মমাঙদা ঐগী খূদমশিং অসি উৎনবা ঐনা মহাক্কী থম্মোই অমসুং মহাক্কী মনাইশিংগী থম্মোই কনশিনহল্লে~।
\v 2 অদুগা মসি ঐনা ইজিপ্তা তৌখিবা অমসুং মখোয়গী মরক্তা উৎখিবা খূদমশিং অসি নহাক্না নহাক্কী নচা নিপাশিং অমসুং নশূশিং তাননবা হায়নবনি; অদুগা ঐদি যেহোবানি হায়বা নখোয়না খঙনবনি~।>>
\v 3 মৌশি অমসুং হারোন্না ফেরাউগী মনাক্তা চত্তুনা মঙোন্দা হায়খি, <<হিব্রুশিংগী ঈশ্বর যেহোবানা অসুম্না হায়, <কয়া কুইনা নহাক্না ঐগী মাঙদা নোল্লুক্তদুনা লৈখিগদগে? ঐগী মীশিংনা ঐবু থৌগল তৌনবা মখোয়বু চৎহল্লু~।
\v 4 নহাক্না ঐগী মীশিংবু চৎহন্দ্রবদি, য়েংউ, হয়েং ঐনা নহাক্কী ঙমখৈদা কৌজেংশিং পুরক্কনি~।
\v 5 কৌজেংশিং অদুনা মালেমগী লৈমায় কূপশিল্লগনি, মদুদা কনা অমতনা লৈমায় অদু উবা ফংলোই~। লেন তাবদগী হিংহৌবা নখোয়গী লেমহৌবা পূম্নমক মখোয়না চাথোক্কনি অমসুং লমদা হৌরিবা নখোয়গী উপাম্বী খুদিং চাথোক্কনি;
\v 6 কৌজেংশিং অদুনা নহাক্কী য়ূমশিং, নহাক্কী ননাই পূম্নমক্কী য়ূমশিং অমসুং ইজিপকী মী পূম্নমক্কী য়ূমশিংদা থনগনি~। অসিগুম্বা অসি নহাক্কী নপা নপুশিংনা অমসুং নখোয়গী নপুধৌশিংনা লৈবাক অসিদা লৈরকপদগী ঙসি ফাওবদা মখোয়না উখিদ্রি~।> >> মৌশিনা লৈথোকখিদুনা ফেরাউগী মমাঙদগী চত্থোকখি~।
\p
\v 7 ফেরাউগী মনাইশিংনা মঙোন্দা হায়খি, <<কয়া কুইনা মী অসিনা ঐখোয়দা লাং ওইদুনা লৈখিগদগে? মখোয়গী ঈশ্বর যেহোবাবু থৌগল তৌনবা মীশিং অসি চৎহনখ্রো~। ইজিপ মাঙ তাক্লে হায়বা নহাক্না হৌজিকসু খঙদ্রিব্রা?>>
\v 8 মৌশি অমসুং হারোনবু ফেরাউগী মনাক্তা অমুক হন্না কৌরক্লম্মী~। মহাক্না মখোয়দা হায়খি, <<চৎলু, নখোয়গী ঈশ্বর যেহোবাবু থৌগল তৌরু; অদুবু চৎকদৌরিবা মখোয় অদু কনা কনানো?>>
\v 9 অদুগা মৌশিনা খুম্লম্মী, <<ঐখোয়না ঐখোয়গী অঙাংশিং অমসুং অহনশিং, ঐখোয়গী ইচা নিপাশিং অমসুং ইচা নুপীশিংগা চৎকনি, ঐখোয়গী হামেং য়াউ শঙ্গুশিং অমসুং শল্লুপশিংগা ঐখোয় চৎকনি; মরমদি ঐখোয়না যেহোবাগী মফমদা চাক খাঙগনি~।>>
\v 10 মদুদা ফেরাউনা মখোয়দা হায়খি, <<ঐনা নখোয় অমসুং নখোয়গী অঙাংশিং চৎহনবা মতমদা যেহোবানা নখোয়গা লোয়নবিসনু~। য়েংউ, নখোয়না নপূক্নীংদা ফত্তবা খল্লি~।
\v 11 অদুম্না নত্তে, নখোয়না পাম্বা মরম্না নখোয় নিপাশিং হৌজিক চত্তুনা যেহোবাবু থৌগল তৌ~।>> অদুগা মখোয়না মৌশি অমসুং হারোনবু ফেরাউগী মাঙদগী তান্থোকখি~।
\p
\v 12 মতম অদুদা যেহোবানা মৌশিদা হায়খি, <<লেন্না য়ৈথবদগী হিংহৌবা মনা মশীং খুদিংমক কৌজেংশিংনা ইজিপ লৈবাক মথক্তা লাক্তুনা চাথোক্নবা নহাক্না ইজিপ লৈবাক মথক্তা নখূৎ তিংথোকউ~।>>
\v 13 মরম অদুনা মৌশিনা ইজিপ লৈবাক মথক্তা মহাক্কী চৈশু তিংথোকখি, অদুগা যেহোবানা লৈবাক অদুদা অহিং নুংথিল চুপ্না নোংপোক্লোমদগী শিৎলকপা নুংশিৎ পুরকখি; অয়ুক ওইরকপদা নোংপোক্লোমদগী শিৎলকপা নুংশিৎনা কৌজেংশিং পুরকখি~।
\v 14 কৌজেংশিং অদুনা ইজিপকী লৈবাক পূম্নমক্তা লাক্তুনা ইজিপকী ঙমখৈশিংদা তাখি~। মখোয় অদুক্কী মতিক য়াম্লম্মী; অসিগুম্বা কৌজেংশিং অসি মমাঙঙৈদসু খক থোকখিদ্রি অমসুং মতুংদসু খক থোক্লরোই~।
\v 15 মখোয়না মালেম অপূম্বগী লৈমায় কূপশিনবনা লৈবাক অদু মুশিনখি; লেন্না য়ৈথবদগী হিংহৌবা লৈবাক অদুগী মনা মশীং খুদিংমক অমসুং উপাম্বীশিংগী মহৈ পূম্নমক মখোয়না চাখি; মরম অদুনা ইজিপকী লৈবাক পূম্নমক শীন্থুংনা উপাম্বীশিংদা নৎত্রগা লৌবুক্কী পাম্বীশিংদা অশং অমান অমতা লৈখিদ্রে~।
\p
\v 16 মতম অদুদা ফেরাউনা মৌশি অমসুং হারোনবু তহা তহানা কৌখি; অদুগা মহাক্না হায়খি, <<ঐনা নখোয়গী ঈশ্বর যেহোবাগী মায়োক্তা অমসুং নখোয়গী মায়োক্তা পাপ তৌখ্রে~।
\v 17 মরম অদুনা ঐনা নঙোন্দা হায়জরি, হন্দক্কী মতাং অসিদতা ঐগী পাপ কোকপিয়ু, শিবা অসিতমক ঐঙোন্দগী লৌথোকপিনবা নখোয়গী ঈশ্বর যেহোবাগী মফমদা হায়জবিয়ু~।>>
\v 18 মদুদা মৌশিনা ফেরাউগী মমাঙদগী থোকখিদুনা যেহোবাগী মফমদা হায়জখি~।
\v 19 অদুনা যেহোবানা য়াম্না কনবা নোংচুপকী নুংশিৎ পুরকখি, মদুনা কৌজেংশিং অদু হুমদুনা অঙাঙবা সমুদ্রদা থাদখি; ইজিপকী ঙমখৈ পূম্নমক্তা কৌজেং অমা ফাওবা লৈহৌদ্রে~।
\v 20 অদুবু যেহোবানা ফেরাউগী থম্মোই কনশিনহনখি অমসুং মহাক্না ইস্রায়েল মচাশিংবু চৎহনখিদে~।
\s1 মাপনশুবা চৈনা: অমম্বা
\p
\v 21 মতম অদুদা যেহোবানা মৌশিদা হায়খি, <<ইজিপ লৈবাক্তা অমম্বা লৈনবা, হায়বদি অমম্বা অসি শোকপা য়ানবা নহাক্কী খূৎ অতিয়ারোমদা তিংথোকউ~।>>
\v 22 অদুগা মৌশিনা মহাক্কী খূৎ অদু অতিয়ারোমদা তিংথোকখি; মদুদা ইজিপ লৈবাক পূম্নমক্তা নুমিৎ হুম্নি শূক্না মমখি~।
\v 23 মখোয় কনা অমতনা অমগা অমগা উনরমদে, নুমিৎ হুম্নি কনা অমতা মহাক্কী মফমদগী হৌগৎখিদে; অদুবু ইস্রায়েল মচাশিংনা লৈরিবা মফম পূম্নমক্তদি মঙান লৈরম্মী~।
\p
\v 24 ফেরাউনা মৌশিবু কৌদুনা হায়খি, <<নখোয় চত্তুনা যেহোবাবু থৌগল তৌ; নখোয়গী শল্লুপশিং অমসুং নখোয়গী হামেং য়াউশিং অদুতা থনম্মু; নখোয়গী অপিকপা অঙাংশিংসু নখোয়গা চৎসনু~।>>
\v 25 অদুবু মৌশিনা হায়খি, <<ঐখোয়গী ঈশ্বর যেহোবাদা ঐখোয়না ঈরাৎচনবা নহাক্না ঐখোয়দা ঈরাৎপোৎশিং অমসুং মৈ থাদোকপগী কৎনপোৎশিংসু পীগদবনি~।
\v 26 ঐখোয়গী শা শনশিংসু ঐখোয়গা চৎকনি; শাগী লোঙখূম ফাওবা অমতা থনম্লোই; মরমদি ঐখোয়গী ঈশ্বর যেহোবাবু থৌগল তৌনবা মখোয়গী মরক্তগী খরা ঐখোয়না লৌগনি; ঐখোয়না মফম অদুদা থুংদ্রি ফাওবা করিনা যেহোবাবু থৌগল তৌগদগে হায়বসু ঐখোয় খঙদ্রি~।>>
\p
\v 27 অদুবু যেহোবানা ফেরাউগী থম্মোই কনশিনহনখি; মহাক্না মখোয়বু চৎহনখিদে~।
\v 28 ফেরাউনা মঙোন্দা হায়খি, <<ঐঙোন্দগী চত্থোকউ, ঐগী মায় অমুক হন্না উদনবা নহাক নশা চেকশিঞ্জৌ; মরমদি নহাক্না ঐগী মায় উবা নুমিত্তা নহাক শিগনি~।>>
\v 29 মৌশিনা হায়খি, <<নহাক্না ফজনা হায়বিরে; ঐনা নহাক্কী মায় অমুক হন্না উররোই~।>>
\c 11
\s1 অহানবা পোকপা শিগনি খঙহনবা
\p
\v 1 যেহোবানা মৌশিদা হায়খি, <<ঐনা ফেরাউ অমসুং ইজিপকী মথক্তা অৱাবা অমখক্কা পুরক্কনি; মদুগী মতুংদা মহাক্না নখোয়বু মফম অসিদগী চৎহনগনি; মহাক্না নখোয়বু থাদোকপা মতুংদা, মহাক্না নখোয়বু মফম অসিদগী পূমতান তান্থোক্কনি~।
\v 2 নহাক্না মীশিংদা তানবা হায়য়ু, মদুদি নিপা খুদিংনা মাগী মাগী য়ূম্লোন্নবদগী অমসুং নুপী খুদিংনা মাগী মাগী য়ূম্লোন্নবদগী লুপাগী অমসুং সনাগী পোৎচৈ নিগদবনি~।>>
\v 3 যেহোবানা ইস্রায়েল মচাশিংবু ইজিপকী মীশিংগী মিৎয়েংদা চানবিবা ফংহনখি~। অমুক্কসু মৌশি অসি ফেরাউগী মনাইশিংগী অমসুং ইজিপকী মীশিংগী মিৎয়েংদা য়াম্না চাউরম্মী~।
\v 4 মৌশিনা হায়খি, <<যেহোবানা অসুম্না হায়, <অহিং নোংয়ায় ওইরকপদা ঐনা ইজিপ শীন্থুংনা চৎকনি~।
\v 5 ইজিপ লৈবাক্তা অহানবা পোকপা পূম্নমক শিগনি, ফম্বান্দা ফম্লিবা ফেরাউগী অহানবা পোকপদগী হৌদুনা চক্রি তক্লিবী মীনাই নুপীগী অহানবা পোকপা ফাওবা অমসুং শাশিংগী অহানবা পোকপা পূম্নমক শিগনি~।
\v 6 ইজিপ লৈবাক পূম্নমক্তা শীন্থুংনা কন্না কপ লাউবা লৈগনি, মদুগা চপ মান্ননা মমাঙঙৈদসু থোকখিদ্রি, তুংদসু থোক্লরোই~।
\v 7 অদুবু হূই অমনা ইস্রায়েল মচাশিংগী, মী নৎত্রগা শাশিংগী মায়োক্তা খোংলরোই; মসি যেহোবানা ইজিপ মীশিংগা ইস্রায়েল মচাশিংগা খেন্নহল্লি হায়বা নখোয়না খঙনবনি~।>
\v 8 নহাক্কী ননাই পূম্নমক অসিনা ঐগী নাক্তা লাক্কনি অমসুং মখোয়না ঐগী মাঙদা উপ্রাক্না উপ্ত‌ুনা খুরুম্লগা হায়গনি, <নহাক অমসুং নহাক্কী তুং ইল্লিবা মী পূম্নমক চৎপিখ্রো;> মদুগী তুংদা ঐনা চত্থোক্কনি~।>> মৌশিনা য়াম্না শাউদুনা ফেরাউগী মাঙদগী চত্থোকখি~।
\v 9 যেহোবানা মৌশিদা হায়খি, <<ফেরাউনা নহাক্কী ৱা তারোই; মরমদি মসি ইজিপ্তা ঐগী অঙকপা থবকশিং হেনগৎহন্নবনি~।>>
\v 10 মৌশি অমসুং হারোন্না ফেরাউগী মমাঙদা অঙকপা থবক পূম্নমক অসি তৌখি~। যেহোবানা ফেরাউগী থম্মোই কনশিনহনখি, মরম অদুনা মহাক্না ইস্রায়েল মচাশিংবু মহাক্কী লৈবাক্তগী চৎহনখিদে~।
\c 12
\s1 লান্থোকপিবগী চাকখাঙবা হৌবা
\p
\v 1 ইজিপ লৈবাক্তা যেহোবানা মৌশি অমসুং হারোন্দা হায়খি,
\v 2 <<থা অসি নখোয়গীদমক থাশিংগী অহানবা থা ওইগনি~। মসি নখোয়গী চহীগী অহানবা থা ওইগনি~।
\p
\v 3 ইস্রায়েলগী মীয়াম পূম্নমক্তা হায়য়ু, <থা অসিগী তরানিশুবা নুমিত্তা মী খুদিংনা মহাক্কী মপা মপুশিংগী ইমুং মতুং ইন্না ইমুং অমমমগীদমক য়াউ মচা অমমম লৌগদবনি~।
\v 4 য়াউ মচা অদু চানবা ইমুং অদুগী মীশীং য়াম্মন্দবা ওইরবদি, মহাক্না মহাক্কী য়ূম্লোন্নবগা মখোয়গী মী মশীং মতুং ইন্না য়াউ মচা অমা লৌগদবনি; মী খুদিংনা মাগী মাগী চাবা ঙম্বগী মতুং ইন্না, নখোয়না মীগী মশীং থীদুনা য়াউ মচা অদু লৌগদবনি~।
\v 5 নখোয়গী য়াউ মচা অদু চহী অমা ফারবা অশোয়বা লৈতবা লাবা ওইগদবনি~। নখোয়না মদু য়াউশিংগী মরক্তগী নৎত্রগা হামেংশিংগী মরক্তগী লৌগদবনি~।
\v 6 নখোয়না মদু থা অদুমক্কী তরামরিনিশুবা নুমিৎ ফাওবা থমগদবনি~। অদুগা ইস্রায়েলগী তিল্লিবা মীয়াম অদুনা মদু য়াচঙলকপা মতমদা হাৎকদবনি~।
\v 7 মখোয়না ঈ অদুদগী খরা লৌরগা মখোয়না য়াউ মচা অদু চারিবা য়ূমশিং অদুগী নাকনগী থোঙবা অনীদা অমসুং থোঙগী মথক্কী মফৈদা তৈগদবনি~।
\v 8 মখোয়না শা অদু অহিং অদুদা চাগদবনি, অদুগা মখোয়না মদু মৈদা য়াইরগা হামৈ য়াওদবা তলগা অখাবা মনা মশীংগা চাগদবনি~।
\v 9 নখোয়না মদু হিংনা নৎত্রগা ঈশিংদা ফূৎলগা চাগনু, অদুবু মখোয়না মদুগী মকোক, মখোঙ অমসুং মনুংগী মরীনশিং অদু মৈদা য়াইরগা চাগদবনি~।
\v 10 নখোয়না মদু অয়ুক ফাওবা করিগুম্বা অমতা লেমহন্দুনা থম্লোইদবনি; অয়ুক ফাওবা লেমহৌবা অদু নখোয়না মৈ থাদোক্কদবনি~।
\v 11 অসুম্না নখোয়না চাগদবনি: নখোয়গী ফি অদু খ্বাঙয়েৎ শেৎলগা, নখোয়গী সেন্দল তোংলগা অমসুং নখূত্তা চৈশু পায়রগা নখোয়না তহা তহা চাগদবনি~। মসি যেহোবাগী লান্থোকপিবগী চাকখাঙবনি~।
\p
\v 12 <অহিং অসিদা ঐনা ইজিপ লৈবাক শীন্থুংনা চৎকনি অমসুং ইজিপকী মী নৎত্রগা শাগী অহানবা পোকপা পূম্নমক্তা ঐনা খূৎ থাগনি, ঐনা ইজিপকী লাই পূম্নমক্কী মথক্তা চৈরাক পীগনি, ঐদি যেহোবানি~।
\v 13 নখোয়না লৈবা মফম অদুদা ঈ অসিনা নখোয়গীদমক য়ূম অদুগী মথক্তা খূদম ওইগনি; ঐনা ঈ অদু উবদা, ঐনা নখোয়বু লান্থোক্তুনা চৎকনি; অদুগা ঐনা ইজিপ লৈবাক্তা খূৎ থাবা মতমদা, নখোয়বু মাঙহন্নবা মাঙ তাকপা লাইচৎ অদু নখোয়গী নথক্তা লাক্লোই~।
\p
\v 14 <নুমিৎ অসি নখোয়গী নীংশিংনবা নুমিৎ ওইগনি; নখোয়না মদু যেহোবাগী মফমদা মীরোন মীরোন্দা চাকখাঙবা ওইনা পাঙথোক্কদবনি; নখোয়না চাকখাঙবা অসি মতম পূম্নমক্তা ৱায়েন পথাপ ওইনা ঙাক্কদবনি~।
\v 15 নখোয়না নুমিৎ তরেৎনি হামৈ য়াওদবা তল চাগদবনি; তশেংনমক অহানবা নুমিত্তা নখোয়না নখোয়গী য়ূমশিংদগী হামৈ লৌথোক্কদবনি; মরমদি কনাগুম্বনা অহানবা নুমিত্তগী তরেৎনিশুবা নুমিৎ ফাওবা হামৈ য়াওবা তল চারবদি, মী অদু ঐনা ইস্রায়েলদগী ককথৎকনি~।
\v 16 অহানবা নুমিৎ অদুমক্তদা অশেংবা তিন্নবা লৈগনি অমসুং তরেৎনিশুবা নুমিত্তা নখোয়গীদমক অশেংবা তিন্নবা লৈগনি; নুমিৎশিং অসিদা নখোয়না থবক অমতা শূরোইদবনি, অদুবু নখোয়না তৌগদবা হায়ববু মীশিংনা মশা মশানা চানবা চিঞ্জাক থৌরাঙ তৌবতনি~।
\v 17 অসুম তৌনা নখোয়না হামৈ য়াওদবা তলগী চাকখাঙবা ঙাক্কদবনি; মরমদি নুমিৎ অসিমক্তদা ঐনা নখোয়বু কাঙবু ওইনা ইজিপ্তগী পুথোক্লকপনি; মরম অদুনা নুমিৎ অসি নখোয়না মতম পূম্নমক্তা ৱায়েন পথাপ ওইনা নখোয়গী মীরোনশিংদা ঙাক্কদবনি~।
\p
\v 18 অহানবা থাগী তরামরিশুবা নুমিৎকী নুমিদাংৱাইরমদগী থা অদুগী কুনমাথোইশুবা নুমিৎকী নুমিদাংৱাইরম ফাওবা, নখোয়না হামৈ য়াওদবা তলগী চাকখাঙবা চাবা হৌগদবনি~।
\v 19 নুমিৎ তরেৎনি নখোয়গী য়ূমশিংদা হামৈ থম্লোইদবনি; মরমদি ঐনা ইস্রায়েলগী মীয়ামদগী, লম্লানবা মীশিংদগী নৎত্রগা লৈবাক অদুদা পোকপা মীশিংদগী হামৈ য়াওবা পোৎ চাবা মী অদু ককথৎকনি~।
\v 20 নখোয়না হামৈ য়াওবা পোৎ অমতা চারোইদবনি~। নখোয়না লৈবা মফম পূম্নমক্তা নখোয়না হামৈ য়াওবা তল চারোইদবনি~।> >>
\p
\v 21 মদুদা মৌশিনা ইস্রায়েলগী অহল্লমন পূম্নমক কৌরগা মখোয়দা হায়খি, <<চত্তুনা নখোয়গী ইমুং মনুংশিংগী মতুং ইন্না নখোয়গীদমক য়াউ মচা অমা লৌ অমসুং লান্থোকপিবগী য়াউ মচা অদু হাৎলু~।
\v 22 অদুগা নখোয়না \f + \fr 12:22 \fk হিসোপ: \ft ধর্ম্ম কর্ম্মগী শেংদোকপদা শিজিন্নবা মনম নুংশিবা মনা পূঙবা অপিকপা পাম্বী~।\f*হিসোপ চবুল অমা লৌদুনা পাত্রদা য়াওরিবা ঈ অদুগী মনুংদা লুপশিল্লু, অদুগা পাত্রদা য়াওরিবা ঈ অদু থোঙগী মথক্কী মফৈদা অমসুং নাকনগী থোঙবা অনীদা খিকউ; নখোয় কনা অমতনা অয়ুক য়ৌদ্রিবা ফাওবা য়ূমদগী মপান থোক্লোইদবনি~।
\v 23 যেহোবানা ইজিপকী মীশিংবু খূৎ থানবা ফাওদুনা চৎকনি; যেহোবানা থোঙগী মথক্কী মফৈ অমসুং নাকনগী থোঙবা অনীদা তৈবা ঈ অদু উবদা, মহাক্না থোঙ অদু লান্থোক্তুনা চৎখিগনি অমসুং মহাক্না মাঙ তাকহনবা অদুবু নখোয়গী য়ূমদা চঙদুনা খূৎ থাহল্লোই~।
\v 24 হায়রিবা অসি নখোয়না নখোয়গীদমক অমসুং নখোয়গী নচাশিংগীদমক পথাপ ওইনা মতম পূম্নমক্কীদমক ঙাক্কদবনি~।
\v 25 যেহোবানা ৱাশকখিবগুম্না, মহাক্না নখোয়দা পীগনি হায়খিবা লৈবাক অদুদা নখোয়না চঙবা মতমদা নখোয়না থৌরম অসি ঙাক্কদবনি~।
\v 26 মতম অদুদা নখোয়গী নচা নিপাশিংনা নখোয়দা হায়গনি, <থৌরম অসিনা নখোয়দা তাক্লিবা অসি করিনো?>
\v 27 মতম অদুদা নখোয়না হায়গদবনি, <মসি যেহোবাগী মফমদা কৎপা লান্থোকপিবগী চাকখাঙবগী ঈরাৎপোৎনি~। মহাক্না ইজিপকী মীশিংবু খূৎ থাবা মতমদা, ইজিপ্তা লৈবা ইস্রায়েল মচাশিংগী য়ূম লান্থোক্তুনা চৎখি অমসুং ঐখোয়গী ইমুংশিংবু কনবিখি~।> >> মদুদা মীশিংনা মকোক নোন্থদুনা খুরুমজখি~।
\v 28 যেহোবানা মৌশি অমসুং হারোন্দা য়াথং পীখিবগুম্না, ইস্রায়েল মচাশিংনা চৎখি; অদুম্না মখোয়না তৌখি~।
\s1 তরাশুবা চৈনা: অহানবা পোকপা শিবা
\p
\v 29 অহিং নোংয়ায় চবুক্তা থোকখিবা অদু অসিনি: যেহোবানা ইজিপ্তা অহানবা পোকপা পূম্নমক, ফম্বান্দা ফম্লিবা ফেরাউগী অহানবা পোকপদগীনা লৈনুংগী কৈশুমশঙদা লৈরিবা লানফাশিংগী অহানবা পোকপা অমসুং শা শনগী অহানবা পোকপা পূম্নমক হাৎখি~।
\v 30 মতম অদুদা ফেরাউ, মহাক্কী মনাই পূম্নমক অমসুং ইজিপকী মী পূম্নমক অহিংদা হৌগৎখি~। ইজিপকী মনুংদা কন্না কপ লাউনখি; মরমদি মী শিদবা ইমুং অমতা লৈরমদে~।
\s1 চত্থোকখিনবা য়াথং
\p
\v 31 মতম অদুদা ফেরাউনা মৌশি অমসুং হারোনবু অহিংদা কৌরগা হায়খি, <<হৌগৎলু, নখোয়, হায়বদি নখোয় অমসুং ইস্রায়েলগী মচাশিং, ঐগী মীশিংগী মরক্তগী চত্থোকখ্রো; চৎলু, নখোয়না হায়খিবগুম্না, যেহোবাবু থৌগল তৌ~।
\v 32 নখোয়না হায়খিবগুম্না, নখোয়গী হামেং য়াউশিং অমসুং শা শনশিংসু পুরো অমসুং চৎখ্রো; অদুগা ঐবুসু বোর পীবিরম্মু~।>>
\v 33 লৈবাক অদুদগী মীশিং অদু থুনা থাদোকখিনবা ইজিপকী মীশিংনা মখোয়দা তকশিনখি; মরমদি মখোয়না হায়খি, <<ঐখোয় পূম্নমক শিবা তারে~।>>
\v 34 মীশিংনা মখোয়গী তোৎলবা য়াম অদু হামৈ য়ানশিন্দ্রিঙৈদা লৌরগা য়াম তোৎনবা খুদেংশিং অদু মখোয়গী ফিদা য়োমশিল্লগা লেংবান্দা থোনগৎখি~।
\v 35 ইস্রায়েল মচাশিংনা মৌশিগী ৱা মতুং ইন্না তৌখি; মখোয়না ইজিপকী মীশিংদগী সনাগী পোৎচৈশিং, লুপাগী পোৎচৈশিং অমসুং ফিরোন নিখি~।
\v 36 যেহোবানা মীশিং অদুদা ইজিপকী মীশিংগী মিৎয়েংদা চানবিবা ফংহনবিখি, মরম অদুনা ইজিপকী মীশিংনা পোৎশিং অসি মখোয়দা শিন্নরম্মী~। অসুম্না ইস্রায়েল মচাশিংনা ইজিপকী মীশিংগী পোৎচৈ য়াম্না লৌথোকখি~।
\p
\v 37 অদুদগী ইস্রায়েল মচাশিংনা রামিসেস্তগী সুক্কোত্তা খোঙশানবা হৌরক্লম্মী~। অঙাংশিং থাদনা চাউরাক্না অকনবা নিপা লাখ তরুক্লোম মখোঙনা চৎখি~।
\v 38 মখোয়গা য়ানশিন্নরবা মীয়াম, হামেং য়াউ শঙ্গুশিং, শল্লুপশিং অমসুং য়ামখ্রবা শা শনশিংসু চৎখি~।
\v 39 অদুগা মখোয়না ইজিপ্তগী পুরকপা অতোৎপা য়াম অদুনা হামৈ য়াওদবা তল হৌখি; ইজিপকী মীশিংনা মখোয়বু ইজিপ্তগী তান্থোক্লকপা মরম্না তোৎলবা য়াম অদু হামৈ য়াওরমদে অমসুং মখোয় পন্থবা ঙম্লমদে, অদুগীসু মথক্তা মখোয় মশাগীদমক চানবা চিঞ্জাক অমতা থৌরাঙ তৌখিদে~।
\p
\v 40 ইস্রায়েল মচাশিংনা ইজিপ্তা লম্লান্দুনা লৈরম্বা অসি চহী চামরি কুন্থ্রানি~।
\v 41 চহী চামরি কুন্থ্রাগী অরোইবা নুমিত্তা মসি থোকখি, নুমিৎ অদুমক্তদা যেহোবাগী কাঙবুশিং অদু ইজিপ লৈবাক্তগী চত্থোকখি~।
\v 42 ইজিপ লৈবাক্তগী মখোয়বু পুথোকপিরকপা মরম্না অহিং অসি যেহোবাগীদমক চেকশিন্না ঙাক্কদবা অমনি; মসি ইস্রায়েল মচা পূম্নমক্না মখোয়গী মীরোনশিংদা যেহোবাগীদমক ঙাক্কদবা অহিং অদুনি~।
\s1 লান্থোকপিবগী চাকখাঙবগী চৎন পথাপ
\p
\v 43 যেহোবানা মৌশি অমসুং হারোন্দা হায়খি, <<লান্থোকপিবগী চাকখাঙবগী ৱায়েন পথাপ অদু অসিনি: মীরৈবাক মচা অমতনা মদু চারোইদবনি;
\v 44 অদুবু মীশিংনা শেন পীদুনা লৈরকখ্রবা মীনাই খুদিং, নহাক্না মহাকপু ঊন কক্লবা মতমদা মহাক্না মদু চাবা য়াগনি~।
\v 45 লম্লানবা মী অমনা অমসুং অনেকপা মীনাই অমনা মদু চারোইদবনি~।
\v 46 নখোয়না মদু য়ূম অমদা চাগদবনি; নহাক্না য়ূমগী মপান্দা শদোং অমতা পুথোক্লোইদবনি; নখোয়না মদুগী শরূ অমতা থুদেক্লোইদবনি~।
\v 47 ইস্রায়েলগী মীয়াম পূম্নমক্না মদু ঙাক্কদবনি~।
\v 48 নখোয়গা লম্লান্দুনা লৈমিন্নবা লম্লানবা মী অমনা যেহোবাগী মফমদা লান্থোকপিবগী চাকখাঙবা ঙাক্নীংলবদি, মহাক্কী নিপা খুদিংবু ঊন ককপিগদবনি, অদুগা মহাক্না চঙশিল্লক্তুনা মদু ঙাক্কদবনি, অদুগা মহাক লৈবাক অদুদা পোকপা অমগুম্না ওইগদবনি; অদুবু ঊন কক্তবা মী অমতনা মদু চারোইদবনি~।
\v 49 লৈবাক অদুদা পোকপা মীগা নখোয়গী নরক্তা লম্লান্দুনা লৈবা লম্লানবা মীগগী ৱায়েন য়াথং অমতা ওইগদবনি~।>>
\v 50 অসুম্না ইস্রায়েল মচা পূম্নমক্না তৌখি; যেহোবানা মৌশি অমসুং হারোন্দা হায়খিবগুম্না, মখোয়না অদুম্না তৌখি~।
\v 51 অদুগা নুমিৎ অদুমক্তদা যেহোবানা ইস্রায়েল মচাশিংবু মখোয়গী কাঙবুগী মতুং ইন্না ইজিপ লৈবাক্তগী পুথোক্লকখি~।
\c 13
\s1 অহানবা পোকপা তোঙান্না থম্বা
\p
\v 1 অদুগা যেহোবানা মৌশিদা হায়খি,
\v 2 <<ইস্রায়েল মচাশিংগী মরক্তা অঙাং খাউ হাংদোক্তুনা মী অমসুং শাশিংগী অহানবা পোকপা পূম্নমক ঐগীদমক তোঙান্না থম্মু: মসি ঐগীনি~।>>
\p
\v 3 মৌশিনা মীশিংদা হায়খি, <<নখোয়না মীনাই ওইরম্বদগী, ইজিপ্তগী থোক্লকখিবা নুমিৎ অসি নীংশিংউ; মরমদি যেহোবানা মহাক্কী খূৎকী পাঙ্গলগী মপান্না নখোয়বু মফম অদুদগী পুথোক্লকপনি; নখোয়না হামৈ য়াওবা তল চারোইদবনি~।
\v 4 ঙসি \f + \fr 13:4 \fk অবীব: \ft যিহূদিশিংগী অহানবা থা, নিসান হায়নসু খঙনৈ~।\f*অবীব থা অসিদা নখোয় থোক্লকইবনি~।
\v 5 যেহোবানা নহাকপু কেনানগী মীশিং, হেৎকী মচাশিং, অমোরীগী মীশিং, হিব্বীগী মীশিং অমসুং যিবূস্তা লৈবা মীশিংগী লৈবাক, হায়বদি মহাক্না নঙোন্দা পীনবা নহাক্কী নপা নপুশিংদা ৱাশকখিবা, শঙ্গোম অমসুং খোইহি চেনবা লৈবাক অসিদা পুশিনবিবা মতমদা, নহাক্না থা অসিদা থৌরম অসি ঙাক্কদবনি~।
\v 6 নুমিৎ তরেৎনি নহাক্না হামৈ য়াওদবা তল চাগদবনি, তরেৎনিশুবা নুমিত্তা যেহোবাগী মফমদা চাক খাঙগদবনি~।
\v 7 নুমিৎ তরেৎনি নহাক্না হামৈ য়াওদবা তল চাগদবনি; নহাক্না হামৈ য়াওদবা তল নহাক্কী ননাক্তা উরোইদবনি, নহাক্কী লৈফম পূম্নমক্তা নহাক্না হামৈ অমতা উরোইদবনি~।
\v 8 নহাক্না নুমিৎ অদুদা নহাক্কী নচা নিপাদা হায়গদবনি, <ঐনা ইজিপ্তগী থোক্লকপা মতমদা যেহোবানা ঐগীদমক তৌবিখিবা মরম্না থৌরম অসি পাঙথোক্লিবনি~।>
\v 9 যেহোবাগী ৱায়েন য়াথং অদু নহাক্কী নচীন্দা লৈনবা মদু খূদম অমা ওইনা নহাক্কী খূত্তা অমসুং নীংশিংনবা ওইনা নমিৎ অনীগী মরক্তা লৈগনি; মরমদি যেহোবানা অকনবা খূৎনা নহাকপু ইজিপ্তগী পুথোক্লকপনি~।
\v 10 মরম অদুনা নহাক্না ৱায়েন পথাপ অসি চহী চহীগী ঐনা লেপখ্রবা মতমদা ঙাক্কদবনি~।
\s1 অহানবা পোকপগী নিয়ম
\p
\v 11 <<যেহোবানা নঙোন্দা অমসুং নহাক্কী নপা নপুশিংদা ৱাশকপিখিবা অদুগী মতুং ইন্না, মহাক্না নহাকপু কেনানগী মীশিংগী লৈবাক্তা পুশিনবিবা অমসুং নঙোন্দা পীবা মতমদা মসি ওইগনি,
\v 12 মদুদি অঙাং খাউ হাংদোকপা পূম্নমক নহাক্না যেহোবাগী মফমদা তোঙান্না থমগদবনি; নহাক্কী লৈজবা শা শনগী অহানবা পোকপা লাবা খুদিং যেহোবাগীনি~।
\v 13 লোলাগী অহানবা পোকপা অদুগীদমক য়াউ মচা অমা পীদুনা হন্দোকপিগদবনি; নহাক্না লোলা মচা অদু হন্দোক্ত্রবদি, নহাক্না মদুগী মঙক থুদেক্কদবনি; অদুগা নহাক্কী নচা নিপাশিংগী মরক্তা অহানবা পোকপা মচা নিপা পূম্নমক নহাক্না হন্দোক্কদবনি~।
\v 14 <<হয়েং মতম অমদা নহাক্কী নচা নিপানা নঙোন্দা হংগনি, <মসি করিগীনো?> মতম অদুদা নহাক্না মঙোন্দা হায়গদবনি, <যেহোবাগী অকনবা খূৎকী পাঙ্গন্না ঐখোয়বু ইজিপ্তগী, মীনাই ওইরম্বদগী পুথোক্লক্লে~।
\v 15 ফেরাউনা ঐখোয়বু চত্থোকহন্দ্রবদা অসুম্না থোকখি, মদুদি যেহোবানা ইজিপ লৈবাক্তা মীগী অহানবা পোকপা অমসুং শা শনগী অহানবা পোকপা খুদিং হাৎখি~। মরম অদুনা অঙাং খাউ হাংদোকপা পূম্নমক্কী লাবা অদু ঐনা যেহোবাগী মফমদা ঈরাৎচৈ; ঐগী ইচা নিপাশিংগী অহানবা পোকপা পূম্নমক ঐনা হন্দোকচৈ~।>
\v 16 অদুগা মসিনা নহাক্কী খূত্তা খূদম ওইগনি অমসুং লাইবক্তা \f + \fr 13:16 \fk ফিয়েৎ: \ft ঈশ্বরগী ৱাহৈ পরেং খরা হাপ্নবা শঊন্না শাবা পোৎ~।\f*ফিয়েৎশিং ওইগনি; মরমদি যেহোবানা ঐখোয়বু ইজিপ্তগী মহাক্কী অকনবা খূৎকী মপান্না পুথোক্লকপনি~।>>
\s1 লমহাঙগী লম্বীদা চৎহনবা
\p
\v 17 ফেরাউনা মীশিং অদু চৎহনবা মতমদা অসুম্না থোকখি, মদুদি পলেষ্টী মীশিংগী লৈবাক নক্না লৈরবসু ঈশ্বরনা মদু ফাওদুনা চিংবিখিদে; মরমদি ঈশ্বরনা হায়খি, <<মীশিংনা করিগুম্বা লান উবা মতমদা, মখোয়না মপূক্নীং হোংদুনা ইজিপ্তা হনখিবা য়াই~।>>
\v 18 অদুবু ঈশ্বরনা মীশিং অদু অঙাঙবা সমুদ্রগী লমহাঙগী লম্বীদা কোইনা চৎহনখি~। ইস্রায়েল মচাশিংনা খূৎলাই পায়দুনা ইজিপ লৈবাক্তগী থোকখি~।
\v 19 মৌশিনা যোসেফকী শরূশিং অদু মহাক্কা লোয়ননা পুখি; মরমদি যোসেফনা ইস্রায়েল মচাশিংবু ৱাশকহন্দুনা হায়, <<ঈশ্বরনা নখোয়বু শোয়দনা য়েংশিনবিগনি অমসুং নখোয়না ঐগী শরূশিং মফম অসিদগী নখোয়গা লোয়ননা পুগনি~।>>
\v 20 মখোয়না সুক্কোত্তগী খোঙশানখিদুনা লমহাঙগী চিদাই এথামদা লৈনবা ফিয়ূম খনখি~।
\p
\v 21 মখোয়না অহিং নুংথিন্দা চৎনবা যেহোবানা লম্বীদা মখোয়বু চিংবিনবা নুংথিন্দা লৈচিনগী য়ূম্বীনা মখোয়গী মাঙদা চৎলম্মী; মখোয়দা মঙান পীবিনবা অহিংগী মতমদা মৈগী য়ূম্বীদা মখোয়গী মাঙদা চৎলম্মী~।
\v 22 মহাক্না মীশিংগী মমাঙদগী নুংথিলগী মতমদা লৈচিনগী য়ূম্বী অমসুং অহিংগী মতমদা মৈগী য়ূম্বী অদু লৌথোকপিখিদে~।
\c 14
\s1 অঙাঙবা সমুদ্র লান্থোকপা
\p
\v 1 যেহোবানা মৌশিদা হায়খি,
\v 2 <<মখোয়না হল্লক্তুনা পী হাহীরোৎকী মমাঙদা, বাল-জেফোনগী মায়োক্নবদা, মিগদোল অমসুং সমুদ্রগী মরক্তা লৈফম খন্নবা ইস্রায়েল মচাশিংদা হায়য়ু; নখোয়না মদু সমুদ্রগী মনাক্তা লৈফম খনগদবনি~।
\v 3 ফেরাউনা ইস্রায়েল মচাশিংগী মরমদা হায়গনি, <মখোয় লৈবাক অসিদা কঙাওনরে; লমহাঙনা মখোয়বু থিংলে~।>
\v 4 ঐনা ফেরাউগী থম্মোই কনহনগনি, অদুগা মহাক্না মখোয়বু তান্নগনি; ঐনা ফেরাউ অমসুং মহাক্কী লান্মী পূম্নমক্কী মপান্না ঐবু ঈকাই খুম্নবা পুরক্কনি, মদুদা ইজিপকী মীশিংনা ঐদি যেহোবানি হায়বা খঙগনি~।>> ইস্রায়েল মচাশিংনা মদুমক তৌখি~।
\s1 ফেরাউনা ইস্রায়েল মচাশিং তান্নবা
\p
\v 5 মীশিং অদু চেনখ্রে হায়না ইজিপকী নিংথৌদা কনাগুম্বনা তম্লম্মী~। মদুদা মীশিং অসিগী মরমদা ফেরাউ অমসুং মহাক্কী মীশিংগী পূক্নীং হোংখি~। মখোয়না হায়রম্মী, <<ঐখোয়না তৌরিবা অসি করিনো? ঐখোয়বু থৌগল তৌগদবদগী ইস্রায়েল মচাশিংবু ঐখোয়না চৎহনখ্রে~।>>
\v 6 অদুদগী মহাক্না মহাক্কী শগোল গাড়ী থৌরাঙ তৌহনখি অমসুং মহাক্না মহাক্কী মীশিংসু পুখি~।
\v 7 মহাক্না খ্বাইদগী ফবা শগোল গাড়ী চাতরুক, ইজিপকী শগোল গাড়ী পূম্নমক, অদুগা মখোয় খুদিংগী মথক্তা লৈবা লুচিংবশিং পুখি~।
\v 8 যেহোবানা ইজিপকী নিংথৌ ফেরাউগী থম্মোই কনশিনহনখি, অদুগা মহাক্না ইস্রায়েল মচাশিংগী মতুংদা তান্নখি; ইস্রায়েল মচাশিংনা থৌনা ফনা চত্থোক্লম্মী~।
\v 9 ইজিপকী মীশিংনা ফেরাউগী শগোলশিং অমসুং শগোল গাড়ী পূম্নমক্না, মহাক্কী শগোল লান্মীশিং অমসুং মহাক্কী লান্মীশিংনা মখোয়গী তুংদা তান্নখি, অদুগা মখোয়না বাল-জেফোনগী মমাঙ পী হাহীরোৎকী মনাক্তা, সমুদ্রগী মনাক্তা ফিয়ূম খল্লম্বা ইস্রায়েল মচাশিংবু ফংখি~।
\p
\v 10 ফেরাউনা নকশিল্লক্লবদা ইস্রায়েল মচাশিংনা য়েংথোকখি, অদুগা য়েংউ, ইজিপকী মীশিংনা মখোয়গী তুংদা লাক্লম্মী অমসুং মখোয় য়াম্না কিরম্মী; অদুগা ইস্রায়েল মচাশিংনা যেহোবাগী মফমদা কপচখি~।
\v 11 মখোয়না মৌশিদা হায়খি, <<ইজিপ্তা মোংফম লৈতবগী মরম্না নহাক্না ঐখোয়বু লমহাঙদা শিনবা পুরক্লিব্রা? নহাক্না ঐখোয়বু ইজিপ্তগী পুথোক্লক্তুনা ঐখোয়দা তৌরিবা অসি করিনো?
\v 12 <ইজিপকী মীশিংবু থৌগল তৌনবা ঐখোয় অদুম লৈরগে> হায়না ইজিপ্তা ঐখোয়না নঙোন্দা ৱা অসি হায়খিবা নৎত্রা? মরমদি ঐখোয়না লমহাঙ অসিদা শিগদবগী শরূকপুদি ইজিপকী মীশিংবু থৌগল তৌবনা হেন্না ফরমগনি~।>>
\p
\v 13 মৌশিনা মীশিংদা হায়খি, <<নখোয় কিগনু, চপ লেপ্ত‌ুনা লৈয়ু অমসুং যেহোবানা ঙসি নখোয়দা উহনগদবা মহাক্কী কনবিবা অদু য়েংউ; মরমদি ঙসি নখোয়না উরিবা ইজিপকী মীশিং অসি নখোয়না মতম পূম্নমক্কী ওইনা অমুক হন্না উররোই~।
\v 14 যেহোবানা নখোয়গীদমক শোক্নবিগনি অমসুং নখোয় তূমিন্না লৈয়ু~।>>
\s1 অঙাঙবা সমুদ্র খাইদোকপা
\p
\v 15 যেহোবানা মৌশিদা হায়খি, <<নহাক্না ঐঙোন্দা কপ্লিবা করিগীনো? ইস্রায়েল মচাশিংনা মাঙলোমদা চৎনবা মখোয়দা হায়য়ু~।
\v 16 অদুবু নহাক্না নহাক্কী চৈশু অদু থাঙ্গৎলু অমসুং সমুদ্রদা নখূৎ তিংথোক্তুনা মদু খাইদোকউ; ইস্রায়েল মচাশিংনা সমুদ্রগী ময়ায়দা অকংবা লৈপাক্তা চৎকনি~।
\v 17 য়েংউ, ঐনা ইজিপকী মীশিংগী থম্মোই কনশিনহনগনি অমসুং মখোয়না ইস্রায়েল মচাশিংগী মতুংদা তান্নগনি; ঐনা ফেরাউগী, মহাক্কী লান্মী পূম্নমক্কী, মহাক্কী শগোল গাড়ীশিংগী অমসুং মহাক্কী শগোল লান্মীশিংগী মপান্না ঐবু ঈকাই খুম্নহনগনি~।
\v 18 ঐনা ইশাবু ফেরাউগী, মহাক্কী শগোল গাড়ীশিংগী অমসুং মহাক্কী শগোল লান্মীশিংগী মপান্না ঈকাই খুম্নবা মতমদা, ঐদি যেহোবানি হায়বা ইজিপকী মীশিংনা খঙগনি~।>>
\p
\v 19 ইস্রায়েলগী কাঙবু অদুগী মমাঙদা চৎলম্বা ঈশ্বরগী দূত অদুনা চত্থোকখিদুনা মখোয়গী তুংদা চৎখি; মতৌ অদুগুম্না লৈচিনগী য়ূম্বী অদুনা মখোয়গী মাঙদা লেপ্লম্বদগী চত্থোকখিদুনা মখোয়গী তুংদা চৎখি~।
\v 20 লৈচিনগী য়ূম্বী অদুনা ইজিপকী মীশিংগী লৈফম অমসুং ইস্রায়েলগী লৈফম মরক্তা লাকখি; লৈচিন অমসুং অমম্বা লৈরম্মী, অদুবু মসিনা অহিং অদুদা মঙান পীরম্মী, অদুনা অহিং চুপ্পা কাঙবু অমনা অতোপ্পা কাঙবুগী মনাক্তা লাকপা ঙমখিদে~।
\v 21 মৌশিনা মহাক্কী খূৎ সমুদ্র মথক্তা তিংথোক্লম্মী; মদুদা যেহোবানা নোংপোক্লোমদগী শিৎলকপা অকনবা নুংশিৎকী মপান্না অহিং চুপ্পা সমুদ্র অদু ইন্থোকহনখি, অদুগা সমুদ্র অদু অকংবা লৈপাক ওইহনখি অমসুং ঈশিং অদু খাইদোকখি~।
\v 22 ইস্রায়েল মচাশিংনা অকংবা লৈপাক্তা সমুদ্রগী মনুংদা চৎখি; ঈশিং অদুনা মখোয়গী য়েৎ অমসুং ওই থংবা নাকন্দা পন ওইনা লৈখি~।
\v 23 ইজিপকী মীশিংনা মখোয়বু তান্নখি অমসুং ফেরাউগী শগোল পূম্নমক, মহাক্কী শগোল গাড়ীশিং অমসুং মহাক্কী শগোল লান্মীশিংনা সমুদ্রগী মনুংদা মখোয়গী মতুং ইন্নরম্মী~।
\s1 ইজিপকী লান্মী ঈরাক্নদুনা শিবা
\p
\v 24 অয়ুক্কী মতমদা অসুম্না থোকখি, যেহোবানা মৈগী য়ূম্বী অমসুং লৈচিনগী য়ূম্বী মনুংদগী ইজিপকী লান্মী তেঙ্গোলদা য়েংথখি অমসুং ইজিপকী লান্মী তেঙ্গোলশিং চমম্নহনখি~।
\v 25 ঈশ্বরনা মখোয়গী শগোল গাড়ীগী কাংখোঙশিং লৌথোকখি অমসুং মখোয়বু য়াম্না ৱানা শগোল গাড়ীশিং থৌহনখি; মদুগী মরম্না ইজিপকী মীশিংনা হায়খি, <<ঐখোয় ইস্রায়েল মচাশিংগী মাঙদগী চেল্লসি; মরমদি যেহোবানা মখোয়গীদমক ইজিপকী মীশিংগী মায়োক্তা লান শোক্নবিরি~।>>
\p
\v 26 যেহোবানা মৌশিদা হায়রম্মী, <<ঈশিং অদু ইজিপকী মীশিংগী মথক্তা, মখোয়গী শগোল গাড়ীশিংগী মথক্তা অমসুং মখোয়গী শগোল লান্মীশিংগী মথক্তা অমুক হঞ্জিল্লক্নবা নহাক্না সমুদ্রগী মথক্তা নখূৎ তিংথোকউ~।>>
\v 27 মৌশিনা সমুদ্রগী মথক্তা মখূৎ তিংথোকখি অমসুং অয়ুক ওইরকপদা সমুদ্রগী ঈশিং অদু কন্না অমুক ঈমায় চোন্না হঞ্জিনখি; ইজিপকী মীশিংনা মদুগী মনুংদা চেনশিনখি; যেহোবানা ইজিপকী মীশিংবু সমুদ্রগী মনুংদা লংথখি~।
\v 28 ঈশিং অদু হঞ্জিল্লক্তুনা সমুদ্রগী মনুংদা মখোয়গী তুং ইল্লকপা শগোল গাড়ীশিং, শগোল লান্মীশিং অমসুং ফেরাউগী লান্মী তেঙ্গোল পূম্নমক থূমহৎখি; মখোয়গী মরক্তা অমা ফাওবা হিংলমদে~।
\v 29 ইস্রায়েল মচাশিংনা সমুদ্রগী মনুংদা অকংবা লৈপাক্তা চৎখি; ঈশিং অদুনা মখোয়গী য়েৎ অমসুং ওই থংবা নাকন্দা পন ওইরম্মী~।
\v 30 অসুম্না যেহোবানা নুমিৎ অদুদা ইস্রায়েল মচাশিংবু ইজিপকী মীশিংগী খূত্তগী কনবিখি; ইজিপকী মীশিং সমুদ্রগী তোর্বান্দা শিবা অদু ইস্রায়েল মচাশিংনা উরম্মী~।
\v 31 যেহোবানা ইজিপকী মীশিংগী মথক্তা তৌখিবা অঙকপা থবকশিং অদু ইস্রায়েল মচাশিংনা উখি~। মীশিংনা যেহোবাবু কিখি, অদুগা যেহোবাবু অমসুং মহাক্কী মনাই মৌশিবু থাজখি~।
\c 15
\s1 মৌশিগী ঈশৈ
\p
\v 1 মতম অদুদা মৌশি অমসুং ইস্রায়েল মচাশিংনা যেহোবাগী মফমদা ঈশৈ অসি শকচদুনা হায়খি:
\q1 <<ঐনা যেহোবাদা ঈশৈ শকচগনি,
\q1 মরমদি মহাক থোইহেন্না চাউরে!
\q1 শগোল অমসুং মদুদা তোংলিববু মহাক্না সমুদ্রনুংদা লংথরে~।
\q1
\v 2 যেহোবাদি ঐগী পাঙ্গল অমসুং ঈশৈনি,
\q1 মহাক্না ঐগী অরান খুবম ওইরি;
\q1 মহাক ঐগী ঈশ্বরনি অমসুং ঐনা মহাকপু শৈথাজগনি;
\q1 ঐগী ইপাগী ঈশ্বরনি অমসুং ঐনা মহাকপু ৱাংনা থাগৎচগনি~।
\q1
\v 3 যেহোবাদি লান্মীনি;
\q1 যেহোবা অসি মহাক্কী মিংনি~।
\q1
\v 4 ফেরাউগী শগোল গাড়ীশিং অমসুং মহাক্কী লান্মীশিং মহাক্না সমুদ্রদা লংথখি;
\q1 মহাক্কী অখন্নবা লুচিংবশিংসু অঙাঙবা সমুদ্রদা ঈরাক্নরে~।
\q1
\v 5 অরুবা ঈশিংনা মখোয়বু থূমহৎখি;
\q1 মখোয় অরুবা ঈশিংদা নূঙগুম্না লুপশিনখি~।
\p
\v 6 <<হে যেহোবা, নহাক্কী য়েৎ থংবা খূত্তি পাঙ্গন্দা মতিক মঙান চাউই;
\q1 হে যেহোবা, নহাক্কী য়েৎ থংবা খূৎনা য়েক্নববু মচেৎ মচেৎ থোক্না থুগাইরে~।
\q1
\v 7 নহাক্কী হায়নিংঙাই লৈতবা চীংলেম্বগী মপান্না,
\q1 নহাক্কী নথক্তা হৌরকপশিংবু নহাক্না লংথরে;
\q1 নহাক্না নহাক্কী মৈ হৌনা শাউবা থারকই;
\q1 মদুনা মখোয়বু চরূখোক্কুম্না চাকথোকই~।
\q1
\v 8 নহাক্কী নাতোন্দগী কন্না কামথোক্লকপা নুংশা স্বরনা ঈশিং অদু পূনশিনখি,
\q1 ঈশিং ঈচেল অদু মপৈগুম্না পৈখৎখি;
\q1 ঈশিং অদু সমুদ্রগী ঈরোন্নুংদা ফমজিনখি~।
\q1
\v 9 য়েক্নবনা হায়খি, <ঐনা তান্নগনি,
\q1 ঐনা মখোয়বু ফংগনি,
\q1 মুল্লকপা পোৎশিং অদু ঐনা য়েনগনি;
\q1 ঐগী খৌরাংবা মখোয়দা কোক্কনি~।
\q1 ঐনা ঐগী থাঙশাং শত্তোক্কনি,
\q1 ঐগী খূৎনা মখোয়বু মাঙহনগনি~।>
\q1
\v 10 নহাক্না নহাক্কী নুংশা স্বর কামথোকই,
\q1 সমুদ্রনা মখোয়বু কূপশিল্লে;
\q1 মখোয় মিশিগুম্না অচৌবা ঈশিং ঈপাক্তা লুপখ্রে~।
\p
\v 11 <<হে যেহোবা, লাইশিংগী মরক্তা নহাক্কা মান্নবা কনা লৈবগে?
\q1 অশেংবদা মতিক মঙান চাউবা,
\q1 থাগৎপদা কিফম থোকপা,
\q1 অঙকপা থবক তৌবা নহাক্কা মান্নবা কনানো?
\q1
\v 12 নহাক্না নহাক্কী খূৎ য়েৎ তিংথোক্লে,
\q1 মালেম্না মখোয়বু য়োৎশিল্লে~।
\q1
\v 13 নহাক্না হন্দোকপিখ্রবা মীশিংবু নহাক্কী লেঙদ্রবা নুংশিবদা নহাক্না চিংবিরে;
\q1 নহাক্কী পাঙ্গন্দা নহাক্না মখোয়বু নহাক্কী অশেংবা লৈফমদা লমজিংবিরে~।
\p
\v 14 <<মীশিংনা তাগনি অমসুং নিক্কনি;
\q1 পলেষ্টীদা লৈবা মীশিং নাউয়েক্নবগী অৱাবা নংগনি~।
\q1
\v 15 ইদোমগী অঙম অথৌশিং তু চুংগনি;
\q1 মোৱাবকী অকনবা মীশিং,
\q1 থক থক নিকপনা মখোয়বু ফাগনি~।
\q1 কেনানগী মী পূম্নমক পূক্নীং হন্থগনি~।
\q1
\v 16 কিবা অমসুং লাঙতক্নবা মখোয়না পোক্কনি;
\q1 নহাক্কী অকনবা পাম্বোমগী মরম্না মখোয় নূঙগুম্না তূমিন্না লৈগনি;
\q1 হে যেহোবা, নহাক্না লৈবিখ্রবা নহাক্কী মীশিংনা লান্থোক্ত্রিবা ফাওবা মখোয় তূমিন্না অদুম লৈ~।
\q1
\v 17 নহাক্না মখোয়বু পুশিনবিগনি অমসুং থাবিগনি,
\q1 নহাক্কী ফংফম থোকপা চীং অদুদা,
\q1 মফম অসিদা, হে যেহোবা, নহাক্না লৈনবা শেমখ্রবনি,
\q1 অশেংবা মফম অসি, হে যেহোবা, নহাক্কী খূৎনা লিংখৎখ্রবনি~।
\p
\v 18 <<যেহোবানা মতম পূম্নমক্তা পানগনি~।>>
\p
\v 19 তশেংনমক ফেরাউগী শগোলশিং, মহাক্কী শগোল গাড়ীশিং অমসুং শগোল লান্মীশিংনা সমুদ্র মনুংদা চঙখি, মতম অদুদা যেহোবানা মখোয়গী মথক্তা সমুদ্রগী ঈশিং অমুক হন্না পুরকখি; অদুম ওইনমক ইস্রায়েল মচাশিংনা সমুদ্রগী মনুংদা অকংবা লৈপাক্তা চৎখি~।
\s1 মিরিয়ামগী ঈশৈ
\p
\v 20 অদুগা হারোনগী মচে ঈশ্বরগী ৱা তাকথোকপী মিরিয়াম্না মখূত্তা খঞ্জুরী পায়রম্মী; অদুগা নুপী পূম্নমক্না মহাক্কী তুংদা খঞ্জুরীশিং পায়দুনা থোক্লক্লগা জগোই শারম্মী~।
\v 21 মদুদা মিরিয়াম্না মখোয়দা ঈশৈ শকখি,
\q1 <<যেহোবাগী মফমদা ঈশৈ শকউ,
\q1 মরমদি মহাক থোইহেন্না চাউরে~।
\q1 মহাক্না শগোল অমসুং মদুদা তোংলিবা মীবু সমুদ্র মনুংদা লংথখ্রে!>>
\s1 অখাবা ঈশিং থুমহনবা
\p
\v 22 মৌশিনা ইস্রায়েল মচাশিংবু অঙাঙবা সমুদ্রদগী পুরক্তুনা মখোয়না শূরগী লমহাঙদা চৎলম্মী; মখোয়না লমহাঙদা নুমিৎ হুম্নি চৎলম্মী, অদুবু মখোয়না ঈশিং ফংখিদে~।
\v 23 মখোয়না মারাদা থুংখি, মখোয়না মারাগী ঈশিং থকপা ঙম্লমদে, মরমদি মফম অদুগী ঈশিং অদু খারম্মী; মরম অদুনা মখোয়না মফম অদুগী মমিং \f + \fr 15:23 \fk মারা: \ft অর্থদি <<অখাবা~।>>\f*মারা কৌখি~।
\v 24 মীশিংনা মৌশিগী মথক্তা মুরুম মুরুম শোন্দুনা হায়খি, <<ঐখোয়না করি থক্কনি?>>
\v 25 মদুদা মৌশিনা যেহোবাদা কপচখি; অদুগা যেহোবানা মঙোন্দা উপাম্বী অমা উহনখি, মহাক্না উপাম্বী অদু ঈশিংদা লংথবদা ঈশিং অদু থুম্লকখি~। মফম অদুদা যেহোবানা মখোয়গীদমক পথাপ অমসুং ৱায়েন অমা শেম্বিখি, অদুগা মহাক্না মখোয়বু চাং য়েংখি~।
\v 26 মহাক্না হায়রম্মী, <<নহাক্না নহাক্কী ঈশ্বর যেহোবাগী খোঞ্জেন পূক্নীং চঙনা তারবদি, মহাক্কী মিৎয়েংদা অচুম্বা অদু তৌরবদি, মহাক্কী য়াথংশিং মুন্না তারবদি অমসুং মহাক্কী পথাপ পূম্নমক ঙাক্লবদি, ঐনা ইজিপকী মীশিংগী মথক্তা পুরকখিবা লায়না অমতা নহাক্কী নথক্তা পুরক্লোই; মরমদি ঐদি নহাকপু নাবদগী ফহনবিবা যেহোবানি~।>>
\p
\v 27 অদুদগী মখোয়না এলীমদা থুংখি~। মফম অদুদা ঈশিং ঈফুৎ তরানিথোই লৈরম্মী অমসুং থাঙতুপ পাম্বী হুম্ফুতরা হৌরম্মী; অদুগা মখোয়না ঈশিং মনাক্তা ফিয়ূম খল্লম্মী~।
\c 16
\s1 অতিয়াদগী তল
\p
\v 1 মখোয়না এলীমদগী খোঙশাল্লক্লম্মী~। অদুগা ইস্রায়েল মচাশিংগী মীয়াম অদুনা মখোয়না ইজিপ্তগী থোক্লক্লবা মতুংদা অনীশুবা থাগী তরামঙাশুবা নুমিত্তা এলীম অমসুং সীনায়গী মরক্তা লৈবা সীনগী লমহাঙদা থুংখি~।
\v 2 অদুদগী ইস্রায়েল মচাশিংগী মীয়াম অদুনা মৌশি অমসুং হারোনগী মথক্তা লমহাঙদা মুরুম মুরুম শোনখি~।
\v 3 অদুগা ইস্রায়েল মচাশিংনা মখোয়দা হায়রম্মী, <<ঐখোয়না শাগী ঊয়ান মনাক্তা ফম্লিঙৈদা অমসুং তল পূক থন্না চারিঙৈদা, ইজিপকী লমদা যেহোবাগী খূত্তা ঐখোয় শিজরম্লবদিকো! মরমদি মীয়াম পূম্নমক অসি অরাম খৌরাংবনা হাৎনবা নখোয়না ঐখোয়বু লমহাঙ অসিদা পুরক্লে~।>>
\p
\v 4 মতম অদুদা যেহোবানা মৌশিদা হায়খি, <<য়েংউ, মখোয়না ঐগী ৱায়েন য়াথং অদু ইনগনি ইল্লোই হায়বা ঐনা চাং য়েংনবা ঐনা অতিয়াদগী নখোয়গীদমক চানবা তল তাহল্লগনি~। মীশিংনা মপান্দা থোক্তুনা নুমিৎ খুদিংগী নোংমগী ওক্নবা শরূক খুনগদবনি~।
\v 5 তরুক্নিশুবা নুমিত্তা মখোয়না পুশিল্লকপা অদু থৌরাঙ তৌগনি, অদুবু মখোয়না নোংমা নোংমগী খুঞ্জিল্লকপা অদুদগী শরূক অনী ওইগনি~।>>
\v 6 মদুদা মৌশি অমসুং হারোন্না ইস্রায়েল মচা পূম্নমক্তা হায়রম্মী, <<যেহোবানা নখোয়বু ইজিপ লৈবাক্তগী পুথোক্লকপনি হায়বা নুমিদাংৱাইরমদা নখোয়না খঙগনি~।
\v 7 অয়ুক্তা নখোয়না যেহোবাগী মতিক মঙান উগনি; মরমদি নখোয়না যেহোবাগী মথক্তা মুরুম মুরুম শোনবা অদু মহাক্না তারে~। নখোয়না ঐখোয়গী ইথক্তা মুরুম মুরুম শোল্লিবা ঐখোয়বু কনানো?>>
\v 8 মৌশিনা হায়খি, <<নুমিদাংৱাইরমদা যেহোবানা নখোয়দা চানবা শা অমসুং অয়ুক্তা নখোয়না থন্না চানবা তল পীগনি; মরমদি যেহোবাগী মথক্তা নখোয়না মুরুম মুরুম শোনবা অদু মহাক্না তারে~। ঐখোয়বু কনানো? নখোয়না ঐখোয়গী ইথক্তা মুরুম মুরুম শোনবা নত্তে, অদুবু যেহোবাগী মথক্তনি~।>>
\p
\v 9 মৌশিনা হারোন্দা হায়খি, <<ইস্রায়েল মচাশিংগী মীয়াম পূম্নমক্তা হায়য়ু, <যেহোবাগী মমাঙদা লাকউ; মরমদি মহাক্না নখোয়গী মুরুম মুরুম শোনবা অদু তারে~।> >>
\v 10 অদুগা হারোন্না ইস্রায়েল মচাশিংগী মীয়াম পূম্নমক্তা ৱা হায়রিঙৈদা অসুম্না থোকখি, মদুদি মখোয়না লমহাঙলোমদা য়েংথোকখিবদা, য়েংউ, মখোয়না লৈচিন মরক্তা যেহোবাগী মতিক মঙান অদু উরম্মী~।
\p
\v 11 যেহোবানা মৌশিদা হায়খি,
\v 12 <<ঐনা ইস্রায়েল মচাশিংগী মুরুম মুরুম শোনবা অদু তারে~। মখোয়দা অসুম্না হায়য়ু, <নুমিদাংৱাইরমদা নখোয়না শা চাগনি অমসুং অয়ুক্তনা তল থন্না চাগনি; অদুগা ঐদি যেহোবা নখোয়গী ঈশ্বরনি হায়বা নখোয়না খঙগনি~।> >>
\s1 সেলাব উচেক অমসুং মান্না
\p
\v 13 নুমিদাংৱাইরমদা সেলাব উচেকশিংনা লাক্তুনা লৈফম অদু থনখি; অদুগা অয়ুক্তনা লৈপাক্তা মখোয়গী লৈফম অকোয়বদা লীক্লা তাখি~।
\v 14 তারিবা লীক্লা অদু তাকখ্রবদা, য়েংউ, উন মানবা অপিকপা অকোয়বা পোৎ লমহাঙগী লৈমায়দা তারম্মী~। মসি লৈপাক মথক্তা তাবা অঙৌবা উনগুম্না পিক্লম্মী~।
\v 15 ইস্রায়েল মচাশিংনা মদু উবদা মখোয়না অমগা অমগা হায়নরম্মী, <<মসি করিনো?>> মরমদি মদু করিনো হায়বা মখোয়না খঙলমদে~। অদুগা মৌশিনা মখোয়দা হায়খি, <<মসিদি যেহোবানা নখোয়দা চানবা পীরবা তল অদুনি~।
\v 16 যেহোবানা ঐখোয়দা পীরবা য়াথং অদু অসিনি, <মী অমমম্না মানা মানা চাবা ঙম্বগী মতুং ইন্না, নখোয়গী মী মশীংগী মতুং ইন্না মী খুদিংগীদমক \f + \fr 16:16 \fk ওমর: \ft ওমর অমসি চাউরাক্না লিটর 2 নি~।\f*ওমর অমমম মদুদগী খোমজিল্লু~। নখোয় মী খুদিংনা মাগী মাগী ফিয়ূমশিংদা লৈরিবা মখোয়গীদমক লৌগদবনি~।> >>
\v 17 ইস্রায়েল মচাশিংনা মদুমক তৌরম্মী, খরনা য়াম্না অমসুং খরনা খরদং লৌখি~।
\v 18 মখোয়না মদু ওমরগী চাংদা ওনবদা, য়াম্না খোমজিনবা মহাক অদু করিসু লৈহৌদে, অদুগা খজিক্তা খোমজিনবা মহাক অদু করিসু অৱাৎপা লৈতে; মখোয় মী খুদিংনা মানা মানা চাবা ঙম্বগী মতুং ইন্না খোমজিনখি~।
\v 19 মদুদা মৌশিনা মখোয়দা হায়খি, <<মী অমতনা মদু অয়ুক ফাওবা থম্লোইদবনি~।>>
\v 20 মখোয়না মৌশিগী ৱা ইল্লমদে; অদুবু মখোয় খরনা মদু অয়ুক ফাওবা থমখি, মদু তীন চঙদুনা নমথীরম্মী; মদুদা মৌশিনা মখোয়গী মথক্তা মৈ হৌনা শাউরম্মী~।
\v 21 অদুনা মী খুদিংনা মানা মানা চাবা ঙম্বগী মতুং ইন্না মখোয়না অয়ুক খুদিংগী খূনখি; নুংশা শারক্লবা মতমদা মদু শৌদোক্লম্মী~।
\p
\v 22 তরুক্নিশুবা নুমিত্তা মখোয়না মী অমগীদমক ওমর অনীগী চাংদা শরূক অনীগী তল খুল্লম্মী~। মতম অদুদা মীয়াম অদুগী লুচিংবা পূম্নমক্না লাক্তুনা মৌশিদা তমখি~।
\v 23 মদুদা মহাক্না মখোয়দা হায়খি, <<যেহোবানা হায়খিবা অদু অসিনি, <হয়েংদি যেহোবাগী মফমদা অশেংবা পোত্থাবগী নুমিৎনি~। নখোয়না ঙসি তল হৌগদবা অদু হৌরো, নখোয়না থোংগদবা অদু থোংলো; লেমহৌবা অদুনা অয়ুক ফাওবা নখোয় নশাগীদমক থম্মু~।> >>
\v 24 মৌশিনা য়াথং পীখিবগুম্না, মখোয়না অয়ুক ফাওবা মদু থমখি; মদু নমথীখিদে অমসুং তীন অমতা চঙখিদে~।
\v 25 মদুদা মৌশিনা হায়খি, <<মদু ঙসি চাও; মরমদি ঙসি যেহোবাগী মফমদা পোত্থাবা নুমিৎনি; মদু ঙসি নখোয়না লৌবুক লমহাঙদা ফংলোই~।
\v 26 নুমিৎ তরুক্নি নখোয়না মদু খুনগদবনি; অদুবু তরেৎনিশুবা নুমিত্তি পোত্থাবা নুমিৎনি, নুমিৎ অদুদা মদু অমতা ফংলোই~।>>
\p
\v 27 তরেৎনিশুবা নুমিত্তা মী খরনা মদু খূন্নবা মপান্দা থোক্লম্মী, অদুবু মখোয়না করিগুম্বা অমতা ফংখিদে~।
\v 28 যেহোবানা মৌশিদা হায়খি, <<কয়া কুইনা নখোয়না ঐগী য়াথংশিং অমসুং ঐগী ৱায়েন য়াথংশিং ঙাক্লোইদগে?
\v 29 য়েংউ, যেহোবানা নখোয়দা পোত্থাবা নুমিৎ পীবিরে; মরম অদুনা মহাক্না তরুক্নিশুবা নুমিত্তা নুমিৎ নীনিগী তল পীবিরে~। নখোয় মী খুদিংনা মাগী মাগী লৈফমদা লৈয়ু, মী কনা অমতনা তরেৎনিশুবা নুমিত্তা মপান্দা থোক্লোইদবনি~।>>
\v 30 মরম অদুনা মীশিংনা তরেৎনিশুবা নুমিত্তা পোত্থাখি~।
\v 31 ইস্রায়েলগী ইমুংনা মদুগী মমিং \f + \fr 16:31 \fk মান্না: \ft অর্থদি <<মসি করিনো?>> মসি ঈশ্বরনা পীবা তলনি~।\f*মান্না কৌখি~। মদু ফদিগোম মরূগুম্না ঙৌরম্মী অমসুং মদুগী মহাউদি খোইহিগা য়ান্নরগা শেম্বা অপিকপা তঞ্জাগুম্না ওইরম্মী~।
\p
\v 32 মদুদা মৌশিনা হায়খি, <<যেহোবানা য়াথং পীখিবা অদু অসিনি, <ঐনা নখোয়বু ইজিপ্তগী পুথোক্লকপা মতমদা লমহাঙদা ঐনা নখোয়বু পীজখিবা তলনি হায়বা মখোয়না উনবা নখোয়গী মীরোনশিংগীদমক থম্নবা মদু ওমর চাং অমা ওল্লু~।> >>
\v 33 মৌশিনা হারোন্দা হায়খি, <<পাত্র অমা লৌদুনা মদুদা মান্না ওমর অমা হাপ্পু, অদুগা মদু নখোয়গী মীরোনশিংগীদমক যেহোবাগী মাঙদা থম্মু~।>>
\v 34 যেহোবানা মৌশিদা য়াথং পীখিবগুম্না, মদু থম্নবগীদমক হারোন্না সাক্ষীগী পোৎশিং য়াওবা উপু অদুগী মমাঙদা থম্লম্মী~।
\v 35 ইস্রায়েল মচাশিংনা মী তাবা লৈবাক য়ৌদ্রিবা ফাওবা মখোয়না চহী নিফু মান্না চাখি~। মখোয়না কেনান লৈবাক্কী ঙমখৈ য়ৌদ্রি ফাওবা মখোয়না মান্না চাখি~।
\v 36 ওমর অমগী চাং অসি \f + \fr 16:36 \fk ইফা: \ft ইফা অমদি চাউরাক্না লিটর 22 নি~।\f*ইফা অমগী শরূক তরা থোকপগী অমনি~।
\c 17
\s1 নূঙজাউদগী ঈশিং থোকপা
\p
\v 1 যেহোবানা মখোয়দা য়াথং পীখিবগুম্না, ইস্রায়েল মচাশিংগী মীয়াম পূম্নমক্না সীন লমহাঙদগী খোঙশাল্লকখি~। মখোয়না খোঙশান্দুনা রেফীদীমদা ফিয়ূম খনখি~। অদুবু মফম অদুদা মীশিংগী থক্নবা ঈশিং লৈরমদে~।
\v 2 মরম অদুনা মীশিং অদুনা মৌশিগা খৎনদুনা হায়রম্মী, <<ঐখোয়দা থক্নবা ঈশিং পীয়ু~।>> অদুগা মৌশিনা মখোয়দা হায়রম্মী, <<নখোয়না ঐগা খৎনরিবা করিগীনো? নখোয়না যেহোবাবু চাং য়েংলিবা করিগীনো?>>
\v 3 মফম অদুদা মীশিং ঈশিং খৌরাংনখি; মীশিং অদুনা মৌশিগী মথক্তা মুরুম মুরুম শোন্দুনা হায়রম্মী, <<ঐখোয়বু, ইচাশিংবু, ঐখোয়গী শা শনশিংবু ঈশিং খৌরাংবনা হাৎনবা নহাক্না ঐখোয়বু ইজিপ্তগী পুথোকপিরক্লিবা করিগীনো?>>
\v 4 অদুনা মৌশিনা যেহোবাদা কপচদুনা হায়খি, <<ঐনা মীশিং অসিদা করি তৌগনি? খরা লৈরদি মখোয়না ঐঙোন্দা নূঙনা থারগনি~।>>
\v 5 যেহোবানা মৌশিদা হায়খি, <<মীশিং অদুগী মমাঙদা চৎলু অমসুং ইস্রায়েলগী অহল্লমন খরা নহাক্কা লোয়ননা পুদুনা চৎলু; অদুগা নহাক্না তুরেন্দা য়ৈখিবা নহাক্কী চৈশু অদু নখূত্তা পায়দুনা চৎলু~।
\v 6 য়েংউ, ঐনা হোরেবতা লৈবা নূঙজাউ অদুগী মথক্তা নহাক্কী নমাঙদা লেপকনি; অদুগা নহাক্না নূঙজাউ অদুদা য়ৈয়ু, অদুগা মীশিংনা থক্নবা মদুদগী ঈশিং থোক্লক্কনি~।>> মৌশিনা ইস্রায়েলগী অহল্লমনশিংগী মমাঙদা অদুগুম্না তৌখি~।
\v 7 ইস্রায়েল মচাশিংনা খৎনখিবা মরম্না মহাক্না মফম অদুগী মমিং \f + \fr 17:7 \fk মাসসা: \ft অর্থদি <<চাং য়েংবা~।>>\f*মাসসা অমসুং \f + \fr 17:7 \fk মেরীবা: \ft অর্থদি <<য়েৎনবা~।>>\f*মেরীবা কৌখি; মরমদি মখোয়না যেহোবাবু চাং য়েংদুনা হায়রম্মী, <<যেহোবা ঐখোয়গী ইরক্তা লৈব্রা নৎত্রগা লৈতব্রা?>>
\s1 অমালেক মচাশিংবু মায়থীবা পীবা
\p
\v 8 অদুদগী অমালেক মচাশিংনা লাক্তুনা রেফীদীমদা ইস্রায়েলগা লান শোক্নখি~।
\v 9 মদুদা মৌশিনা যোশূৱাদা হায়রম্মী, <<ঐখোয়গীদমক মী খন্দোক্লগা চত্তুনা অমালেক মচাশিংগা লান শোক্নৌ~। হয়েং ঐনা ঐগী খূত্তা ঈশ্বরগী চৈ পায়দুনা চীং অদুগী মতোন্দা লেপকনি~।>>
\v 10 অদুগা মৌশিনা মঙোন্দা হায়খিবগুম্না, যোশূৱানা তৌখি অমসুং অমালেক মচাশিংগা লান শোক্নখি~। মৌশি, হারোন অমসুং হূরনা চীং অদুগী মতোন্দা কাখৎখি~।
\v 11 মৌশিনা মখূৎ থাঙ্গৎপা মতমদা ইস্রায়েলনা হেন্না কল্লম্মী; মৌশিনা মখূৎ থাদবা মতমদা অমালেক মচাশিংনা হেন্না কল্লম্মী~।
\v 12 মৌশিগী মখূৎ চোকথরক্লবদা মখোয়না নূঙ অমা পুরক্তুনা মহাক্কী মখাদা থমখি, অদুগা মহাক্না মদুগী মথক্তা ফম্লম্মী~। হারোন অমসুং হূরনা মৌশিগী নাকন অমমমদা মহাক্কী মখূৎ থাঙ্গত্তুনা লৈরম্মী; অসুম্না নুমিৎ তাদ্রিবা ফাওবা মহাক্কী মখূৎ লেঙদনা লৈখি~।
\v 13 অদুগা যোশূৱানা অমালেক অমসুং মহাক্কী মীশিংবু থাঙশাং ময়াগী মপান্না মায়থীবা পীখি~।
\p
\v 14 অদুগা যেহোবানা মৌশিদা হায়খি, <<মসি নীংশিংননবা লাইরিক অমদা ইশিল্লু অমসুং যোশূৱাগী মনাকোংদা তাহল্লু; মরমদি ঐনা অমালেক্কী মমিং অতিয়াগী মখাদগী লোইনা মুথৎলগনি~।>>
\v 15 অদুগা মৌশিনা লাৎনপূং অমা শাদুনা মদুবু \f + \fr 17:15 \fk যেহোবা-নিসী: \ft অর্থদি <<যেহোবাদি ঐগী লানঙম ফীরান্নি~।>>\f*যেহোবা-নিসী থোনখি~।
\v 16 মরমদি মহাক্না হায়খি, <<যেহোবানা ৱাশকখিবা মরম্না যেহোবানা অমালেক্কী মায়োক্তা মীরোন মীরোন্দা লান শোক্নগনি~।>>
\c 18
\s1 যেথ্রোগী পাউতাক
\p
\v 1 ঈশ্বরনা মৌশিগীদমক, মহাক্কী মী ইস্রায়েলগীদমক তৌবিখিবা অমসুং যেহোবানা ইস্রায়েলবু ইজিপ্তগী পুথোকপিরকখিবা অদু মৌশিগী মকূবোক মিদিয়ানগী পুরোহিৎ যেথ্রোনা তাখি;
\v 2 মৌশিনা হান্ননা মপামদা থাখিবা মহাক্কী নুপী সিপ্পোরাবু মৌশিগী মকূবোক যেথ্রোনা লৌশিল্লম্মী,
\v 3 মহাক্না সিপ্পোরাগী মচা নিপা অনীবুসু লৌশিল্লম্মী~। মখোয় অনী অদু অমগী মমিংনা গেরেশোম কৌরম্মী; মরমদি মৌশিনা হায়খি, <<ঐনা মীরমদা লম্লানবা ওইরম্বনি~।>>
\v 4 অদুগা অতোপ্পগী মমিংনা এলিয়েজর কৌরম্মী; মরমদি মহাক্না হায়খি, <<ঐগী ইপাগী ঈশ্বর অসি ঐগী ইতেংনি অমসুং মহাক্না ঐবু ফেরাউগী থাঙশাংদগী কনবিরে~।>>
\v 5 মৌশিনা ঈশ্বরগী চীং মনাক্তা ফিয়ূম খন্দুনা লৈবা মফম অদুদা, মৌশিগী মকূবোক যেথ্রোনা মৌশিগী নুপী অমসুং মচা নিপাশিং পুদুনা লমহাঙদা মৌশিগী মনাক্তা লাকখি~।
\v 6 অদুগা যেথ্রোনা মৌশিদা হায়খি, <<নহাক্কী নকূবোক যেথ্রো ঐ, নহাক্কী নুপী অমসুং মহাক্কী মচা নিপা অনীগা লোয়ননা নহাক্কী ননাক্তা লাক্লে~।>>
\p
\v 7 মৌশিনা মহাক্কী মকূবোক উনবা থোক্লম্মী অমসুং মহাক্না মকোক নোন্থদুনা মহাকপু চুপখি; মখোয় অমগা অমগা মখোয়গী ফিবম হংনরম্মী, অদুগা মখোয়না ফিয়ূম মনুংদা চঙখি~।
\v 8 অদুগা ইস্রায়েল মচাশিংগীদমক যেহোবানা ফেরাউদা অমসুং ইজিপকী মীশিংদা তৌখিবা পূম্নমক, লম্বীদা মখোয়গী মথক্তা লাকখিবা অৱাবা পূম্নমক অমসুং যেহোবানা মখোয়বু কনবিখিবা অদু মৌশিনা মহাক্কী মকূবোক্তা তমখি~।
\v 9 অদুগা যেহোবানা ইজিপকী মীশিংগী মখূত্তগী কনবিরক্তুনা ইস্রায়েলগী মথক্তা তৌবিখিবা অফবা পূম্নমক অদুদা যেথ্রোনা হরাউজখি~।
\v 10 যেথ্রোনা হায়খি, <<নখোয়বু ইজিপকী মীশিংগী খূত্তগী অমসুং ফেরাউগী খূত্তগী কনবিখিবা যেহোবাবু থাগৎপা ওইসনু~। মহাক্না মীশিংবু ইজিপকী মীশিংগী খূত্তগী কনবিখি~।
\v 11 যেহোবানা লাই পূম্নমক্তগী হেন্না চাউই হায়বা হৌজিক্তি ঐনা খঙলে; মরমদি মখোয়না চাউথোক্না তৌবা অদুদা মহাক্না মখোয়দগী হেল্লি~।>>
\v 12 মদুদা মৌশিগী মকূবোক যেথ্রোনা মৈ থাদোকপগী কৎনপোৎ অমসুং ঈরাৎপোৎশিং ঈশ্বরগীদমক লৌখি~। হারোন অমসুং ইস্রায়েলগী অহল্লমন পূম্নমক্না ঈশ্বরগী মাঙদা মৌশিগী মকূবোক্কা তল চামিন্ননবা লাকখি~।
\p
\v 13 মথংগী নুমিত্তা মৌশিনা মীশিংবু ৱায়েন্নবা ফম্লম্মী; অদুগা মীশিংনা মহাক্কী মমাঙদা অয়ুক্তগী নুমিদাংৱাইরম ফাওবা লেপ্ত‌ুনা লৈরম্মী~।
\v 14 মৌশিনা মীশিংদা তৌরিবা অদু মহাক্কী মকূবোক্না উদুনা হায়খি, <<নহাক্না মীশিংদা তৌরিবা অদু করিনো? নহাক নথন্তনা ফমদুনা লৈরগা মীশিংনা নহাক্কী নমাঙদা অয়ুক্তগী নুমিদাং ফাওবা লেপ্ত‌ুনা লৈরিবা করিগীনো?>>
\v 15 মৌশিনা মকূবোক্তা হায়রম্মী, <<ঈশ্বরগী মফমদা হংজনবা মীশিংনা ঐঙোন্দা লাকই~।
\v 16 মখোয়গী করিগুম্বা ৱাথোক লান্থোক লৈবা মতমদা মখোয়না ঐঙোন্দা লাকই; অদুগা ঐনা অমগা অমগগী মরক্তা ৱায়েল্লি, অদুগা ঐনা মখোয়বু ঈশ্বরগী পথাপ অমসুং মহাক্কী ৱায়েন য়াথং খঙহল্লি~।>>
\v 17 মৌশিগী মকূবোক্না মঙোন্দা হায়রম্মী, <<নহাক্না তৌরিবা মওং অসি অফবা নত্তে~।
\v 18 নহাক অমসুং নহাক্কা লোয়ননা লৈরিবা মীশিং অসি শোয়দনা শোন্থহল্লগনি; মরমদি নহাক্না তৌরিবা থবক অসি নহাক্কীদমক হেনমল্লি; নহাক নথন্তনা মদু তৌবা ঙম্লোই~।
\v 19 হৌজিক ঐগী ৱা তাও; ঐনা নঙোন্দা পাউতাক পীগনি, ঈশ্বরনা নহাক্কা লোয়নবিগনি~। নহাক্না মীশিংগী মহুৎ শিন্দুনা ৱাথোকশিং অদু ঈশ্বরগী মফমদা পুশিল্লু~।
\v 20 নহাক্না মখোয়বু পথাপশিং অমসুং ৱায়েন য়াথংশিং তম্বিয়ু, অদুগা মখোয়না চৎকদবা লম্বী অমসুং মখোয়না তৌগদবা থবক অদু নহাক্না মখোয়দা উৎলু~।
\v 21 অদুগী মথক্তা নহাক্না মীশিং অসিগী মরক্তগী মতিক চাবা নিপাশিং, হায়বদি ঈশ্বরবু কিবা, অচুম্বা চৎপা, শেন চাবা পামদবশিংবু খল্লু; অদুগা মখোয়বু মী লীশীংগী লুচিংবা, মী চামগী লুচিংবা, মী য়াঙ্খৈগী লুচিংবা অমসুং মী তরাগী লুচিংবা ওইনা মখোয়গী মথক্তা হাপ্পু~।
\v 22 মখোয়না মীশিং অদু মতম পূম্নমক্তা ৱায়েনসনু; অদুগা অরুবা ৱাফম খুদিং মখোয়না নঙোন্দা পুরক্কদবনি, অদুবু অরায়বা ৱাফম খুদিং মখোয়না ৱায়েনসনু; মখোয়না নহাক্কা পোৎলূম পুমিন্নবা মরম্না নহাক্কী পোৎলূম য়াংহনগনি~।
\v 23 নহাক্না অসুম্না তৌরবদি অমসুং ঈশ্বরনা অসুম্না য়াথং পীরবদি নহাক্না খাঙবা ঙমগনি, অদুদগী মীশিং অসি মখোয় মশাগী লৈফমদা ঈঙথনা চৎচখিগনি~।>>
\p
\v 24 মরম অদুনা মৌশিনা মকূবোক্কী ৱা অদু লৌশিঞ্জখি অমসুং মহাক্না হায়খিবশিং অদু মৌশিনা তৌখি~।
\v 25 মৌশিনা ইস্রায়েল পূম্নমক্তগী মতিক চাবা মী খন্দোক্তুনা মকোক থোংবা লুচিংবশিং, হায়বদি মী লীশীং লীশীংগী লুচিংবশিং, মী চামগী লুচিংবশিং, মী য়াঙ্খৈগী লুচিংবশিং অমসুং মী তরাগী লুচিংবশিং ওইহনখি~।
\v 26 অদুগা মখোয়না মীশিংবু মতম পূম্নমক্তা ৱায়েনখি~। অরুবা ৱাফমশিংদি মখোয়না মৌশিগী মফমদা পুরকখি, অদুবু অরায়বা ৱাফম খুদিংনা মখোয় মশানা ৱায়েল্লম্মী~।
\p
\v 27 অদুদগী মৌশিনা মকূবোকপু চৎহনখি, অদুগা মহাক্না মশাগী লমদা চৎখি~।
\c 19
\s1 ইস্রায়েল মচাশিংনা সীনায়দা থুংবা
\p
\v 1 ইস্রায়েল মচাশিংনা ইজিপ্তগী থোক্লক্লবা মতুং অহুমশুবা থাদা, মখোয়না থোক্লকপা নুমিৎ অদুমক্তদা মখোয়না সীনায়গী লমহাঙদা থুংখি~।
\v 2 মখোয়না রেফীদীমদগী খোঙশাল্লক্তুনা সীনায়গী লমহাঙদা থুংখি অমসুং লমহাঙদা ফিয়ূম খনখি; মফম অদুদা ইস্রায়েল মচাশিংনা সীনায় চীংগী মমাঙদা ফিয়ূম খনখি~।
\p
\v 3 অদুদগী মৌশিনা ঈশ্বরগী মফমদা চৎখি অমসুং যেহোবানা চীং অদুদগী মঙোন্দা কৌরক্তুনা হায়খি, <<নহাক্না যাকোবকী ইমুংদা হায়গদবনি অমসুং ইস্রায়েল মচাশিংদা তমগদবনি,
\v 4 <ইজিপকী মীশিংদা ঐনা তৌখিবা অদু নখোয়না উরে, অদুগা ঐনা নখোয়বু ঈগলগী মশানা পুবগুম্না ঐগী নাক্তা পুরক্লে~।
\v 5 হৌজিক নখোয়না ঐগী ৱা তশেংনা ইল্লবদি অমসুং ঐগী ৱালেপ্নবা ঙাক্লবদি, নখোয় জাতি পূম্নমক্কী মথক্তা ঐঙোন্দা অথোইবা লন ওইগনি; মরমদি মালেম পূম্নমক ঐগীনি~।
\v 6 নখোয় ঐগী ইফমদা পুরোহিৎশিংগী নিংথৌ লৈবাক অমসুং অশেংবা জাতি ওইগনি~।> নহাক্না ইস্রায়েল মচাশিংদা হায়গদবা ৱাশিং অদু অসিনি~।>>
\p
\v 7 মৌশিনা লাক্তুনা মীশিংগী অহল্লমনশিং কৌখি, অদুগা যেহোবানা মঙোন্দা পীখিবা ৱা পূম্নমক মহাক্না মখোয়গী মমাঙদা হায়খি~।
\v 8 মী পূম্নমক্না পূন্না খুমদুনা হায়খি, <<যেহোবানা হায়খিবা পূম্নমক ঐখোয়না তৌগনি~।>> অদুদগী মৌশিনা মীশিংগী ৱাশিং অদু যেহোবাগী মফমদা অমুক হন্না পুরকখি~।
\p
\v 9 যেহোবানা মৌশিদা হায়রম্মী, <<য়েংউ, ঐনা নঙোন্দা ৱা হায়বা মতমদা, মখোয়না তাদুনা নহাকপু মতম পূম্নমক্কী ওইনা থাজনবা ঐনা অথাবা লৈচিনগী মনুংদা নহাক্কী ননাক্তা লাক্কনি~।>> মৌশিনা মীশিংগী ৱাশিং অসি যেহোবাগী মফমদা হায়খি~।
\p
\v 10 যেহোবানা মৌশিদা হায়রম্মী, <<মীশিংগী মনাক্তা চৎলু অমসুং ঙসি অমসুং হয়েং মখোয়বু শেংনা থম্মু, অদুগা মখোয়না মখোয়গী মফি মরোন শূদোকসনু,
\v 11 হুম্নিশুবা নুমিৎকীদমক থৌরাঙ তৌদুনা লৈসনু; মরমদি হুম্নিশুবা নুমিত্তা যেহোবানা সীনায় চীংদা মী পূম্নমক্কী মাঙদা কূমথরক্কনি~।
\v 12 নহাক্না মীশিংগী অকোয়বদা ঙমখৈ য়াত্তুনা হায়য়ু, <নখোয়না চীংদা কাদনবা, নৎত্রগা চীংখোঙ শোক্তনবা নখোয় নশানা চেকশিল্লু~। চীং অদু শোকপা মী অদু শোয়দনা হাৎকদবনি~।
\v 13 খূৎ অমতনা মদু শোক্লোইদবনি, মদুবু শোকপা মহাক অদু নূঙনা থাগদবনি, নৎত্রগা তেন্না কাপকদবনি; শা ওইরবসু মী ওইরবসু হিংলোই~।> \f + \fr 19:13 \fk পেরে: \ft য়াউ লাবগী মচীনা শেম্বা~।\f*পেরে শাংনা খোংলকপা মতমদা মখোয়না চীংখোঙ ফাওবা লাক্কদবনি~।>>
\p
\v 14 অসুম্না মৌশিনা চীংথক্তগী মীশিংগী মনাক্তা কূমথরক্লগা মীশিং অদু শেংনা থমখি; মখোয়না মফি মরোন শূদোকখি~।
\v 15 মহাক্না মীশিংদা হায়রম্মী, <<হুম্নিশুবা নুমিৎকীদমক থৌরাঙ তৌদুনা লৈয়ু~। নখোয়গী নুপীশিংগী মফমদা চঙগনু~।>>
\v 16 হুম্নিশুবা নুমিৎকী অয়ুক্তা চীংথক্তা নোং খাকখি, নোংথাঙ কুপখি অমসুং অথাবা লৈচিন লৈরম্মী অমসুং অহৌবা পেরে মখোন তারম্মী, মরম অদুনা লৈফম অদুদা লৈবা মী পূম্নমক নিক্লম্মী~।
\v 17 অদুদগী মৌশিনা মীশিং অদু ঈশ্বরগা উননবা লৈফমদগী পুথোক্লম্মী; মখোয়না চীংখোঙদা লেপ্ত‌ুনা লৈখি~।
\v 18 সীনায় চীং অপূম্বা মৈখুনা কূপশিনখি, মরমদি যেহোবানা মৈরক্তা কূমথরক্লম্মী; মদুগী মৈখু মৈফমগী মৈখুগুম্না কাখৎলকখি, অমসুং চীং অপূম্বা য়াম্না কন্না নিকখি~।
\v 19 পেরেগী মখোন অদুনা শাংনা অমসুং য়াম্না হৌনা খোংলকপা মতমদা মৌশিনা ৱা হায়খি অমসুং ঈশ্বরনা মঙোন্দা খোঞ্জেন থোক্না খুমখি~।
\p
\v 20 যেহোবানা সীনায় চীংগী চীংদোন্দা কূমথরকখি~। অদুগা যেহোবানা মৌশিবু চীংদোন্দা কৌখৎখি; অদুগা মৌশিনা কাখৎখি~।
\p
\v 21 যেহোবানা মৌশিদা হায়রম্মী, <<কূমথৌ, মীশিংবু চেকশিলহল্লু, অদু নৎত্রবদি মখোয়না যেহোবাবু য়েংনবা নমখায়দুনা চঙলক্কনি অমসুং মখোয় ময়াম শিগনি~।
\v 22 যেহোবাগী মনাক্তা চঙবা পুরোহিৎশিংনসু শেংনা লৈগদবনি, অদু নৎত্রবদি যেহোবানা মখোয়বু মাঙহনগনি~।>>
\v 23 মৌশিনা যেহোবাদা হায়রম্মী, <<মীশিংনা সীনায় চীংদা লাকপা ঙমদ্রে; মরমদি নহাক্না ঐখোয়দা হায়খি, <চীংগী অকোয়বদা ঙমখৈ য়াৎলু অমসুং মদু শেংনা থম্মু~।> >>
\v 24 অদুগা যেহোবানা মঙোন্দা হায়খি, <<কূমথরো, অদুগা নহাক্কা হারোনগা কাখৎলকউ; অদুবু পুরোহিৎশিং অমসুং মীশিংনা যেহোবাগী মফমদা লাক্নবা নমখায়রোইদবনি, অদু নৎত্রবদি মহাক্না মখোয়বু মাঙহনগনি~।>>
\v 25 অদুদগী মৌশিনা মীশিংগী মনাক্তা কূমথদুনা মখোয়দা তমখি~।
\c 20
\s1 ৱায়েন য়াথং তরা
\p
\v 1 ঈশ্বরনা ৱাশিং অসি হায়খি,
\p
\v 2 <<নহাকপু ইজিপ লৈবাক্তগী, মীনাই ওইরম্বা মফমদগী পুথোকপিরকপা ঐদি যেহোবা নহাক্কী ঈশ্বরনি~।
\p
\v 3 <<ঐগী মাঙদা নহাক্কী অতোপ্পা লাইশিং লৈরোইদবনি~।
\p
\v 4 <<নহাক্না নশাগীদমক অহকপা মূর্ত্তি অমতা শারোইদবনি, নৎত্রগা অতিয়া থক্তা লৈবা, নৎত্রগা মালেম লৈখাদা লৈবা, নৎত্রগা মালেম মখাগী ঈশিং মনুংদা লৈবা করিগুম্বা অমগী মওং মানবা অমতা শারোইদবনি;
\v 5 নহাক্না মখোয়দা নকোক নোন্থরোইদবনি অমসুং মখোয়বু থৌগল তৌরোইদবনি; মরমদি নহাক্কী ঈশ্বর যেহোবা, ঐদি খম্বন চাউবা ঈশ্বরনি, মপাশিংগী অয়োল অরানগী মরম্না ঐবু য়েংথিবা মখোয়গী অহুমশুবা অমসুং মরিশুবা মীরোন্দা চৈরাক পী;
\v 6 অদুবু ঐবু নুংশিবা অমসুং ঐগী য়াথংশিং ঙাকপা মখোয় লীশীং লীশীংদা নুংশি থৌজান উৎপি~।
\p
\v 7 <<নহাক্না নহাক্কী ঈশ্বর যেহোবাগী মিং অরেম্বদা পল্লোইদবনি; মরমদি মহাক্কী মিং অরেম্বদা পনবা মহাক অদুবু যেহোবানা মরান লৈতবনি হায়না লৌরোই~।
\p
\v 8 <<পোত্থাবা নুমিৎ অদু শেংনা থম্নবা নীংশিংউ~।
\v 9 নুমিৎ তরুক্নি নহাক্না থবক শূগদবনি অমসুং নহাক্কী থবক পূম্নমক তৌগদবনি;
\v 10 অদুবু তরেৎনিশুবা নুমিৎ অসি নহাক্কী ঈশ্বর যেহোবাগী পোত্থাবা নুমিৎনি; নহাক, নহাক্কী নচা নিপা, নহাক্কী নচা নুপী, নহাক্কী মীনাই নিপা, নহাক্কী মীনাই নুপী, নহাক্কী শা শন, নহাক্কী থোঙজাউ মনুংদা লৈবা লম্লানবা মীনা নুমিৎ অদুদা করিগুম্বা থবক অমতা তৌরোইদবনি;
\v 11 মরমদি যেহোবানা নুমিৎ তরুক্নিগী মনুংদা অতিয়া অমসুং মালেম, সমুদ্র অমসুং মদুগী মনুংদা লৈবা পূম্নমক শেম্বিরগা তরেৎনিশুবা নুমিত্তা পোত্থাখি; মরম অদুনা যেহোবানা পোত্থাবা নুমিৎ অদু বোর পীবিখি অমসুং মদুবু শেংহনখি~।
\p
\v 12 <<নহাক্কী ঈশ্বর যেহোবানা নঙোন্দা পীবিরবা লৈবাক অদুদা পুন্সি নুংশাংনা লৈনবা নহাক্কী নমা নপাবু ঈকাই খুম্নৌ~।
\p
\v 13 <<নহাক্না মী হাৎলোইদবনি~।
\p
\v 14 <<নহাক্না মীতূ মীৱা লান্নরোইদবনি~।
\p
\v 15 <<নহাক্না হূরাল্লোইদবনি~।
\p
\v 16 <<নহাক্না নহাক্কী য়ূম্লোন্নবগী মথক্তা অরানবা সাক্ষী পীরোইদবনি~।
\p
\v 17 <<নহাক্না নহাক্কী য়ূম্লোন্নবগী ময়ূম করাম্লোইদবনি; নহাক্না নহাক্কী য়ূম্লোন্নবগী নুপীবু নৎত্রগা মহাক্কী মীনাই নিপাবু, নৎত্রগা মীনাই নুপীবু, নৎত্রগা শল্লাববু, নৎত্রগা মহাক্কী লোলাবু, নৎত্রগা নহাক্কী য়ূম্লোন্নবগী করিগুম্বা পোৎ অমতা করাম্লোইদবনি~।>>
\p
\v 18 অদুগা মী পূম্নমক্না নোং খাকপা, নোংথাঙ কুপ্পা, পেরেগী মখোন অমসুং মৈখু কারিবা চীং অদু উখি; মীশিংনা মদু উবদা মখোয়না নিক্লদুনা থাপ্তক্না লেপখি~।
\v 19 মখোয়না মৌশিদা হায়খি, <<নহাক্না ঐখোয়দা হায়য়ু অমসুং ঐখোয়না তাগনি; ঈশ্বরনা ঐখোয়দা ৱা হায়দসনু, নৎত্রবদি ঐখোয় শিগনি~।>>
\p
\v 20 মৌশিনা মীশিংদা হায়খি, <<কিগনু, মরমদি ঈশ্বরবু কিবা অদু নখোয়গী মাঙদা লৈদুনা নখোয়না পাপ তৌদনবা নখোয়বু চাং য়েংনবা মহাক লাকপনি~।>>
\v 21 মীশিংনা লাপ্না লেপ্ত‌ুনা লৈখি অমসুং ঈশ্বরনা লৈবা শূক্না মম্লবা মফম অদুদা মৌশিনা নকশিনখি~।
\s1 লাৎনপূংগী পথাপ
\p
\v 22 যেহোবানা মৌশিদা হায়খি, <<নহাক্না ইস্রায়েল মচাশিংদা অসুম্না হায়গদবনি, <ঐনা নখোয়দা স্বর্গদগী ৱা ঙাঙলে হায়বা নখোয়না উরে~।
\v 23 নখোয়না ঐগা লোয়নবা লুপাগী লাইশিং শারোইদবনি, নখোয়না নখোয়গীদমক সনাগী লাইশিং শারোইদবনি~।>
\v 24 নহাক্না ঐগীদমক লৈপাক্কী লাৎনপূং অমা শারগা মদুগী মথক্তা মৈ থাদোকপগী কৎনপোৎশিং, ঈঙথবগী কৎনপোৎশিং, নহাক্কী য়াউ অমসুং নহাক্কী শল্লাবশিং ঈরাৎচগদবনি; নখোয়না ঐগী মিং নীংশিংনবা ঐনা শেমখিবা মফম খুদিংমক্তা ঐনা নহাক্কী নাক্তা লাক্কনি অমসুং ঐনা নহাকপু বোর পীগনি~।
\v 25 নহাক্না ঐগীদমক নূঙনা লাৎনপূং শেম্লবদি, নহাক্না মদু অহকপা নূঙদগী শারোইদবনি; মরমদি নহাক্না মদুগী মথক্তা খূৎলাই থারবদি নহাক্না মদু মাংথোক্লবনি~।
\v 26 নহাক্কী ফিনুং অদু উদনবা নহাক্না ঐগী লাৎনপূংদা শিরি কাদুনা চৎলোইদবনি~।>
\c 21
\s1 মপু অমসুং মনাইগী মরীদা ৱায়েন
\p
\v 1 <<নহাক্না মখোয়গী মাঙদা থমগদবা ৱায়েনশিং অদু অসিনি:
\v 2 নহাক্না করিগুম্বা হিব্রুগী মীনাই অমবু লৈরবদি, মহাক্না চহী তরুক থবক তৌগনি অমসুং মহাক্না তরেৎশুবা চহীদা করি অমতা লৌদনা মনীং তম্না চৎখিগনি~।
\v 3 অদুগা মহাক্না মতোমতা লাক্লবদি, মহাক মতোমতা চৎখিগনি~। করিগুম্বা মহাক্কী নুপী লৈরবদি, মহাক্কী নুপীসু মহাক্কা চৎখিগনি~।
\v 4 করিগুম্বা মহাক্কী মপু অদুনা মঙোন্দা নুপী অমা পীদুনা মহাক্না মঙোন্দা মচা নিপা অমসুং মচা নুপীশিং পোক্লবদি, নুপী অমসুং মচাশিং অদু মপু অদুগী ওইগনি, অদুগা মহাক্না মশা মতোমতা চৎখিগনি~।
\v 5 অদুবু মীনাই অদুনা হায়রবদি, <ঐনা ঐগী মপু, ঐগী নুপী অমসুং অঙাংশিংবু নুংশি; ঐ নীংতম্বা ওইনা চৎলরোই>;
\v 6 মতম অদুদা মহাক্কী মপুনা মহাকপু ৱায়েন মপুশিংগী মাঙদা পুগনি~। মহাক্না মনাই অদু থোঙদা নৎত্রগা থোঙবাদা পুগনি, অদুগা মহাক্না পোংহুৎ অমনা মহাক্কী মনা হুৎকনি, অদুদগী মহাক্না মতম পূম্নমক্কী ওইনা মপু অদুগী মীনাই ওইদুনা লৈগনি~।
\p
\v 7 <<কনাগুম্বা মী অমনা মচা নুপীবু মীনাই নুপী ওইনবা য়োন্থোক্লবদি, মহাক্না মীনাই নিপাগুম্না চৎপা য়ারোই~।
\v 8 অদুবু মপু অদুনা মহাকপু মহাক্কী ওইনবা খন্দোক্লগা মীনাই নুপী অদুনা মহাকপু পেনহন্দ্রবদি, মহাক্না মীনাই নুপী অদুবু হন্দোকহনগনি; মহাক্না মীনাই নুপী অদুবু নমথাক তৌবিরবা মরম্না মহাকপু মীরমগী মীদা য়োন্থোক্নবগী মহাক্কী মতিক লৈতে~।
\v 9 অদুগা করিগুম্বা মহাক্না মীনাই নুপী অদুবু মহাক্কী মচা নিপাগী নুপী ওইনবা পীরবদি, মহাকপু মহাক্কী মচা নুপীশিং অমগুম্না লুনা তৌবিগনি~।
\v 10 অদুগা করিগুম্বা মপু অদুনা মহাক্কীদমক অতোপ্পা নুপী অমা লৌরবদি, অহানবগী নুপী অদুগী চানবা চিঞ্জাক, মহাক্কী শেৎনবা ফিরোন অমসুং লুহোংলবা অমগী তৌফম থোকপদি মহাক্না হন্থহল্লোইদবনি~।
\v 11 করিগুম্বা মহাক্না হায়রিবা হীরম অহুম অসি তৌদ্রবদি, নুপী অদুনা মমল পীদনা মনীং তম্না চৎখিগনি~।
\s1 হাৎন-শুনবগী পথাপ
\p
\v 12 <<অদুগা মী অমবু ফূবদা শিরবদি, ফূরিবা মী অদু নখোয়না হাৎকদবনি~।
\v 13 মী অমনা মী অমবু হাৎনবা লুমদুনা লৈত্রবা, অদুবু ঈশ্বরনা মহাকপু মহাক্কী মখূত্তা পীরবদি, মহাক্না চেনশিন্নবা মফম অমা ঐনা নখোয়গীদমক থম্বিগনি~।
\p
\v 14 <<কনাগুম্বা মী অমনা মহাক্কী য়ূম্লোন্নবগী মথক্তা শাউদুনা মহাকপু লৌনম তৌদুনা হাৎলবদি, মহাকপু হাৎনবা নখোয়না মহাকপু ঐগী লাৎনপূংদগী পুথোক্কদবনি~।
\p
\v 15 <<অদুগা মপা, নৎত্রগা মমাবু ফূবা মী অদু শোয়দনা হাৎকদবনি~।
\p
\v 16 <<মী অমনা অতোপ্পা মী অমবু ফারগা য়োন্থোক্লবা, নৎত্রগা মী অদু মহাক্কী মখূত্তা ফংলবদি, মহাকপু শোয়দনা হাৎকদবনি~।
\p
\v 17 <<অদুগা মপা নৎত্রগা মমাবু শিরাপ তৌরিবা মী অদু শোয়দনা হাৎকদবনি~।
\p
\v 18 <<মীশিংনা খৎনবদা মী অমনা অতোপ্পা মী অদু নূঙনা নৎত্রগা খূত্তুম্না শুবদা মহাক শিদদুনা ফমুংদা তারবা;
\v 19 অদুগা মহাক্না অমুক হৌগত্তুনা মহাক্কী চৈশু পায়দুনা মপান্দা চৎলবদি, মহাকপু ফূরিবা মী অদু চৈরাক ফংলোই~। অদুবু মহাক্কী মতম মাঙখিবা অদুগী মমল মহাক্না পীগনি~। মহাক্না মপূঙ ফানা ফৎত্রি ফাওবা মহাক্না মহাক্কী অৱাৎপা পূম্নমক পীবিগদবনি~।
\p
\v 20 <<অদুগা মী অমনা মহাক্কী মীনাই নিপা নৎত্রগা মীনাই নুপীবু মহাক্কী চৈশুনা ফূবদা মহাক্কী মখূত্তা শিরবদি, মহাকপু শোয়দনা চৈরাক পীগদবনি~।
\v 21 করিগুম্বা মীনাই অদু নোংমা নীনিগী মনুংদা ফরবদি, মহাকপু চৈরাক পীরোইদবনি; মরমদি মীনাই অদু মপু অদুগী মরন্নি~।
\p
\v 22 <<অদুগা নিপাশিংনা খৎনবদা কনাগুম্বী মীরোল্লিবী নুপী অমদা থেংলুবদা, মতম চাদনা অঙাং পোক্লবা, অদুবু নুপী অদুদি শোক পনবা তৌদ্রবদি, নুপী অদুগী মপুরোইবনা মঙোন্দগী পাম্বা মতুং ইন্না মঙোন্দা শোয়দনা চৈরাক পীগদবনি; ৱায়েন মপুনা লেপ্পগী মতুং ইন্না নিপা অদুনা ৱাকোংশেল পীগদবনি~।
\v 23 করিগুম্বা অশি অনা থোক্লবদি, নহাক্না থৱায়গী মহুৎ থৱায়,
\v 24 মিৎকী মহুৎ মিৎ, য়াগী মহুৎ য়া, খূৎকী মহুৎ খূৎ, খোঙগী মহুৎ খোঙ,
\v 25 মৈনা চাকপগী মহুৎ মৈ চাকপা, অশোক অপনগী মহুৎ অশোক অপন, চৈফমগী মহুৎ চৈফম পীগদবনি~।
\p
\v 26 <<কনাগুম্বা মী অমনা মহাক্কী মীনাই নিপাগী নৎত্রগা মীনাই নুপীগী মিত্তা ফূবদা মিৎ তাঙলবদি, মহাক্কী মমিৎ তাঙবগী মরম্না, মী অদুনা মহাকপু মনীং তম্না থাদোকপিগদবনি~।
\v 27 কনাগুম্বা মী অমনা মহাক্কী মীনাই নিপাগী নৎত্রগা মীনাই নুপীগী ময়াদা ফূবদা ময়া তেক্লবদি, মহাক্কী ময়া তেকহনবগী মরম্না মী অদুনা মহাকপু মনীং তম্না থাদোকপিগদবনি~।
\s1 শা শন ফাজিন্দুনা থম্বগী পথাপ
\p
\v 28 <<করিগুম্বা শল্লাবা অমনা কনাগুম্বা নিপা নৎত্রগা নুপী অমবু ৱাইবদা শিরবদি, নখোয়না শল্লাবা অদু নূঙনা থাগদবনি অমসুং শদোং অদু চারোইদবনি; অদুগা শল্লাবা অদুগী মপু অদু চৈরাক পীরোইদবনি~।
\v 29 অদুবু শন অদু হান্নদগী মচীনা ৱাইগল্লি হায়বা মপু অদুদা খঙহনখ্রগা, মহাক্না মদুবু ফাজিন্দুনা থমদবগী মরম্না শন অদুনা কনাগুম্বা নিপা নৎত্রগা নুপী অমবু হাৎলবদি, শল্লাবা অদু নূঙনা থাগদবনি অমসুং শন মপু অদুসু হাৎকদবনি~।
\v 30 অদুগা কনাগুম্বনা মহাক্কী থৱায়গীদমক হন্দোকমল পাম্লবদি, মহাক্না মহাক্কী থৱায়গীদমক মী অদুনা পাম্বা মতুং ইন্না পীগদবনি~।
\v 31 শল্লাবা অদুনা কনাগুম্বগী মচা নিপা অমবু নৎত্রগা মচা নুপী অমবু ৱাইরবদি, ৱায়েন অসিমক মঙোন্দা তৌগদবনি~।
\v 32 অদুগা শল্লাবা অদুনা মীনাই নিপা, নৎত্রগা মীনাই নুপী অমবু ৱাইরবদি, শল্লাবা অদুগী মপুনা মীনাই অদুগী মপুদা লুপা শেকেল কুন্থ্রা পীগদবনি; অদুগা শল্লাবা অদু শিননবা নূঙনা থাগদবনি~।
\p
\v 33 <<অদুগা কনাগুম্বা মী অমনা কোমগী মমায় হাংদোক্তুনা থম্লবা, নৎত্রগা মী অমনা কোম অমা তৌরগা মদু কূপশিন্দনা থম্লবা অমসুং মদুদা শল্লাবা নৎত্রগা লোলা অমা তারবদি,
\v 34 কোম অদুগী মপু অদুনা হঞ্জিনগনি অমসুং শা অদুগী মপুদা মমল পীগনি; অদুগা অশিবা শা অদু মহাক্কী ওইগনি~।
\p
\v 35 <<কনাগুম্বা মী অমগী শল্লাবনা অতোপ্পগী শল্লাবা অমদা অশোক অপন থোকহন্দুনা মদু শিরবদি, মখোয়না হিংলিবা শল্লাবা অদু য়োনগনি অমসুং মদুগী শেন অদু য়েন্নগনি; অদুগা অশিবা অদুসু মখোয়না য়েন্নগনি~।
\v 36 নৎত্রগা শল্লাবা অদুনা হান্নদগী ৱাইগল্লি হায়বা খঙলগা মপু অদুনা শল্লাবা অদু ফাজিন্দুনা থমদ্রবদি, মহাক্না শল্লাবগীদমক শল্লাবা অমা শোয়দনা পীগনি; অদুগা অশিবা অদু মহাক মশাগী ওইগনি~।
\c 22
\s1 লন থুমগী পথাপ
\p
\v 1 <<কনাগুম্বা মী অমনা শল্লাবা নৎত্রগা য়াউ অমা হূরান্দুনা মদু হাৎলবদি, নৎত্রগা য়োল্লবদি, মহাক্না শল্লাবা অদুগীদমক শল্লাবা মঙা অমসুং য়াউ অদুগীদমক য়াউ মরি শিংগদবনি~।
\p
\v 2 <<কনাগুম্বা হূরানবা অমনা য়ূম থুগাইদুনা চঙলিঙৈদা থেংনদুনা মহাকপু ফূবদা শিরবদি, মহাক্কীদমক ঈ তাহনবগী মরান লৈরোই~।
\v 3 অদুবু অয়ুক নুংথিন্দা থোক্লবদি, হূরানবা অদুবু হাৎলিবা মী অদুগী মথক্তা ঈ তাহনবগী মরান লৈগনি; হূরানবা অদুনা পূম্নমক হঞ্জিনগদবনি~। করিগুম্বা মহাক্কী করিসু লৈত্রবদি, য়ূম্বু অদুনা মহাকপু হূরানবগীদমক য়োন্থোক্কনি~।
\v 4 করিগুম্বা হূরানবা অদুগী মখূত্তগী শল্লাবা, নৎত্রগা লোলা, নৎত্রগা য়াউ অদু হিংনা ফংলবদি, মহাক্না মদুগী শরূক অনী পীগদবনি~।
\p
\v 5 <<কনাগুম্বা মী অমনা মহাক্কী শাশিং লৌবুক নৎত্রগা অঙ্গুরগী ইংখোল অমদা চাহল্লবদি, নৎত্রগা মহাক্না মহাক্কী শা থাদোক্লগা অতোপ্পা মীগী লৌবুক্তা চারবদি, মহাক্না মহাক্কী লৌবুক নৎত্রগা অঙ্গুরগী ইংখোন্দগী খ্বাইদগী ফবা অদু হঞ্জিনগদবনি~।
\v 6 মৈ হৌরক্তুনা তিংখংগী মোংশোং চাকপদা মহৈ মরোংগী মপৈ নৎত্রগা হৌরিবা মহৈ মরোংশিং, নৎত্রগা লৌবুকশিং চাক্লবদি, মৈ থারিবা মী অদুনা শোয়দনা হঞ্জিনগদবনি~।
\p
\v 7 <<কনাগুম্বা মী অমনা শেন নৎত্রগা পোৎচৈ মহাক্কী য়ূম্লোন্নবদা শিন্নদুনা থম্লগা, মদু মী অদুগী য়ূমদগী হূরানখ্রগা, করিগুম্বা হূরানবা অদু ফারবদি, মহাক্না শরূক অনী শিংগদবনি~।
\v 8 করিগুম্বা হূরানবা অদু ফাহৌদ্রবদি, য়ূম্বু অদুনা য়ূম্লোন্নবগী পোৎচৈ হূরাল্লি হূরান্দে য়েংনবা মহাকপু ৱায়েন মপুশিংগী মমাঙদা পুগদবনি~।
\v 9 অরানবা পূম্নমক্কী মরমদা শল্লাবা, লোলা, য়াউ, ফিরোন অমসুং মাঙখ্রবা পোৎকী মরমদা কনাগুম্বনা ঐগীনি হায়রবদি, নাকন অনীমক্কী ৱাফম অদু ৱায়েন মপুশিংগী মমাঙদা পুখৎকদবনি; ৱায়েন মপুশিং অদুনা মরান লৈরে হায়বা মহাক অদুনা মহাক্কী য়ূম্লোন্নবদা শরূক অনী পীগদবনি~।
\v 10 কনাগুম্বা মী অমনা মহাক্কী লোলা, নৎত্রগা শল্লাবা, নৎত্রগা য়াউ, নৎত্রগা করিগুম্বা শা অমা য়েংশিন্নবা মহাক্কী য়ূম্লোন্নবদা পীরবা, অদুবু শা অদু শিরবা, নৎত্রগা মদু শোকহল্লবা, নৎত্রগা মীনা উদ্রিঙৈদা মদু তান্থোকখ্রবদি,
\v 11 মহাক্না মহাক্কী য়ূম্লোন্নবগী পোৎচৈ হূরান্দে হায়দুনা যেহোবাগী মাঙদা ৱাশক অমা মখোয় অনীগী মরক্তা লৈগদবনি, অদুগা পোৎচৈগী মপু অদুনা মদু য়াগদবনি অমসুং মী অদুনা মদু শিংলোইদবনি~।
\v 12 করিগুম্বা মঙোন্দগী মদু হূরানখিবা থোক্লবদি, মহাক্না মপু অদুদা শিংগদবনি~।
\v 13 করিগুম্বা মদু শানা মচেৎ মচেৎ শেগায়খ্রবদি, মহাক্না সাক্ষীগীদমক মদু পুরক্কদবনি, শেগায়খ্রবা অদুগীদমক মহাক্না শিংলোই~।
\p
\v 14 <<কনাগুম্বা মীনা মহাক্কী য়ূম্লোন্নবদগী শা ৱায়রগা মদুগী মপুনা মদুগা লৈমিন্নদবা মতমদা শোক্লবদি, নৎত্রগা শিরবদি, মহাক্না শোয়দনা মদু শিংগদবনি~।
\v 15 অদুবু মপু অদুনা শা অদুগা লৈমিন্নরবদি, মহাক্না মদু শিংলোই; অদুগা মদু শান্দোক্নবগী শা ওইরবদি, অশানমল অদুনা মদু শিংলবনি~।
\s1 লমচৎ শাজৎকী পথাপ
\p
\v 16 <<কনাগুম্বা নিপা অমনা ৱারোইনদ্রিবী লৈশাবী অমবু থেমদুনা মহাক্কা হিপমিন্নরবদি, নিপা অদুনা মহাকপু মহাক্কী নুপী ওইনবা মঙ্কৎ পীগদবনি~।
\v 17 নুপী অদুগী মপানা মহাকপু মঙোন্দা পীবা কন্না য়াদ্রবদি, লৈশাবী অমগী পীফম থোকপা মঙ্কৎ অদু শেন ওইনা পীগদবনি~।
\p
\v 18 <<নহাক্না কনাগুম্বী হিদম য়াইদম্বীবু হিংহন্দুনা থম্লোইদবনি~।
\v 19 <<শাগা হকতিন্নবা মহাক অদু নহাক্না হাৎকদবনি~।
\p
\v 20 <<যেহোবাদা নত্তনা লাই অতৈদা ঈরাৎপা মী অদু শোয়দনা তুম্না মাঙহনগদবনি~।
\p
\v 21 <<নহাক্না কনাগুম্বা লম্লানবা মী অমবু ৱাহল্লোইদবনি, নৎত্রগা মহাকপু ওৎনৈবিরোইদবনি; মরমদি নখোয় ইজিপকী লমদা লম্লানবা ওইনা লৈরম্বনি~।
\p
\v 22 <<নখোয়না লুখ্রাবী অমতবু, নৎত্রগা মপা লৈজদ্রবা অঙাংশিংবু ৱাহল্লোইদবনি~।
\v 23 নহাক্না করিগুম্বা মওংদা মখোয়বু ৱাহল্লবদি, মখোয়না ঐঙোন্দা কৌজবদা, মখোয়গী কৌজবা অদু ঐনা শোয়দনা তাগনি;
\v 24 ঐগী মৈ হৌনা শাউবা অদু হেনগৎলক্কনি অমসুং ঐনা নখোয়বু থাঙশাংনা হাৎকনি; নখোয়গী নুপীশিং লুখ্রাবী ওইগনি অমসুং নখোয়গী নচাশিং মপা লৈজদ্রবা ওইগনি~।
\p
\v 25 <<নহাক্কী ননাক্তা লৈবা ঐগী লাইরবা মীশিংদা নহাক্না শেন পূহনবদা, নহাক মঙোন্দা শেন পূথোকপা মীগুম ওইগনু, নহাক্না মঙোন্দগী শেন্দোয় লৌগনু~।
\v 26 নহাক্না করিগুম্বা য়ূম্লোন্নবা মীশিংদগী বন্ধান ওইনা ফি লৌরবদি, নুমিৎ তাদ্রিঙৈদা মদু মঙোন্দা হনবিগদবনি~।
\v 27 মরমদি মদু মহাক্কী অমতা ঙায়বা শুপ্নবা ফিনি; মদু মহাক্কী মশা কূপ্নবা ফিনি, মহাক্না কদায়দা হিপকনি? মহাক্না ঐঙোন্দা কৌজগনি, অদুগা ঐনা তাবিগনি, মরমদি ঐদি থৌজানহৈবনি~।
\p
\v 28 <<নহাক্না ঈশ্বরবু চৈরোইদবনি, নৎত্রগা নহাক্কী মীশিংগী মরক্তা লৈবা অঙম অথৌশিংবু শিরাপ তৌরোইদবনি~।
\p
\v 29 <<নহাক্কী অমুনবা মহৈ অমসুং নহাক্কী অঙ্গুর মহিগী অহানবা পোত্থোক অদু কৎপা পন্থরোইদবনি~। নহাক্কী নচা নিপাশিংগী অহানবা পোকপা অদু ঐঙোন্দা পীগদবনি~।
\v 30 মদুগা মান্ননা নহাক্না নহাক্কী শল্লাবা অমসুং নহাক্কী য়াউশিংসু তৌগদবনি~। নুমিৎ তরেৎনি শা অদু মমাগা লৈমিন্নহনগদবনি, অদুগা নিপান্নিশুবা নুমিত্তা নহাক্না মদু ঐঙোন্দা পীগদবনি~।
\p
\v 31 <<নখোয় ঐগী ইফমদা অশেংবা মীশিং ওইগদবনি~। অদুগা লৌবুক্তা লম্লক্কী শাশিংনা শেগায়রম্লবা শা নখোয়না চারোইদবনি; নখোয়না মদু হূইশিংদা লংশিনগদবনি~।
\c 23
\s1 অচুম্বা ৱায়েন
\p
\v 1 <<নহাক্না অরানবা পাউ শন্দোক্লোইদবনি~। অরানবা সাক্ষী ওইনবা ঈশ্বর নীংদবা মীগী মতেং পাংগনু~।
\p
\v 2 <<ফত্তবা থবক তৌনবা মীয়ামগী মতুং ইল্লোইদবনি; অচুম্বা ৱায়েনবু ওন্নতৈনহন্নবা মীয়ামগী মীচঙ ওইদুনা অরানবা সাক্ষী পীরোইদবনি~।
\p
\v 3 <<নহাক্না লাইরবা মীবু ৱায়েনবদা মহাক্কী মীশক মীমায় য়েংলোইদবনি~।
\p
\v 4 <<নহাক্কী য়েক্নবগী শল্লাবা নৎত্রগা লোলা অদু লম্ফৈ চৎপা উরবদি, নহাক্না মদু মহাক্কী মফমদা শোয়দনা অমুক পুবিগদবনি~।
\v 5 নহাকপু য়েংথিবা মী অমগী লোলা অদু পোৎলূম্না ননবা নহাক্না উরবদি, মহাকপু মতেং পাংনীংদ্রবসু, নহাক্না শোয়দনা মহাকপু মতেং পাংবিগদবনি~।
\v 6 লাইরবা মীগী ৱায়েনবদা নহাক্না অচুম্বা ৱায়েনবু ওন্নতৈনহল্লোইদবনি~।
\v 7 অরানবা থবক্তগী নহাক লাপ্না লৈয়ু~। অদুগা নহাক্না মরান লৈতবা অমসুং ধর্ম্মচেনবা মীবুসু হাৎকনু; মরমদি ঐনা ঈশ্বর নীংদবা মীবু চুমহল্লোই~।
\p
\v 8 <<নহাক্না ৱানোমশেল লৌরোইদবনি; ৱানোমশেন্না অশিংবশিংগী মমিৎ তাঙহল্লি অমসুং ধর্ম্মচেনবশিংগী ৱাশিংবু ওন্থোকই~।
\p
\v 9 <<নহাক্না লম্লানবা মীবু ওৎনৈগনু; নখোয়না ইজিপ্তা লম্লানবা ওইরম্বা মরম্না নখোয় নশানা লম্লানবশিংগী থম্মোই খঙই~।
\s1 পোত্থাবা নুমিৎ অমসুং চহী
\p
\v 10 <<নহাক্না নহাক্কী লমদা চহী তরুক মরূ হুন্দুনা মদুগী পোত্থোক খোমজিল্লু;
\v 11 অদুবু তরেৎশুবা চহী অদুদি লৌবুক অদু মহৈ মরোং থাদনা অদুম থম্মু; নহাক্কী মীশিংগী লাইরবশিংনা মদুদগী চাগনি~। মখোয়না খাক্লম্বশিং অদু লম্লক্কী শাশিংনা চাগনি~। মতৌ অদুগুম্না নহাক্না নহাক্কী অঙ্গুরগী ইংখোন্দসু চোর্ফোলগী ইংখোন্দসু তৌ~।
\v 12 নহাক্না নুমিৎ তরুক্নি নহাক্কী থবক শূগদবনি, অদুগা নহাক্কী শল্লাবা অমসুং নহাক্কী লোলানা পোত্থানবা, নহাক্কী মীনাই নুপীগী মচা নিপানা অমসুং লম্লানবা মীনা তেকখৎচনবা তরেৎনিশুবা নুমিত্তা নহাক্না পোত্থাগদবনি~।
\v 13 ঐনা নখোয়দা হায়খিবা খুদিংমক ঙাকউ~। অতোপ্পা লাইশিংগী মমিং পনগনু, কনা অমতনা মদু নহাক্কী চীন্দগী তাদসনু~।
\s1 চহীগী চাকখাঙবা অহুম
\p
\v 14 <<নহাক্না চহী অমগী মনুংদা অহুম্লক ঐগীদমক চাকখাঙবা ঙাক্কদবনি~।
\v 15 নহাক্না হামৈ য়াওদবা তলগী চাকখাঙবা অদু ঙাকউ~। ঐনা নঙোন্দা য়াথং পীবগুম্না, ঐনা লেপখ্রবা \f + \fr 23:15 \fk অবীব: \ft যিহূদিশিংগী অহানবা থা, নিসান হায়নসু খঙনৈ~।\f*অবীব থাদা নহাক্না নুমিৎ তরেৎনি হামৈ য়াওদবা তল চাগদবনি; মরমদি নহাক্না থা অদুদা ইজিপ্তগী থোক্লকপনি~। মীশিংনা খূৎ হাঙনা ঐগী মাঙদা লাক্লোইদবনি;
\v 16 নহাক্না মহৈ মরোং লোকপগী চাকখাঙবা, হায়বদি নহাক্না লৌবুক্তা হুনখিবা অদুগী অহানবা লোকপা মহৈগী চাকখাঙবা ঙাক্কদবনি; অদুগা চহী লোইরকপা মতমদা নহাক্না লৌবুক্তগী মহৈ লোকপা মতমদা মহৈ খোমজিনবগী চাকখাঙবা ঙাকউ~।
\v 17 চহী খুদিংগী অহুম্লক নহাক্কী নিপা পূম্নমক্না যেহোবাগী মাঙদা লাক্কদবনি~।
\v 18 নহাক্না ঐগী ঈরাৎপোৎকী ঈ অদু হামৈ য়াওবা তলগা কৎলোইদবনি; ঐগী চাকখাঙবগী শাগী মহাউ অদু অহিং চুপ্না অয়ুক ফাওবা থম্লোইদবনি~।
\v 19 নহাক্না নহাক্কী লমগী অহানবা লোকপা মহৈগী খ্বাইদগী অফবা শরূক অদু নহাক্কী ঈশ্বর যেহোবাগী য়ূমদা পুরক্কদবনি~। নহাক্না হামেং মচা অমবু মপীগী মখোমদা থোংগনু~।
\s1 ঈশ্বরগী স্বর্গদূত
\p
\v 20 <<য়েংউ, নহাকপু লম্বী অদুদা ঙাক-শেনবিনবা, অদুগা ঐনা নহাক্কীদমক থৌরাঙ তৌখ্রবা মফম অদুদা পুশিনবিনবা, ঐনা স্বর্গদূত অমা নহাক্কী মাঙদা থারক্কনি~।
\v 21 অদুবু মহাক্কী মাঙদা চেকশিল্লু অমসুং মহাক্কী ৱা ইল্লু, মহাক্কী মায়োক্তা হৌগনু; ঐগী মিং অসি মঙোন্দা লৈবা মরম্না ঐনা নখোয়গী লঙজবশিং ঙাকপিরোই~।
\v 22 অদুবু করিগুম্বা নহাক্না ঐগী ৱা তারবা অমসুং ঐনা হায়বা খুদিংমক নহাক্না তৌরবদি, ঐ নহাক্কী য়েক্নবশিংগী য়েক্নবা, নহাক্কী মায়োক্তা লেপ্পশিংগী মায়োক্তা লেপ্পা ওইগনি~।
\v 23 মরমদি ঐগী স্বর্গদূতনা নহাক্কী মাঙদা চৎকনি, অদুগা নহাকপু অমোরীগী মীশিং, হেৎকী মচাশিং, পেরিজী মচাশিং, কেনানগী মীশিং, হিব্বীগী মীশিং অমসুং যিবূস্তা লৈবা মীশিংগী লৈবাক্তা পুশিনবিগনি; ঐনা মখোয়বু মাঙহনগনি~।
\v 24 নহাক্না মখোয়গী লাইশিংদা খুরুম্লোইদবনি অমসুং মখোয়বু থৌগল তৌরোইদবনি, মখোয়না তৌবগুম্না তৌরোইদবনি; মদুগী মহুত্তা নহাক্না মখোয়বু মরু ফংনা মাঙহনগদবনি অমসুং মখোয়গী নূঙগী য়ূম্বীশিং মচেৎ মচেৎ তানা থুগাইগদবনি~।
\v 25 নখোয়না নখোয়গী ঈশ্বর যেহোবাবু থৌগল তৌগদবনি, অদুগা মহাক্না নহাক্কী চিঞ্জাক অমসুং নহাক্কী ঈশিংবু বোর পীবিগনি; অদুগা ঐনা নঙোন্দগী অনাবা খুদিং লৌথোক্কনি~।
\v 26 নহাক্কী লৈবাক্তা অঙাং লাইয়ৈ চৎপা নৎত্রগা চাবোক্তবী নুপী অমতা লৈরোই~। ঐনা নহাক্কী পুন্সি শাংহনবিগনি~।
\v 27 ঐনা নহাক্কী মাঙ থানা ঐগী অকিবা থাগনি, নহাক্না চৎলুগদবা মী পূম্নমক্কী মরক্তা ঐনা চমম্নবা থাগনি, অদুগা ঐনা নহাক্কী য়েক্নবা পূম্নমক নঙোন্দগী মমায় লৈদুনা চেনহনগনি~।
\v 28 ঐনা নহাক্কী মাঙদা খোইবীনিংথৌশিং থারক্কনি~। মখোয়না হিব্বীগী মী, কেনানগী মী অমসুং হেৎকী মচা মশূবু নহাক্কী মাঙদগী তান্থোক্কনি~।
\v 29 ঐনা মখোয়বু চহী অমগী মনুংদা নহাক্কী মাঙদগী তান্থোক্লোই; নৎত্রবদি লৈবাক অদু মাঙ তাক্কনি অমসুং নহাক্কী মায়োক্তা লম্লক্কী শাশিংগী মশীং হেনগৎকনি~।
\v 30 নহাক্না মীশিং হেনগত্তুনা লৈবাক অদু লৌশিন্দ্রিবা ফাওবা ঐনা মখোয়বু নহাক্কী নমাঙদগী খরা খরা তান্থোক্কনি~।
\v 31 নহাক্কী ঙমখৈদি অঙাঙবা সমুদ্রদগী হৌদুনা পলেষ্টী মীশিংগী সমুদ্র ফাওবা অমসুং লমহাঙদগী হৌরগা ইউফ্রেটিস তুরেন ফাওবা ওইগনি; মরমদি ঐনা লৈবাক অদুদা লৈবা মীশিংবু নহাক্কী খূত্তা পীগনি, অদুগা নহাক্না মখোয়বু নহাক্কী মাঙদগী তান্থোক্কনি~।
\v 32 নহাক্না মখোয়গা নৎত্রগা মখোয়গী লাইশিংগা ৱালেপ্নরোইদবনি~।
\v 33 মখোয়না নহাক্কী লৈবাক্তা লৈরোইদবনি, নৎত্রবদি মখোয়না নহাকপু ঐগী মায়োক্তা পাপ তৌহনগনি; মরমদি নহাক্না মখোয়গী লাইশিংবু থৌগল তৌরবদি, অচুম্বমক মসিনা নঙোন্দা লাং ওইগনি~।>>
\c 24
\s1 ইস্রায়েল মচাশিংনা ৱালেপ্নবা চেৎহনবা
\p
\v 1 অদুগা ঈশ্বরনা মৌশিদা হায়খি, <<নহাক, হারোন, নাদাব, অবীহূ অমসুং ইস্রায়েলগী অহল্লমন হুম্ফুতরা যেহোবাগী মফমদা লাকউ, অদুগা অরাপ্পদগী খুরুম্মু~।
\v 2 মৌশি মথন্তা যেহোবাগী মনাক্তা লাক্কদবনি; অদুবু মখোয়দি নকশিল্লক্লোইদবনি; অদুগা মীশিংসু মহাক্কা কাখৎমিন্নরোইদবনি~।>>
\p
\v 3 মৌশিনা চৎখিদুনা যেহোবাগী ৱা পূম্নমক অমসুং ৱায়েন পূম্নমক মীশিংদা তমখি; অদুগা মী পূম্নমক্না খোঞ্জেন অমতা ওইনা খুমদুনা হায়খি, <<যেহোবানা হায়খিবা ৱা পূম্নমক ঐখোয়না তৌজগনি~।>>
\v 4 অদুগা মৌশিনা যেহোবাগী ৱা পূম্নমক ইখি, অদুগা অয়ুক ঙন্না হৌগৎলগা চীংখোঙদা লাৎনপূং অমা অমসুং ইস্রায়েলগী শলাই তরানিথোইগীদমক নীংশিং য়ূম্বী তরানিথোই শাখি~।
\v 5 অদুদগী মহাক্না ইস্রায়েল মচাশিংদগী নহারোনশিং থাখি~। অদুগা মখোয়না মৈ থাদোকপগী কৎনপোৎশিং কৎচখি, অদুগা যেহোবাগী মফমদা ঈঙথবগী কৎনপোৎশিং ওইনা শল্লাবশিং ঈরাৎচখি~।
\v 6 অদুগা মৌশিনা ঈ তঙ্খায় অমা লৌদুনা পাত্রশিংদা হাপখি; অদুগা ঈ তঙ্খায় অমনা মহাক্না লাৎনপূং মথক্তা খিকখি~।
\v 7 অদুগা মহাক্না ৱালেপ্নবগী লাইরিক অদু লৌরগা মীশিং তানবা পাখি; অদুগা মখোয়না হায়খি, <<যেহোবানা হায়বা পূম্নমক ঐখোয়না তৌগনি অমসুং ইনগনি~।>>
\v 8 অদুগা মৌশিনা ঈ অদু লৌরগা মীশিংদা খিক্তুনা হায়খি, <<ৱাশিং অসিগী মরমদা যেহোবানা নখোয়গা লেপ্নখিবা ৱালেপ্নবগী ঈ অদু য়েংউ~।>>
\s1 চীংদা ঈশ্বরবু উজবা
\p
\v 9 মদুদা মৌশি, হারোন, নাদাব, অবীহূ অমসুং ইস্রায়েলগী অহল্লমনশিংদগী মী হুম্ফুতরা কাখৎখি;
\v 10 অদুগা মখোয়না ইস্রায়েলগী ঈশ্বরবু উখি~। মহাক্কী মখোঙ মখাদা শ্যাফাইর নূঙনা চনবগুম্না অমা লৈরম্মী অমসুং অতিয়াগুম্না শেংলম্মী~।
\v 11 অদুবু ইস্রায়েল মচাশিংগী অচৌ অশাংশিংগী মথক্তদি ঈশ্বরনা মহাক্কী খূৎ তিংথোকখিদে; অদুগা মখোয়না ঈশ্বরবু উজখি অমসুং মখোয়না চাবা থকপা তৌজখি~।
\p
\v 12 যেহোবানা মৌশিদা হায়খি, <<চীংদা ঐগী নাক্তা কাখৎলক্তুনা মফম অদুদা লৈয়ু; অদুগা নহাক্না মখোয়বু তম্বিনবা ঐনা ইখ্রবা নূঙগী কোর্বাকশিং, ৱায়েন য়াথং অমসুং য়াথংশিং ঐনা নঙোন্দা পীগনি~।>>
\v 13 মৌশি অমসুং মহাক্কী মপাং যোশূৱানা হৌগৎখি; অদুগা মৌশিনা ঈশ্বরগী চীংদা কাখৎখি~।
\v 14 অদুগা মৌশিনা অহল্লমনশিংদা হায়রম্মী, <<ঐখোয়না নখোয়গী ননাক্তা হল্লক্ত্রিবা ফাওবা নখোয়না ঐখোয়বু ঙাইদুনা মফম অসিদা লৈরম্মু~। য়েংউ, হারোন অমসুং হূর নখোয়গা লৈ; অদুগা কনাগুম্বগী করিগুম্বা ৱাথোক লৈরবদি, মহাক্না মখোয়গী মফমদা চৎকদবনি~।>>
\v 15 মৌশিনা চীং অদুদা কাখৎখি, মদুদা লৈচিন্না চীং অদু কূপশিনখি~।
\v 16 যেহোবাগী মতিক মঙান অদু সীনায় চীংদা লৈরম্মী অমসুং লৈচিন অদুনা মদু নুমিৎ তরুক্নি কূপশিল্লম্মী~। অদুগা তরেৎনিশুবা নুমিত্তা মহাক্না লৈচিন মনুংদগী মৌশিদা কৌরকখি~।
\v 17 ইস্রায়েল মচাশিংগী মিৎয়েংদা যেহোবাগী মতিক মঙান অদু চীংদোন্দা তুম্না চাকপা মৈগুম্না তৌরম্মী~।
\v 18 মৌশিনা লৈচিনগী মনুংদা চঙখিদুনা চীংদা কাখৎখি; অদুগা মৌশিনা চীংদা অহিং নিফুনি অমসুং নুংথিল নিফুনি লৈখি~।
\c 25
\s1 ফিশঙগী কৎনপোৎশিং
\p
\v 1 অদুদগী যেহোবানা মৌশিদা হায়খি,
\v 2 <<ইস্রায়েল মচাশিংনা ঐগীদমক কৎনপোৎ পুরক্নবা মখোয়দা হায়য়ু, মখোয়গী মথম্মোইনা পীনীংনা পীবা মী খুদিংদগী নহাক্না ঐগী কৎনপোৎ লৌগদবনি~।
\v 3 নহাক্না মখোয়দগী লৌগদবা কৎনপোৎ অদুদি অসিনি: সনা, লুপা অমসুং পিথ্রাই,
\v 4 শংবান্নবা মচু, মঙ্গ‍্রা মচু অমসুং ঙাংশং ঙাঙবা মচুগী পোৎ, অনানবা লিনেন অমসুং হামেং মতু,
\v 5 অঙাঙবা মচু শঙলবা য়াউ লাবগী মঊন, \f + \fr 25:5 \fk তহশ: \ft শা অসিগী মশক চপ চানা খঙদে~। গ্লোসরিদা য়েংবিয়ু~।\f*তহশকী মঊন অমসুং শিটীম উ,
\v 6 থাউমৈগীদমক থাউ, থাউ হৈনবা থাউগীদমক অমসুং মনম নুংশিবা মেক্রুক্কীদমক মরূ মরাংশিং,
\v 7 ওনিক্সকী নূঙশিং, \f + \fr 25:7 \fk এফোদ: \ft পুরোহিৎলেনগী ফিনি~।\f*এফোদ অমসুং থবাকখাঙদা হাজং য়ৈগদবা নূঙশিং~।
\v 8 অদুগা ঐনা মখোয়গী মরক্তা লৈনবা মখোয়না ঐগীদমক অশেংবা মফম অমা শাগদবনি~।
\v 9 ফিশঙগী মওং মতৌ অমসুং মদুগী পোৎ পূম্নমক্কী মওং মতৌ ঐনা নঙোন্দা উহনবা মতুং ইন্না নখোয়না শাগদবনি~।
\s1 ৱালেপ্নবগী উপু
\p
\v 10 <<মখোয়না শিটীম উনা উপু অমা শাগনি~। উপু অসি \f + \fr 25:10 \fk খুদুপ: \ft খুদুপ অমদি ইঞ্চি 18 নি~।\f*খুদুপ অনী মখায় শাংগনি, খুদুপ অমা মখায় পাক্কনি, খুদুপ অমা মখায় ৱাংগনি~।
\v 11 নহাক্না অশেংবা সনানা মদু য়োমগনি, নহাক্না মদুগী মনুং অমসুং মপান অশেংবা সনানা য়োমগনি অমসুং মদুগী মথক অকোয়বদা সনাগী মপান চেনগনি~।
\v 12 অদুগা নহাক্না উপু অদুগীদমক হৈদুনা সনাগী চগো মরি শারগা মদুগী চিথেক মরিদা পানশিনগনি~। মদুগী নাকন অমদা চগো অনী অমসুং অতোপ্পা নাকন অমদনা চগো অনী পানশিনগনি;
\v 13 নহাক্না শিটীম উগী পাবোৎচৈশিং শাগনি অমসুং মদু সনা য়োমগনি~।
\v 14 অদুগা নহাক্না পাবোৎচৈশিং অদু উপু অদু পুনবা মদুগী নাকন্দা পাল্লিবা চগোশিং অদুদা থিংজিনগনি~।
\v 15 পাবোৎচৈশিং অদু উপু অদুগী চগোশিং অদুদা অদুম লৈগনি; পাবোৎচৈশিং অদু উপু অদুদগী লৌথোক্লোইদবনি~।
\v 16 অদুগা ঐনা নঙোন্দা পীগদবা সাক্ষীগী পোৎ অদু উপু অদুগী মনুংদা হাপচিনগনি~।
\v 17 নহাক্না অশেংবা সনানা কুবিফম অমসু শাগনি~। মদু খুদুপ অনী মখায় শাংগনি, খুদুপ অমা মখায় পাক্কনি~।
\v 18 অদুগা নহাক্না সনাগী খরূব অনী শাগনি~। কুবিফম অদুগী নাকন অনীদা নহাক্না খরূবশিং অদু য়ৈথোক্তুনা শাগনি~।
\v 19 কুবিফমগী নাকন অমদা \f + \fr 25:19 \fk খরূব: \ft স্বর্গদূত কাঙবু অমনি~।\f*খরূব অমা অমসুং অতোপ্পা নাকন অমদা খরূব অমা শাগনি~। উপু অদুগী নাকন অনীদা নখোয়না খরূবশিং অদু শাগনি~।
\v 20 খরূবশিং অদুনা মথক্লোমদা মশাশিং ফন্দোক্তুনা মখোয়গী মশাশিংনা কুবিফম অদু কূপশিনগনি, মখোয়গী মমায় অদু অমগা অমগা ওনশিন্নগনি; মখোয়গী মমায় অদু কুবিফম অদুদা ওনশিন্দুনা লৈগদবনি~।
\v 21 অদুগা নহাক্না কুবিফম অদু উপু অদুগী মথক্তা থমগনি; ঐনা নঙোন্দা পীগদবা সাক্ষীগী পোৎ অদু উপু অদুগী মনুংদা থমগনি~।
\v 22 অদুগা ঐনা নহাক্কা মফম অদুদা উন্নগনি অমসুং ইস্রায়েল মচাশিংগী মরমদা পীগদবা য়াথংশিং অদু কুবিফমগী মথক্তগী অমদি সাক্ষীগী উপু অদুগী মথক্তা লৈরিবা খরূব অনীগী মরক্তগী ঐনা নঙোন্দা ৱা ঙাঙগনি~।
\s1 অউৎ তলগী টেবল
\p
\v 23 <<নহাক্না শিটীম উনা টেবল অমসু শাগনি~। মদু খুদুপ অনী শাংগনি, খুদুপ অমা পাক্কনি অমসুং খুদুপ অমা মখায় ৱাংগনি~।
\v 24 নহাক্না মদু অশেংবা সনানা য়োমগনি, মদুগী অকোয়বদা সনানা মপান চেনগনি~।
\v 25 অদুগা নহাক্না মদুগী অকোয়বদা খূবাক অমা পাক্না মপান অমসু তপশিনগনি, অদুগা নহাক্না মদুগী মপান অকোয়বদা সনানা মপান চেনগনি~।
\v 26 অদুগা নহাক্না মদুগীদমক সনাগী চগো মরিসু শেম্লগা মদুগী মখোঙ মরিগী চিথেক মরিদা পানশিল্লু~।
\v 27 টেবল অদু পুনবা পাবোৎচৈশিং থিংজিনফম ওইরিবা চগোশিং অদু মপান নক্না লৈগনি~।
\v 28 পাবোৎচৈশিংনা টেবল অদু পুনবা শিটীম উনা পাবোৎচৈশিং অদু নহাক্না শাউ, অদুগা মদু সনানা য়োম্মু~।
\v 29 অদুগা নহাক্না মদুগীদমক পুখমশিং, খাবৈশিং, খরুংশিং শাগনি অমসুং থক্নবগী কৎনপোৎ হৈনবা তেঙ্গোৎসু শাগনি~। নহাক্না পূম্নমক অসি অশেংবা সনানা শাগনি~।
\v 30 অদুগা নহাক্না টেবল মথক্তা তত্তনা অউৎ-তল অদুসু ঐগী মাঙদা থমগনি~।
\s1 সনাগী থাউমৈ মখোঙ
\p
\v 31 <<অদুগা নহাক্না অশেংবা সনানা থাউমৈ মখোঙ অমা শাগনি, থাউমৈ মখোঙ অদু য়ৈথোক্তুনা শাগনি; থাউমৈ মখোঙ, মশাশিং, তেঙ্গোৎশিং, পোঙথোকপা শরূকশিং অমসুং লৈশিং অদু মশা অমতা ওইগদবনি~।
\v 32 মদুগী নাকনশিংদগী মশা তরুক লোঙথোরক্কনি; থাউমৈ মখোঙ অদুগী নাকন অমদগী মশা অহুম, অতোপ্পা নাকন অমদগী মশা অহুম লোঙথোরক্কনি~।
\v 33 মশা অমদা অলমোন্দ মপালগুম্বা তেঙ্গোৎ অহুম পোঙথোকপা শরূক অমগা লৈ অমগা লৈগনি; অতোপ্পা মশাদা অলমোন্দ মপালগুম্বা তেঙ্গোৎ অহুম অমসুং পোঙথোকপা শরূক অমগা লৈ অমগা লৈগনি~। মতৌ অসুম্না থাউমৈ মখোঙদগী লোঙথোরকপা মশা তরুক অদু লৈগনি~।
\v 34 অদুগা থাউমৈ মখোঙদা অলমোন্দ মপালগুম্বা তেঙ্গোৎ মরি অমসুং মদুগী পোঙথোকপা শরূকশিং অমসুং লৈশিং লৈগনি~।
\v 35 অদুগা থাউমৈ মখোঙদগী লোঙথোরকপা মশা তরুক অদুগী মতুং ইন্না অহানবা মশা অনীগী মখাদা পোঙথোকপা শরূক অমা, অনীশুবা মশা অনীগী মখাদা পোঙথোকপা শরূক অমা অমসুং অহুমশুবা মশা অনীগী মখাদা পোঙথোকপা শরূক অমা লৈগনি~।
\v 36 মখোয়গী পোঙথোকপা শরূক অমসুং মশাশিং অদু মশা অমতা ওইগনি~। পূম্নমক অসি অশেংবা সনা অমতদগী য়ৈথোক্তুনা শাগদবনি~।
\v 37 নহাক্না মদুগী থাউমৈ তরেৎ শাগনি~। অদুগা মখোয়না মদুগী থাউমৈশিং অদু চুখৎকনি, অদুগা মখোয়না মদুগী মমাঙদা ঙানগনি~।
\v 38 মদুগী চেগপশিং অমসুং তান্থি পূখমশিং অদু অশেংবা সনানা শাগনি~।
\v 39 অশেংবা সনা \f + \fr 25:39 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত অমনা থাউমৈ মখোঙ অমসুং পাত্র পূম্নমক অসি শাগনি~।
\v 40 অদুগা চীংথক্তা নঙোন্দা উহনখ্রবা মখোয়গী মওং মতৌ অদুগী মতুং ইন্না নহাক্না পোৎশিং অসি শানবা য়েংশিল্লু~।
\c 26
\s1 ফিশঙ
\p
\v 1 <<নহাক্না ফিখন তরানা ফিশঙ অদু শাগদবনি~। ফিশিং অদুদি অশুংবা অনানবা লিনেনগী শংবান্নবা মচু, মঙ্গ‍্রা মচু, ঙাংশং ঙাঙবা মচুগী পোৎনা শাগদবনি~। অদুগা নহাক্না মদুদা খূৎ-শা হৈবগী মপান্না \f + \fr 26:1 \fk খরূব: \ft স্বর্গদূত কাঙবু অমনি~।\f*খরূবশিং য়াওহনগদবনি~।
\v 2 ফিখন অমমমগী অশাংবনা খুদুপ কুন্নিপান ওইগদবনি অমসুং ফিখন অমমমগী অপাকপনা খুদুপ মরি ওইগদবনি~। ফিখন খুদিংমক চপ মান্ননা ওল্লবা ওইগদবনি~।
\v 3 অদুগা ফিখন মঙা অদু অমগা অমগা তাইশিন্নগদবনি; অসুম্না অতোপ্পা ফিখন মঙা অদুসু অমগা অমগা তাইশিন্নগদবনি~।
\v 4 অদুগা নহাক্না তাইশিন্নগদবা ফিখন অমগী ফিবান্দা শংবান্নবা মচুগী লংনা কোঙ্গোইশিং পানগদবনি; অদুগা মান্ননা তাইশিন্নগদবা অনীশুবা ফিখনগী অরোইবা ফিবান্দসু পানগদবনি~।
\v 5 ফিখন অমদা কোঙ্গোই য়াঙ্খৈ পানগদবনি, তাইশিন্নগদবা অনীশুবা ফিখন অদুগী ফিবান্দসু কোঙ্গোই য়াঙ্খৈ পানগদবনি; কোঙ্গোইশিং অদু অমগা অমগা মায়োক্ননা লৈগদবনি~।
\v 6 অদুগা নহাক্না সনাগী কোচি য়াঙ্খৈ শাদুনা ফিখনশিং অদু কোচি অদুগী মপান্না তাইশিন্নগদবনি~। মতৌ অসুম্না মসি ফিশঙ অমা ওইগদবনি~।
\p
\v 7 <<অদুগা ফিশঙ অদুগী মথক্তা কূপ্ননবা হামেং মতুনা ফিখনশিং শাগদবনি~। নহাক্না ফিখন তরামাথোই শাগদবনি~।
\v 8 ফিখন অমমমগী অশাংবা খুদুপ কুন্থ্রা অমসুং ফিখন অমমমগী অপাকপা খুদুপ মরি ওইগদবনি~। ফিখন তরামাথোই অদু চপ মান্ননা ওল্লবা ওইগদবনি~।
\v 9 নহাক্না ফিখন মঙা অদু অমগা অমগা তাইশিন্নগদবনি, অদুগা ফিখন তরুক অদুসু অমগা অমগা তাইশিন্নগদবনি~। ফিশঙ অদুগী চঙফমদা ফিখন তরুকশুবা অদু লোনশিল্লু~।
\v 10 তাইশিন্নগদবা ফিখনশিং অদুগী অরোইবা ফিবান্দা কোঙ্গোই য়াঙ্খৈ পানগদবনি, অদুগা অনীশুবা তাইশিন্নগদবা ফিখন অদুগী ফিবান্দা কোঙ্গোই য়াঙ্খৈ পানগদবনি~।
\v 11 নহাক্না পিথ্রাইগী কোচি য়াঙ্খৈ শাগদবনি, কোচিশিং অদুনা কোঙ্গোইশিং অদুদা লৌশিনগদবনি, অদুগা ফিশঙ অদু অমতা ওইনবা ফাজিনগদবনি~।
\v 12 অদুগা ফিশঙগী ফিখনগী লেমহৌবা শরূক, ফিখনগী লেমদুনা লৈরবা তঙ্খায় অদুনা ফিশঙ অদুগী মনিং থংবা শরূক্তা য়ান্থদুনা লৈগদবনি~।
\v 13 অদুগা ফিশঙগী ফিখনগী অশাংবগী লেমহৌবা খুদুপ অমনা নাকন অমদা, অদুগা অতোপ্পা লেমহৌবা খুদুপ অমনা অতোপ্পা নাকন্দা লৈগনি, মসিনা ফিশঙ অদু কূপশিন্নবা মদুগী নাকন নাকন্দা য়ান্থদুনা লৈগনি~।
\v 14 অদুগা নহাক্না অঙাঙবা মচু শঙলবা য়াউ লাবগী মঊন্না ফিশঙ অদু কূপ্নবা \f + \fr 26:14 \fk তহশ: \ft শা অসিগী মশক চপ চানা খঙদে~। গ্লোসরিদা য়েংবিয়ু~।\f*তহশ মঊন্না মদুগী মথক্তা কূপ্নবা শেমগদবনি~।
\p
\v 15 <<নহাক্না ফিশঙ অদু য়ুংখৎনবা শিটীম উগী উপাকশিংসু শাগদবনি~।
\v 16 উপাক অমমমগী অশাংবনা খুদুপ তরা অমসুং উপাক অমমমগী অপাকপনা খুদুপ অমা মখায় ওইগদবনি~।
\v 17 মথং মনাউ নাইনা উপাক অমগা অমগা তাইশিন্ননবা উপাক অমদা উচন অনী অনী লৈগদবনি~। অসুম তৌনা ফিশঙগী উপাক পূম্নমক শেমগদবনি~।
\v 18 নহাক্না খা থংবা নাকনগীদমক ফিশঙগী উপাক কুন শেমগদবনি~।
\v 19 নহাক্না উপাক কুন অদুগী মখাদা থম্নবা লুপাগী ফম্বাক নিফু শাগদবনি; উপাক অমমমদা মদুগী উচন অনীগীদমক ফম্বাক অনী অনী, অদুগা অতোপ্পা উপাক অদুগী উচন অনীগী মখাদসু ফম্বাক অনী লৈগদবনি~।
\v 20 অদুগা ফিশঙগী অনীশুবা নাকনগী অৱাং থংবা নাকন্দা উপাক কুন লৈগদবনি~।
\v 21 লুপাগী ফম্বাক নিফু, উপাক অমগী মখাদা ফম্বাক অনী অমসুং অতোপ্পা উপাক্কী মখাদা ফম্বাক অনী লৈগদবনি~।
\v 22 ফিশঙগী নোংচুপ থংবা মায়গৈগীদমক নহাক্না উপাক তরুক শাগদবনি~।
\v 23 অদুগা ফিশঙগী চিথেক্কীদমক নাকন অনীদা নহাক্না উপাক অনী শাগদবনি~।
\v 24 অদুগা মখাদা মখোয় অদু তাইশিন্নগদবনি, মখোয়গী মতোনশিং অদু চগো অমদা ফাজিন্নগদবনি~। অসুম্না অনীমক ওইগদবনি; মখোয় অদু চিথেক অনীগীদমক ওইগদবনি~।
\v 25 মদুদা উপাক নিপান অমসুং লুপাগী ফম্বাক তরাতরুক লৈগদবনি~। ফম্বাক অনী উপাক অমগী মখাদা অমসুং অতোপ্পা ফম্বাক অনী অতোপ্পা উপাক্কী মখাদা লৈগদবনি~।
\p
\v 26 <<অদুগা নহাক্না শিটীম উনা মচৈশিং শাগদবনি; ফিশঙগী নাকন অমগীদমক উপাক মঙা,
\v 27 ফিশঙগী অতোপ্পা নাকনগী উপাকশিংগীদমক মচৈ মঙা, অদুগা নোংচুপ থংবা নাকন অনীগীদমক লৈফম ফিয়ূমগী নাকনগী উপাকশিংগীদমক মচৈ মঙা শাগদবনি~।
\v 28 ময়ায়গী মচৈ অদুনা উপাকশিং অদুগী ময়ায়দা নাকন অমদগী নাকন অমা ফাওবা লেংগদবনি~।
\v 29 নহাক্না উপাকশিং অদু সনানা য়োমগদবনি অমসুং মচৈশিং অদু ফানবা সনাগী চগোশিং শাগদবনি~। নহাক্না মচৈশিং অদু সনানা য়োমগদবনি~।
\v 30 অদুদগী ঐনা নঙোন্দা চীংথক্তা উহনখিবা অদুগী মওং মতৌ মতুং ইন্না নহাক্না ফিশঙ অদু য়ুংখৎকদবনি~।
\p
\v 31 <<অদুগা নহাক্না অথাবা ফিখন অমা শংবান্নবা, মঙ্গ‍্রা মচু, ঙাংশং ঙাঙবা মচু অমসুং অশুংবা অনানবা লিনেন্না শাগদবনি; খূৎ-শা হৈনা খরূবশিং লোনগদবনি~।
\v 32 অদুগা নহাক্না হায়রিবা ফিখনশিং অদু সনা য়োম্লবা শিটীম উগী য়ূম্বী মরিগী মথক্তা য়ানগদবনি~। মদুগী সনাগী কোচিশিং, লুপাগী ফম্বাক মরিগী মথক্তা লৈগনি~।
\v 33 অদুগা নহাক্না অথাবা ফিখন অদু ফাজিনফমগী মখাদা য়ানগদবনি~। অদুগা নহাক্না অথাবা ফিখন অদুগী মনুংদা সাক্ষীগী পোৎ য়াওবা উপু অদু থমগদবনি~। অদুগা অথাবা ফিখন অদুনা নহাক্কীদমক অশেংবা মফমগা খ্বাইদগী হেন্না শেংবা মফম অদুদা খাইদোক্নহনগনি~।
\v 34 অদুগা নহাক্না খ্বাইদগী হেন্না শেংবা মফম অদুদা লৈরিবা সাক্ষীগী পোৎ য়াওবা উপু অদুগী মথক্তা কুবিফম অদু থমগদবনি~।
\v 35 অদুগা নহাক্না টেবল অদু অথাবা ফিখন অদুগী মমাঙদা থমগদবনি অমসুং থাউমৈ মখোঙ অদুনা ফিশঙগী খা থংবা নাকন্দা টেবল অদুগা মায়োক্ননা থমগদবনি~। অদুগা নহাক্না টেবল অদু অৱাং থংবা নাকন্দা থমগদবনি~।
\v 36 ফিশঙগী চঙফমগী ফিখন অমা নহাক্না শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অশুংবা অনানবা লিনেন্না লোন্দুনা শাগদবনি~।
\v 37 অদুগা নহাক্না ফিখনগীদমক শিটীম উনা য়ূম্বী মঙা শাগদবনি অমসুং মখোয় অদু সনানা য়োমগদবনি অমসুং মখোয়গী কোচি অদু সনানা ওইগদবনি~। অদুগা নহাক্না মদুগীদমক পিথ্রাইগী ফম্বাক মঙা হৈগদবনি~।
\c 27
\s1 পিথ্রাইগী লাৎনপূং
\p
\v 1 <<নহাক্না শিটীম উনা \f + \fr 27:1 \fk খুদুপ: \ft খুদুপ অমদি ইঞ্চি 18 নি~।\f*খুদুপ মঙা শাংবা, খুদুপ মঙা পাকপা লাৎনপূং অমা শাগদবনি~। অদুগা লাৎনপূং অদু মরাক ময়ুং মান্নবা, খুদুপ অহুম ৱাংবা ওইগদবনি~।
\v 2 অদুগা নহাক্না মদুগী চিথেক মরিগী মথক্তা মচীশিংসু শাগদবনি~। মচীশিং অদু লাৎনপূং অদুগা মশা অমতা ওইগদবনি; অদুগা নহাক্না মদু পিথ্রাইনা য়োমগদবনি~।
\v 3 নহাক্না মদুদগী উৎ লৌথোক্নবা পাত্রশিং, খাবৈশিং, তেঙ্গোৎশিং, কোৎখৎনবা কোচি অমসুং খাংশিং শাগদবনি~। নহাক্না মপোৎ মচৈ পূম্নমক অদু পিথ্রাইনা শাগদবনি~।
\v 4 নহাক্না লাৎনপূং অদুগীদমক পিথ্রাইনা খরায় শাগদবনি; নহাক্না খরায় অদুগী চিথেক মরিগীদমক পিথ্রাইগী চগো মরি শাগদবনি~।
\v 5 নহাক্না লাৎনপূংগী অকোয়বগী মখাদা খরায় অদু থমগদবনি, খরায় অদু লাৎনপূংগী ময়ায়দা থমগদবনি~।
\v 6 অদুগা নহাক্না লাৎনপূং অদুগী পাবোৎচৈশিং ওইনবা শিটীম উনা পাবোৎচৈশিং শাগদবনি অমসুং মদু পিথ্রাইনা য়োমগদবনি~।
\v 7 পাবোৎচৈশিং অদু চগোশিংদা থিংজিল্লগা লাৎনপূং অদু পুনবা পাবোৎচৈশিং অদু মদুগী নাকন অনীদা লৈগদবনি~।
\v 8 নহাক্না লাৎনপূং অদু উপাক্না মনুং ইহাঙ হাঙনা শাগদবনি, মদু ঐনা নঙোন্দা চীংথক্তা উহনখিবা অদুগী মতুং ইন্না মখোয়না শাগদবনি~।
\s1 ফিশঙগী শূমাঙ
\p
\v 9 <<নহাক্না ফিশঙগীদমক শূমাঙ শেমগদবনি~। খা থংবা নাকন্দা শূমাঙ অদুগীদমক অফবা অশুংবা অনানবা লিনেনগী য়ান্থনবা ফিখনশিং নাকন অমগীদমক খুদুপ চামা শাংগদবনি~।
\v 10 মদুগী য়ূম্বী কুন অমসুং মদুগী তাইশিন্নবা ফম্বাক কুন অদু পিথ্রাইগী ওইগদবনি; য়ূম্বীশিং অদুগী কোচিশিং অমসুং ফাজিন্নবশিং অদু লুপাগী ওইগদবনি~।
\v 11 অদুগা মান্ননা অৱাং থংবা নাকন্দসু য়ান্থনবা ফিখনশিং অদু খুদুপ চামা শাংগদবনি, মদুগী য়ূম্বী কুন অমসুং মদুগী তাইশিন্নবা পিথ্রাইগী ফম্বাক কুন ওইগদবনি; য়ূম্বীশিং অদুগী কোচিশিং অমসুং ফাজিন্নবা থৌরীশিং অদু লুপাগী ওইগদবনি~।
\v 12 অদুগা শূমাঙ অদুগী নোংচুপ থংবা নাকনগী অপাকপগী য়ান্থনবা ফিখনশিং অদু খুদুপ য়াঙ্খৈ পাক্কদবনি~। মখোয়গী য়ূম্বী তরা অমসুং মখোয়গী ফম্বাক তরা লৈগনি~।
\v 13 শূমাঙ অদুগী অপাকপদি নোংপোক থংবা নাকন্দা খুদুপ য়াঙ্খৈ ওইগদবনি~।
\v 14 থোঙজাউগী নাকন অমগী য়ান্থনবা ফিখনশিং অদু খুদুপ তরামঙা ওইগদবনি~। মদুগী য়ূম্বী অহুম অমসুং ফম্বাক অহুম লৈগনি~।
\v 15 অতোপ্পা নাকনগী য়ান্থনবা ফিখন অদুসু খুদুপ তরামঙা ওইগদবনি~। মদুগী য়ূম্বী অহুম অমসুং ফম্বাক অহুম লৈগনি~।
\s1 শূমাঙগী থোঙজাউ
\p
\v 16 <<শূমাঙগী থোঙজাউগী ফিখন অদু খুদুপ কুন ওইগদবনি~। মদু খূৎ-শা হৈবা মীনা শংবান্নবা মচুগী, মঙ্গ‍্রা মচুগী, অঙাঙবা মচুগী অমসুং অশুংবা অনানবা লিনেন্না শাগদবনি~। মদুগী য়ূম্বী মরি অমসুং ফম্বাক মরি লৈগনি~।
\v 17 নহাক্না শূমাঙ অকোয়বগী য়ূম্বী পূম্নমক লুপানা ফাজিনগদবনি; মখোয়গী লুপাগী কোচি অমসুং মখোয়গী পিথ্রাইগী ফম্বাক ওইগদবনি~।
\v 18 শূমাঙ অদু খুদুপ চামা শাংগদবনি অমসুং মফম খুদিংদা খুদুপ য়াঙ্খৈ পাক্কদবনি, অৱাংবদি অশুংবা অনানবা লিনেন্না খুদুপ মঙা ওইগদবনি~। অদুগা মদুগী পিথ্রাইগী ফম্বাকশিং লৈগনি~।
\v 19 ফিশঙগী থৌরমদা শিজিন্নবা মপোৎ মচৈ পূম্নমক, মদুগী উচুপ পূম্নমক অমসুং শূমাঙগী উচুপ পূম্নমক পিথ্রাইগী ওইগদবনি~।
\s1 থাউমৈগী থাউ
\p
\v 20 <<নহাক্না ইস্রায়েল মচাশিংদা য়াথং পীয়ু, মদুদি থাউমৈ অদু তত্তনা ঙান্দুনা লৈনবা মখোয়না মঙানগীদমক অশেংবা চোর্ফোলগী অশূম্বা থাউ ননাক্তা পুরক্কদবনি~।
\v 21 সাক্ষীগী উপুগী মমাঙদা লৈবা ফিখনগী মপান্দা উনফম ফিশঙগী মনুংদা হারোন অমসুং মহাক্কী মচা নিপাশিংনা মদু য়াচঙবদগী অয়ুক ফাওবা যেহোবাগী মাঙদা থমগনি~। মসি ইস্রায়েল মচাশিংগীদমক মখোয়গী মীরোন পূম্নমক্কী মফমদা মতম পূম্নমক্কী ৱায়েন পথাপ ওইগনি~।
\c 28
\s1 পুরোহিৎলেনগী ফিরোন
\p
\v 1 <<মহাক্না পুরোহিৎ ওইনা ঐবু থৌগল তৌনবা নহাক্কী নয়াম্বা হারোন অমসুং মহাক্কা লোয়ননা মহাক্কী মচা নিপা নাদাব, অবীহূ, এলিয়েজর অমসুং ইথামারবু ইস্রায়েল মচাশিংগী মরক্তগী নহাক্না ননাক্তা পুরক্কদবনি~।
\v 2 নহাক্না নহাক্কী নয়াম্বা হারোনগীদমক মতিক মগুন লৈনবা অমসুং ফজনবা অশেংবা ফিরোন শাগদবনি~।
\v 3 পুরোহিৎ ওইনা ঐবু থৌগল তৌনবা মখোয়না হারোনবু মহাক্কী ফিরোনশিং শাদুনা তোঙান্না থম্নবা ঐনা লৌশিংগী থৱায়না থনহনখিবা খূৎ-শা হৈবা মী পূম্নমক্তা নহাক্না হায়গদবনি~।
\v 4 মখোয়না শাগদবা ফিরোন্দি অসিনি: থবাকখাঙ, এফোদ, অচোনবা ফূরিৎ, লোল্লবা ফূরিৎ, কোকয়েৎ অমসুং খ্বাঙয়েৎ~। মহাক্না পুরোহিৎ ওইনা ঐবু থৌগল তৌনবা নহাক্কী নয়াম্বা হারোন অমসুং মহাক্কী মচা নিপাশিংগীদমক মখোয়না অশেংবা ফিরোন শাগদবনি~।
\v 5 মখোয়না সনা, শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অনানবা লিনেন লৌগদবনি~।
\s1 এফোদ
\p
\v 6 <<অদুগা মখোয়না সনানা, শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অফবা অশুংবা অনানবা লিনেন্না এফোদ খূৎ-শা হৈনা শাগদবনি~।
\v 7 মদু শমজিন্ননবা লেংবানগী ফিনা অনী অদু মতোনগী ফিনা অনীদা শমজিনগদবনি~।
\v 8 এফোদকী মথক্তা লাক্লিবা ফজনা লোল্লবা খ্বাঙয়েৎ অদু এফোদ শাবগা মান্ননা মচাক অমতা ওইগদবনি; সনা মচু, মঙ্গ‍্রা মচু, ঙাংশং ঙাঙবা মচু অমসুং অশুংবা অনানবা লিনেন্না শাগদবনি~।
\v 9 নহাক্না ওনিক্সকী নূঙ অনী লৌ অমসুং মদুগী মথক্তা নহাক্না ইস্রায়েল মচাশিংগী মমিং হক্কদবনি~।
\v 10 মখোয়গী মমিং তরুক অমদি নূঙ অমদা অমসুং লেমহৌরিবা মমিং তরুক অমনা মখোয়না পোকপগী মতুং ইন্না অনীশুবা নূঙ অদুদা হক্কদবনি~।
\v 11 নূঙদা হকপা মী অমগী থবক্কুম্না অমসুং চূম হকপগুম্না, নহাক্না ইস্রায়েল মচাশিংগী মমিংশিং অদু নূঙ অনীদা হক্তুনা ইগদবনি~। অদুগা মদুগী অকোয়বা অদু সনানা হাজং য়ৈগদবনি~।
\v 12 অদুগা নহাক্না নূঙ অনী অদু এফোদকী লেংবানগী ফিনাশিংদা ইস্রায়েল মচাশিংগী নীংশিংনবা নূঙ ওইনা থমগদবনি~। অদুগা হারোন্না মখোয়গী মমিংশিং অদু মখোয়বু নীংশিংনবগীদমক মরেংবান অনীদা যেহোবাগী মাঙদা পুগনি~।
\v 13 নহাক্না অকোয়বদা সনানা হাজং য়ৈগদবনি~।
\v 14 অদুগা মতোন্দা অশেংবা সনাগী মরী অনী শাগদবনি~। নহাক্না মদু থাউনম মরীগুম শাগদবনি, অদুগা সনাগী মরী অদু অকোয়বদা লৈরিবা সনানা হাজং য়ৈরিবা অদুদা ফাজিনগদবনি~।
\s1 থবাকখাঙ
\p
\v 15 <<নহাক্না ৱায়েন্নবগী থবাকখাঙ অদু খূৎ-শা হৈনা শাগদবনি; নহাক্না মদু এফোদ শাবগুম্না শাগদবনি~। নহাক্না সনা মচু, শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অনানবা অশুংবা লিনেন্না শাগদবনি~।
\v 16 মদু মরাক ময়ুং মান্নগদবনি অমসুং মরোল অনী ওইগদবনি; মসি \f + \fr 28:16 \fk কাপ: \ft কাপ অমসি ইঞ্চি 9 রোম্নি~।\f*কাপ অমা শাংগদবনি অমসুং কাপ অমা পাক্কদবনি~।
\v 17 নহাক্না মদুদা নূঙশিং, হায়বদি নূঙ পরেং মরি থিনগনি~। অহানবা পরেংদা রুবি, টোপাজ অমসুং কার্বঙ্কল নূঙ থিনগনি~। মসি অহানবা পরেংনি~।
\v 18 অনীশুবা পরেংদা এমর‍্যালড, শ্যাফাইর অমসুং হীরা,
\v 19 অহুমশুবা পরেংদা জ্যাসিন্থ, এগেৎ অমসুং এমেথিষ্ট নূঙ,
\v 20 মরিশুবা পরেংদা বেরিল, ওনিক্স অমসুং জ্যাস্পর নূঙ, হায়রিবা নূঙশিং অসি অকোয়বদা লৈরিবা সনানা হাজং য়ৈরিবা মফমদা থিনগদবনি~।
\v 21 নূঙশিং অসি ইস্রায়েল মচাশিংগী মমিং মতুং ইন্না লৈগদবনি~। চূম হকপগুম্না মখোয়গী মমিং মতুং ইন্না তরানিথোই শুগদবনি~। নূঙ অমমমদা শলাই তরানিথোইগী মমিং অমমম ওইগদবনি~।
\p
\v 22 <<নহাক্না থবাকখাঙগী মথক্তা অশেংবা সনাগী থাউনম পরেংনা অরোইবদা মরী শাগদবনি~।
\v 23 অদুগা নহাক্না থবাকখাঙগী মথক্তা সনানা চগো অনী শাগদবনি, অদুগা হায়রিবা চগো অসি থবাকখাঙগী নাকন অনীদা পানশিল্লু~।
\v 24 অদুগা নহাক্না সনাগী থাউনম মরী অনী অদু থবাকখাঙগী নাকন অনীদা লৈরিবা চগো অনী অদুদা পানশিল্লু~।
\v 25 অদুগা মরী অনীগী মতোন অনী অদু হাজং য়ৈখিবা অনী অদুদা পানশিল্লু, অদুগা মখোয় অদু এফোদকী মমাঙদা লেংবানগী ফিনাশিংদা ফাজিনগদবনি~।
\p
\v 26 <<নহাক্না সনাগী চগো অনীসু শারগা থবাকখাঙগী মপানগী নাকন অনীদা পানশিল্লু~। মখোয় অদু এফোদলোমদা মনুং থংবা মপান্দা পানশিল্লু~।
\v 27 অদুগা নহাক্না সনাগী চগো অনী শাগদবনি অমসুং মখোয় অদু এফোদকী লেংবানগী ফিনা অনীগী মখাদা, এফোদকী মমাঙদা ফিনা অনী অদুগী তাইশিন্নফমদা এফোদকী ফজনা লোল্লবা খ্বাঙয়েৎকী মথক্তা পানশিনগদবনি~।
\v 28 অদুগা এফোদকী ফজনা লোল্লবা খ্বাঙয়েৎ মথক্তা লৈনবা অমসুং থবাকখাঙ অদু এফোদ অদুদগী নান্থোক্তনবা মখোয়না থবাকখাঙ অদু মদুগী চগোগা এফোদকী চগোগা শংবান্নবা থৌরী অমনা পুনশিন্নগনি~।
\v 29 মহাক্না যেহোবাগী মাঙদা ইতৎতত্তনা নীংশিংনবগীদমক অশেংবা মফম অদুদা চঙবা মতমদা, হারোন্না ইস্রায়েল মচাশিংগী মিং অদু মহাক্কী থম্মোইগী মপাদা ৱায়েন্নবগী থবাকখাঙ মথক্তা পুগনি~।
\v 30 অদুগা নহাক্না ৱায়েন্নবগী থবাকখাঙ অদুদা \f + \fr 28:30 \fk ঊরীম: \ft অর্থদি <<মঙান>> নৎত্রগা <<ফোংদোকপিবা,>> ঈশ্বরগী অনীংবা হংবদা শিজিন্নবা পোৎশক অমনি~।\f*ঊরীম অমসুং \f + \fr 28:30 \fk তুম্মীম: \ft পুরোহিৎনা ঈশ্বরগী অনীংবা হংবদা শিজিন্নবা পোৎশক অমনি~।\f*তুম্মীম থমগদবনি~। মহাক্না যেহোবাগী মাঙদা চঙবা মতমদা মখোয় অসি হারোনগী থম্মোইগী মপাদা লৈগদবনি~। মতৌ অদুম্না হারোন্না যেহোবাগী মাঙদা ইস্রায়েল মচাশিংগী ৱায়েন্নবগী থবাকখাঙ অদু মহাক্কী থম্মোইগী মপাদা যেহোবাগী মাঙদা ইতৎতত্তনা পুগনি~।
\s1 পুরোহিৎকী অতৈ ফিরোনশিং
\p
\v 31 <<নহাক্না এফোদকী অচোনবা ফূরিৎ অদু শংবান্নবা মচুগী ফিনা শাগদবনি~।
\v 32 মতোন্দা, হায়বদি মদুগী ময়ায়দা অহোবা অমা লৈগদবনি~। মদু হক্কন ফূরিৎকী অহোবগুম্না শেগায়দনবা অহোবা অদুগী অকোয়বদা লোন্দুনা ফাজিনগদবনি~।
\v 33 নহাক্না মদুগী ফিবান অকোয়বদা শংবান্নবা মচু, মঙ্গ‍্রা মচু অমসুং ঙাংশং ঙাঙবা মচুগী কফোইশিং লোনগদবনি~। অদুগা কফোইশিং অদুগী মরক্তা সনাগী শরীক মচাশিং য়ানগদবনি~।
\v 34 নহাক্না সনাগী শরীক অমা অমসুং কফোই অমা শেমগদবনি, অদুগা সনাগী শরীক অমা অমসুং কফোই অমা অচোনবা ফূরিৎ অদুগী ফিবান অকোয়বদা লৈগদবনি~।
\v 35 হারোন্না থৌগল তৌবদা শিদনবা মহাক্না মদু লিৎকদবনি~। যেহোবাগী মাঙদা অশেংবা মফমদা মহাক্না চঙবা মতমদা অমসুং থোক্লকপা মতমদা শরীক্কী মখোন অদু তাগনি~।
\p
\v 36 <<অদুগা নহাক্না অশেংবা সনানা মপাক অমা শাগদবনি অমসুং মদুগী মথক্তা <যেহোবাদা অশেংবা> হায়না চূম হকপগুম্না হক্কদবনি~।
\v 37 মদুগী মথক্তা শংবান্নবা মচুগী থৌরী অমা থমগদবনি~। অদুগা মদু কোকয়েৎকী মাঙলোমদা কোকয়েৎ মথক্তা থমগদবনি~।
\v 38 মসি হারোনগী মরাইবক্তা লৈগদবনি~। অদুগা ইস্রায়েল মচাশিংনা মখোয়গী অশেংবা পোৎকী খূদোন্না শেংদোকখ্রবা অশেংবা পোৎশিংগী অয়োল অরান অদু হারোন্না পুগনি~। মখোয় অদু যেহোবাগী মাঙদা য়াবিবা ওইনবা মহাক্কী মরাইবক্তা মতম পূম্নমক্তা লৈগনি~।
\p
\v 39 <<নহাক্না লোন্দুনা অফবা লিনেন্না অচোনবা ফূরিৎ তূগদবনি~। অদুগা নহাক্না অনানবা লিনেন্না কোকয়েৎ শাগদবনি অমসুং মদু য়েত্তুম্না লোন্দুনা খ্বাঙয়েৎ শাগদবনি~।
\p
\v 40 <<নহাক্না হারোনগী মচা নিপাশিংগীদমক অচোনবা ফূরিৎশিংসু তুগদবনি~। মতিক মগুন লৈনবা অমসুং ফজনবা নহাক্না মখোয়গীদমক খ্বাঙয়েৎ অমসুং কোকয়েৎ শাগদবনি~।
\v 41 অদুগা নহাক্না নয়াম্বা হারোন অমসুং মহাক্কী মচা নিপাশিংবু মদু শেৎপিগদবনি; মখোয়না পুরোহিৎ ওইনা ঐবু থৌগল তৌনবা নহাক্না মখোয়বু অভিষেক তৌ, অদুগা কত্থোকউ অমসুং তোঙান্না থম্মু~।
\v 42 অদুগা মখোয়গীদমক ফিনুং কূপ্নবা লিনেনগী অককপা খোঙগ্রাও নহাক্না তূ~। মদু মখ্বাঙদগী মফৈগন ফাওবা য়ৌগদবনি~।
\v 43 মখোয়না অয়োল অরান লঙজদুনা শিদনবা মখোয়না উনফম ফিশঙদা চঙবদা, নৎত্রগা মখোয়না অশেংবা মফমদা থৌগল তৌনবা লাৎনপূং মনাক্তা চঙবদা, হারোন অমসুং মহাক্কী মচা নিপাশিংনা অককপা খোঙগ্রাও অদু শেৎকদবনি~। মসি হারোন অমসুং মহাক্কী তুংদা লাক্কদবা মচা মশূশিংনা মতম পূম্নমক্তা ঙাক্কদবা ৱায়েন পথাপ্নি~।
\c 29
\s1 হারোন অমসুং মচাশিং কত্থোকপা
\p
\v 1 <<মখোয়না পুরোহিৎ ওইনা ঐবু থৌগল তৌনবা নহাক্না মখোয়বু তোঙান্না থম্নবা মখোয়দা তৌগদবা অদু অসিনি: শল্লাবা অমা অমসুং অশোয়বা লৈতবা য়াউ লাবা অনী,
\v 2 অদুগা হামৈ য়াওদবা তল, থাউ তোৎলবা হামৈ য়াওদবা তল অমসুং হামৈ য়াওদবা থাউ তৈরবা অপাবা তল লৌ~। পূম্নমক অসি অকুপ্পা গেহুগী য়াম্না শাগদবনি~।
\v 3 অদুগা নহাক্না তলশিং অসি থুম্মোক অমদা হাপ্লগা শল্লাবা অমসুং য়াউ লাবা অনী অদুগা লোয়ননা পুরকউ~।
\v 4 অদুদগী নহাক্না হারোন অমসুং মহাক্কী মচা নিপাশিং অদু উনফম ফিশঙগী থোঙ মনাক্তা পুগদবনি~। অদুগা নহাক্না মখোয়বু ঈশিংনা চামথোক্কদবনি~।
\v 5 অদুগা নহাক্না ফিরোনশিং অদু লৌরগা হারোনবু অচোনবা ফূরিৎ, এফোদকী অচোনবা ফূরিৎ, এফোদ অমসুং থবাকখাঙ শেৎপিগদবনি~। অদুগা খূৎ-শা হৈবা মীনা লোন্দুনা শাবা এফোদকী খ্বাঙয়েৎ অদু মঙোন্দা লাকশিনগদবনি~।
\v 6 অদুগা কোকয়েৎ অদু মহাক্কী মকোক্তা য়েৎপিগদবনি অমসুং অশেংবা লূহুপ অদু কোকয়েৎ অদুগী মথক্তা থমগদবনি~।
\v 7 নহাক্না থাউ হৈনবা থাউ অদু লৌদুনা মহাক্কী মকোক্তা হৈথৌ অমসুং মহাকপু অভিষেক তৌ~।
\v 8 অদুগা নহাক্না মহাক্কী মচা নিপাশিং পুদুনা অচোনবা ফূরিৎশিং লিৎপিয়ু~।
\v 9 অদুগা নহাক্না হারোন অমসুং মহাক্কী মচা নিপাশিংবু খ্বাঙয়েৎ য়েৎপিয়ু অমসুং মকোক্তা কোকয়েৎ য়েৎপিয়ু~। মখোয়না মতম পূম্নমক্কী ৱায়েন পথাপ ওইনা পুরোহিৎকী ফম ফংগনি~। অদুগা নহাক্না হারোন অমসুং মহাক্কী মচা নিপাশিংবু কত্থোকউ~।
\v 10 অদুগা নহাক্না শল্লাবা অদু উনফম ফিশঙগী মমাঙদা পুরক্কদবনি~। অদুদগী হারোন অমসুং মহাক্কী মচা নিপাশিংনা শল্লাবা অদুগী মকোক্তা মখোয়গী মখূৎ থমগদবনি~।
\v 11 অদুদগী নহাক্না শল্লাবা অদু উনফম ফিশঙগী থোঙ ময়াদা যেহোবাগী মাঙদা হাৎকদবনি~।
\v 12 অদুগা নহাক্না শল্লাবা অদুগী ঈ খরা লৌরগা লাৎনপূংগী মচীশিং অদুদা নহাক্কী খূদোম্বীনা তৈগদবনি, অদুগা লেমহৌরিবা ঈ অদু লাৎনপূং অদুগী মখোঙদা হৈথগদবনি~।
\v 13 অদুগা নহাক্না মদুগী মখোয় মরিন্দা য়োমশিল্লিবা মহাউ, ফীরাক মথক্তা লৈরিবা অনানবা কুয়োম, কিডনি অনী অমসুং মদুগী মথক্তা লৈরিবা মহাউ অদু লৌগদবনি, অদুগা মদু লাৎনপূং মথক্তা মৈ থাদোক্কদবনি~।
\v 14 অদুবু নহাক্না শল্লাবা অদুগী মতোং, ঊনশা অমসুং মথী অদু নখোয়গী লৈফম অদুগী মপান্দা মৈ থাদোক্কদবনি~। মসি পাপকী কৎনপোৎনি~।
\p
\v 15 <<অদুগা নহাক্না য়াউ লাবা অমসু পুরক্কদবনি~। অদুগা হারোন অমসুং মহাক্কী মচা নিপাশিংনা য়াউ লাবা অদুগী মকোক্তা মখূৎ থমগদবনি~।
\v 16 অদুগী মতুংদা নহাক্না য়াউ লাবা অদু হাৎলগা মদুগী ঈদু লৌদুনা লাৎনপূং মথক্কী অকোয়বদা খিক্কদবনি~।
\v 17 অদুদগী নহাক্না য়াউ লাবা অদু মতূম মতূম ককথৎলু~। অদুগা মদুগী মখোয় মরিন অমসুং মখোঙ চামথোক্তুনা শা মতূমশিং অমসুং মকোক অদুগা লোয়ননা থম্মু~।
\v 18 অদুগা নহাক্না য়াউ লাবা অদুগী মশা অপূম্বা লাৎনপূং অদুগী মথক্তা মৈ থাগদবনি~। মসি যেহোবাগী মফমদা মৈ থাদোকপগী কৎনপোৎনি~। মসি যেহোবাগী মফমদা মনম নুংশিবা, মৈ থাবগী কৎনপোৎনি~।
\p
\v 19 <<অদুগা নহাক্না অতোপ্পা য়াউ লাবা অদুসু লৌগদবনি; অদুগা হারোন অমসুং মহাক্কী মচা নিপাশিংনা য়াউ লাবা অদুগী মকোক্তা মখূৎ থমগদবনি~।
\v 20 নহাক্না য়াউ লাবা অদু হাৎকদবনি, অদুগা মদুগী ঈ খরা লৌদুনা হারোনগী য়েৎ থংবা মনা মতোন্দা, মহাক্কী মচা নিপাশিংগী য়েৎ থংবা মনা মতোন্দা, মখোয়গী য়েৎ থংবা খূবীদা অমসুং মখোয়গী য়েৎ থংবা খোঙগী খোঙবীদা তৈগদবনি, অদুদগী লেমহৌরিবা ঈ অদু লাৎনপূং মথক্কী অকোয়বদা খিক্কদবনি~।
\v 21 অদুগা নহাক্না লাৎনপূংদা লৈরিবা ঈ অদু অমসুং অভিষেক তৌনবা থাউ অদু লৌদুনা হারোন অমসুং মহাক্কী মফিদা, মহাক্কী মচা নিপাশিংদা অমসুং মহাক্কা লোয়নরিবা মচা নিপাশিংগী মফিদা খিক্কদবনি~। মহাক অমসুং মহাক্কী মফি, মহাক্কী মচা নিপাশিং অমসুং মহাক্কী মচা নিপাশিংগী মফি অদু মহাক্কা লোয়ননা শেংগনি~।
\v 22 অদুগা নহাক্না য়াউ লাবা অদুগী মহাউ, মমৈগী মহাউ অমসুং মখোয় মরিন্দা য়োমশিল্লিবা মহাউ অদুসু লৌগদবনি~। অদুগা ফীরাক মথক্তা লৈরিবা অনানবা কুয়োম, কিডনি অনী অমসুং মদুগী মথক্তা লৈরিবা মহাউ অমসুং য়েৎ থংবা মফৈ অদু লৌগদবনি, মরমদি মসি কত্থোক্নবগী য়াউ লাবনি~।
\v 23 অদুগা নহাক্না যেহোবাগী মাঙদা লৈবা হামৈ য়াওদবা তলগী থুম্মোক অদুদগী তন্দুম অমা, থাউ য়াওবা তল মপাক অমা অমসুং অপাবা তল অমা লৌ~।
\v 24 অদুদগী নহাক্না তলশিং অদু হারোনগী মখূত্তা অমসুং মহাক্কী মচা নিপাশিংগী মখূত্তা থমগদবনি, অদুগা মদু যেহোবাগী মাঙদা হাইবগী কৎনপোৎ ওইনা হাইগদবনি~।
\v 25 অদুদগী নহাক্না মদু মখোয়গী মখূত্তগী লৌরগা লাৎনপূং মথক্তা যেহোবাগী মাঙদা মনম নুংশিবা, মৈ থাদোকপগী কৎনপোৎ ওইনা মৈ থাগদবনি~। মসি যেহোবাদা মৈ থাবগী কৎনপোৎনি~।
\p
\v 26 <<অদুদগী নহাক্না হারোনগী কত্থোক্নবগী য়াউ লাবা অদুগী মথা অদু লৌগদবনি অমসুং মদু যেহোবাগী মাঙদা হাইবগী কৎনপোৎ ওইনা হাইগদবনি, মসি নহাক্কী শরূক ওইগদবনি~।
\v 27 অদুগা কত্থোক্নবগী য়াউ লাবা হারোন অমসুং মহাক্কী মচা নিপাশিংগী শরূক অদুদগী নহাক্না হাইখ্রবা হাইবগী কৎনপোৎকী মথা অমসুং থাঙ্গৎখ্রবা থাঙ্গৎপগী কৎনপোৎকী মফৈ তোঙান্না থম্মু~।
\v 28 মসি ইস্রায়েল মচাশিংদগী হারোন অমসুং মহাক্কী মচা নিপাশিংগী মতম পূম্নমক্কী শরূক ওইগদবনি; মরমদি মসি থাঙ্গৎপগী কৎনপোৎনি~। থাঙ্গৎপগী কৎনপোৎ অসি ইস্রায়েল মচাশিংগী ঈরাৎপোৎ, ঈঙথবগী কৎনপোৎশিং অদুদগী ওইগনি~। মসি যেহোবাগী মফমদা মখোয়গী থাঙ্গৎপগী কৎনপোৎনি~।
\p
\v 29 <<অদুগা হারোনগী অশেংবা ফিরোনশিং অদু মহাক্কী তুংদা মহাক্কী মচা নিপাশিংগী ওইহৌগনি~। অদুগা অভিষেক তৌদুনা কত্থোক্লবা তুংদা মখোয়না শেৎপা য়াগনি~।
\v 30 মহাক্কী মহুৎ শিলহৌগদবা মচা নিপাশিংগী মরক্তগী পুরোহিৎ ওইবা মহাক অদুনা উনফম ফিশঙগী অশেংবা মফমদা থৌগল তৌনবা চঙবদা নুমিৎ তরেৎনি ফিরোনশিং অদু শেৎকদবনি~।
\p
\v 31 <<নহাক্না কত্থোক্নবগী য়াউ লাবা অদু লৌদুনা অমসুং মদুগী শদোং অদু অশেংবা মফমদা ফূৎকদবনি~।
\v 32 অদুদগী হারোন অমসুং মহাক্কী মচা নিপাশিংনা য়াউ লাবগী শদোং অদু থুম্মোক অদুদা য়াওরিবা তল অদুগা লোয়ননা উনফম ফিশঙগী চঙফম মনাক্তা চাগদবনি~।
\v 33 মখোয়বু কত্থোক্নবা অমসুং শেংদোক্নবগীদমক \f + \fr 29:33 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌখ্রবা পোৎ পূম্নমক অদু মখোয়না চাগদবনি~। পোৎশিং অসি শেংবা মরম্না পুরোহিৎ নত্তবা অমতনা মদু চারোইদবনি~।
\v 34 কত্থোকখ্রবা য়াউ লাবগী শদোং অদু, নৎত্রগা তল অদু অয়ুক ফাওবা করিগুম্বা লেমহৌরবদি, নহাক্না মদু মৈ থাদোক্কদবনি~। মসিদি অশেংবনিনা মখোয়না মদু চারোইদবনি~।
\v 35 অদুগা ঐনা নঙোন্দা পীখিবা য়াথং পূম্নমক অদুগী মতুং ইন্না নহাক্না হারোন অমসুং মহাক্কী মচা নিপাশিংদা তৌগদবনি~। নহাক্না মখোয়বু নুমিৎ তরেৎনি কত্থোক্কদবনি~।
\v 36 প্রায়শ্চিত্ত তৌনবগীদমক নহাক্না নুমিৎ খুদিংগী পাপকী কৎনপোৎ ওইনা শল্লাবা অমা কৎকদবনি~। নহাক্না লাৎনপূং অদুগীদমক প্রায়শ্চিত্ত তৌবদা নহাক্না মদু শেংদোক্কদবনি~। অদুগা নহাক্না মদু শেংদোক্নবা অভিষেক তৌগদবনি~।
\v 37 নহাক্না লাৎনপূং অদুগীদমক নুমিৎ তরেৎনি অভিষেক তৌগদবনি অমসুং মদু শেংদোক্কদবনি~। অদুনা লাৎনপূং অদু খ্বাইদগী শেংবা ওইগনি~। লাৎনপূং অদু শোকপা খুদিংমক শেংগনি~।
\s1 নুমিৎ খুদিংগী তত্তনা মৈ থাদুনা কৎপা
\p
\v 38 <<নহাক্না লাৎনপূং মথক্তা কৎকদবা অদু অসিনি~। নুমিৎ খুদিংগী তত্তনা নহাক্না চহী অমা ফারবা য়াউ মচা অনী কৎকদবনি~।
\v 39 অদুগা নহাক্না অয়ুক্তা য়াউ মচা অমা কৎকদবনি অমসুং অতোপ্পা য়াউ মচা অদুনা নহাক্না য়াচঙবদা কৎকদবনি~।
\v 40 অদুগা য়াউ মচা অমগা, য়ান্নরবা য়াম ইফা অমগী শরূক তরা থোকপগী অমগা লোয়ননা শুমদোক্লবা চোর্ফাল থাউ \f + \fr 29:40 \fk হিন: \ft লিটর 3.7~।\f*হিন অমগী শরূক মরি থোকপগী অমসু মদুদা হৈগদবনি~। অদুগা থক্নবগী কৎনপোৎ অঙ্গুর মহী হিন অমগী শরূক মরি থোকপগী অমগা মদুদা হৈগদবনি~।
\v 41 অদুগা নহাক্না অতোপ্পা য়াউ মচা অদুসু য়াচঙলকপা মতমদা মহৈ মরোংগী কৎনপোৎকা থক্নবগী কৎনপোৎকা অয়ুক্তা কৎকদবনি, মসি যেহোবাগী মফমদা মৈ থাবগী কৎনপোৎ ওইনা মনম নুংশিবা কৎনপোৎনি~।
\v 42 নহাক্কী মীরোন পূম্নমক্তা উনফম ফিশঙগী চঙফমদা যেহোবাগী মাঙদা নহাক্না তত্তনা মৈ থাদোকপগী কৎনপোৎ অদু মৈ থাদোক্কদবনি~। মসি ঐনা নঙোন্দা ৱা ঙাঙনবা নহাক্কা উন্নগদবা মফম্নি~।
\v 43 মফম অদুদা ঐনা ইস্রায়েল মচাশিংবু উন্নগনি অমসুং ঐগী ইতিক ইঙান্না মফম অদু শেংদোক্কনি~।
\v 44 মরমদি ঐনা উনফম ফিশঙ অমসুং লাৎনপূং অদু শেংদোক্কনি~। হারোন অমসুং মহাক্কী মচা নিপাশিংনা পুরোহিৎ ওইনা ঐবু থৌগল তৌনবা ঐনা মখোয়বু তোঙান্না থমগনি~।
\p
\v 45 <<ঐনা ইস্রায়েল মচাশিংগী মরক্তা লৈগনি অমসুং ঐনা মখোয়গী ঈশ্বর ওইগনি~।
\v 46 ঐনা মখোয়গী মরক্তা লৈনবা মখোয়বু ইজিপ লৈবাক্তগী পুথোকপিরকপা ঐ অসি মখোয়গী ঈশ্বর যেহোবানি হায়বা তশেংনা মখোয়না খঙগনি~।
\c 30
\s1 মেক্রুক থানবা লাৎনপূং
\p
\v 1 <<নহাক্না মদুগী মথক্তা মেক্রুক থানবা লাৎনপূং অমা শাগদবনি~। নহাক্না মদু শিটীম উনা শাগদবনি~।
\v 2 মসি \f + \fr 30:2 \fk খুদুপ: \ft খুদুপ অমদি ইঞ্চি 18 নি~।\f*খুদুপ অমা শাংগনি, খুদুপ অমা পাক্কনি; মসি চিথেক মরি নাইগনি~। মদু খুদুপ অনী ৱাংগনি; মচীশিং অদু লাৎনপূং অদুগা মশা অমতা ওইগদবনি~।
\v 3 নহাক্না মদুগী মথক, মদুগী নাকনশিং অমসুং মদুগী মচীশিং অশেংবা সনানা য়োমগদবনি~। অদুগা নহাক্না মদুগী মপান অকোয়বা অদুসু সনানা মপান চেনগদবনি~।
\v 4 অদুগা নহাক্না মপান অদুগী মখাদা সনাগী চগো অনী শাগদবনি, মদুগী চিথেক অনীগী নাকন অনীদা শাগদবনি~। মদু লাৎনপূং অদু পুননবা পাবোৎচৈশিং থিংজিনফম ওইগনি~।
\v 5 নহাক্না শিটীম উনা পাবোৎচৈশিং শারগা সনানা য়োমগদবনি~।
\v 6 অদুগা সাক্ষীগী উপু মনাক্তা লৈবা ফিখনগী মমাঙদা, সাক্ষীগী উপু মথক্তা লৈবা কুবিফমগী মমাঙদা নহাক্না মেক্রুক থানবা লাৎনপূং অদু থমগদবনি~। মফম অদুদা ঐনা নহাক্কা উন্নগনি~।
\v 7 হারোন্না অয়ুক খুদিংগী লাৎনপূং মথক্তা মনম নুংশিবা মেক্রুক থাগনি~। অদুগা মহাক্না থাউমৈ শেংদোকপা মতমদা, মহাক্না মেক্রুক অদু মদুগী মথক্তা থাগদবনি~।
\v 8 অদুগা হারোন্না য়াচঙবা মতমদা থাউমৈ চুখৎপা মতমদা, মহাক্না লাৎনপূং অদুগী মথক্তা মেক্রুক থাগদবনি~। মসি নখোয়গী মীরোন পূম্নমক্তা যেহোবাগী মাঙদা তত্তনা থাগদবা মেক্রুক্নি~।
\v 9 নখোয়না মদুগী মথক্তা কৎহৈদবা মেক্রুক, নৎত্রগা মৈ থাদোকপগী কৎনপোৎ, নৎত্রগা মহৈ মরোংগী কৎনপোৎ কৎলোইদবনি~। অদুগা নখোয়না মদুগী মথক্তা থক্নবগী কৎনপোৎ কৎলোইদবনি~।
\v 10 হারোন্না চহী অমগী মনুংদা অমুক্তং লাৎনপূংগী মচীদা \f + \fr 30:10 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্তগা লোয়ননা পাপকী কৎনপোৎকী ঈদগী প্রায়শ্চিত্ত তৌগদবনি~। নখোয়গী মীরোনশিংদা চহী অমগী মনুংদা অমুক্তং মহাক্না মদুগী মথক্তা প্রায়শ্চিত্ত তৌগদবনি~। মসি যেহোবাগী মফমদা খ্বাইদগী শেংবনি~।>>
\s1 থৱায়গী থাদোকমল
\p
\v 11 যেহোবানা মৌশিদা হায়রকই,
\v 12 <<ইস্রায়েল মচাশিংগী মশীং খঙনবা নহাক্না মীকোক থীবদা, নহাক্না মখোয়বু মশীং থীবা মতমদা, মী অমমম্না মাগী মাগী থৱায়গী থাদোকমল যেহোবাগী মফমদা পীগদবনি, মরমদি নহাক্না মশীং থীবা মতমদা, মখোয়দা অশি অনা থোক্তনবনি~।
\v 13 মীকোক থীবদা য়াওখ্রবা মী খুদিংনা পীগদবা অদুদি অসিনি: অশেংবা মফমগী শেকেলগী মতুং ইন্না শেকেল তঙ্খায় অমা পীগদবনি~। শেকেল অমগা \f + \fr 30:13 \fk গেরা: \ft গেরা অমসি গ্রাম 0.6 রোম্নি~।\f*গেরা কুনগা মান্নৈ; শেকেল তঙ্খায় অমনা যেহোবাদা মখোয়না কৎনবা ওইগনি~।
\v 14 চহী কুন অমসুং মদুগী মথক অমসুং মশীং থীবদা য়াওখ্রবা মী খুদিংনা যেহোবাগী মফমদা কৎনপোৎ কৎকদবনি~।
\v 15 ইনাক খুনবশিংনা হেন্না পীরোইদবনি অমসুং লাইরবশিংনসু শেকেল তঙ্খায় অমদগী ৱাৎনা পীরোইদবনি~। নখোয়গী থৱায়গীদমক ওইবা প্রায়শ্চিত্ত নখোয়না যেহোবাগী মফমদা কৎনপোৎ ওইনা কৎপদা,
\v 16 নহাক্না ইস্রায়েল মচাশিংদগী প্রায়শ্চিত্তগী শেন লৌরগা উনফম ফিশঙগী থবক্কীদমক পীয়ু~। মসি নখোয়গী থৱায়গীদমক প্রায়শ্চিত্ত তৌনবা যেহোবাগী মাঙদা ইস্রায়েল মচাশিংগীদমক নীংশিংনবা ওইগনি~।>>
\s1 পিথ্রাইগী হাম্ন-ফূ
\p
\v 17 যেহোবানা মৌশিদা হায়রকই,
\v 18 <<পিথ্রাইগী হাম্ন-ফূ অমা শাউ, অদুগা মদুগী মখোঙ পিথ্রাইনা ওইগদবনি~। নহাক্না মদু উনফম ফিশঙগী মমাঙ অমসুং লাৎনপূংগী মরক্তা থম্মু~। অদুগা নহাক্না মদুদা ঈশিং হৈয়ু~।
\v 19 হারোন অমসুং মহাক্কী মচা নিপাশিংনা মখোয়গী খোঙ খূৎ মদুগী ঈশিংনা চামথোক্কদবনি~।
\v 20 মখোয়না উনফম ফিশঙদা চঙবা মতমদা, নৎত্রগা যেহোবাগী মফমদা মৈ থাদুনা কৎনপোৎ থাদুনা থৌগল তৌনবা লাৎনপূং মনাক্তা মখোয়না চঙশিল্লকপা মতমদা, মখোয় শিদনবা ঈশিংনা চামথোক্কদবনি~।
\v 21 অসুম্না মখোয় শিদনবা মখোয়গী মখোঙ মখূৎ চামথোক্কদবনি~। মসি মখোয়দা, হারোন্দা, মহাক্কী ধারাদা, মখোয়গী মীরোন পূম্নমক্তা মতম পূম্নমক্কী ওইবা পথাপ ওইগনি~।>>
\s1 অভিষেক তৌনবা থাউ
\p
\v 22 অদুগা যেহোবানা মৌশিদা হায়খি,
\v 23 <<নহাক্না খ্বাইদগী মনম নুংশিবা পোৎশিং, \f + \fr 30:23 \fk মূরা: \ft মনম নুংশিবা থাউনি~।\f*মূরা মহী শেকেল চামঙা অমসুং মদুগী তঙ্খায় ওইনা উশিংশা শেকেল চনী য়াঙ্খৈ, মনম নুংশিবা \f + \fr 30:23 \fk কানে: \ft মনম নুংশিবা পাম্বী অমনি~।\f*কানে শেকেল চনী য়াঙ্খৈ,
\v 24 অশেংবা মফমগী শেকেলগী চাং মতুং ইন্না \f + \fr 30:24 \fk কাশিয়: \ft উশিংশা মানবা মনম নুংশিবা উ মকূদগী শেম্বা পোৎনি~।\f*কাশিয় শেকেল চামঙা অমসুং চোর্ফোলগী থাউ \f + \fr 30:24 \fk হিন: \ft লিটর 3.7~।\f*হিন অমা লৌ~।
\v 25 নহাক্না মদু মনম নুংশিবা থাউ শেম্বা হৈবা মী অমগুম্না অশেংবা অভিষেক্কী থাউ শেম্মু~। মসি অভিষেক তৌনবা অশেংবা থাউ ওইগদবনি~।
\v 26 অদুগা নহাক্না থাউ অদুনা অভিষেক তৌগদবদি উনফম ফিশঙ অমসুং সাক্ষীগী উপু,
\v 27 অদুগা টেবল অমসুং মদুগী পাত্র পূম্নমক, থাউমৈ মখোঙ অমসুং মদুগী পাত্রশিং অমসুং মেক্রুক থানবগী লাৎনপূংনি~।
\v 28 অদুগা মৈ থাদোকপগী কৎনপোৎকী লাৎনপূং অমসুং মদুগী পাত্র পূম্নমক, অদুগা হাম্ন-ফূ অমসুং মদুগী মখোঙ অদু অভিষেক তৌ~।
\v 29 খ্বাইদগী শেংবা ওইনবা নহাক্না পোৎশিং অদু শেংদোকউ~। মখোয় অদুবু শোকপা খুদিং শেংগনি~।
\v 30 মখোয়না পুরোহিৎ ওইনা ঐবু থৌগল তৌনবা নহাক্না হারোন অমসুং মহাক্কী মচা নিপাশিংবু অভিষেক তৌ, অদুগা মখোয়বু কত্থোকউ,
\v 31 নহাক্না ইস্রায়েল মচাশিংদা হায়য়ু, <মসি নখোয়গী মীরোন পূম্নমক্তা ঐঙোন্দা অভিষেক তৌনবগী অশেংবা থাউ ওইগনি~।
\v 32 কনাগুম্বনা মদু মীওইবগী হকচাংগীদমক ইচম চম্না শিজিন্নরোইদবনি, কনাগুম্বনা মদুগী চপ মান্নবা পোৎচঙগী চাংদা মদুগা মান্ননা শেম্লোইদবনি~। মসি শেংই, মসি নখোয়দা অশেংবা ওইগনি~।
\v 33 মদুগা মান্ননা শেম্বা, নৎত্রগা মদুগী শরূক খরা পুরোহিৎ নত্তবা মীদা পীবা মী অদু মহাক্কী মীশিংদগী মাঙহনগনি~।> >>
\s1 মেক্রুক
\p
\v 34 যেহোবানা মৌশিদা হায়খি, <<নহাক্না মনম নুংশিবা মরূ মরাংশিং, \f + \fr 30:34 \fk নাতাফ: \ft সনাগী লাৎনপূংদা কৎপা মেক্রুক পোৎচঙ অমনি~।\f*নাতাফ, \f + \fr 30:34 \fk ওনীকা: \ft অশেংবা মেক্রুক্তা হাপ্পা মচাক অমা~। \f*ওনীকা, \f + \fr 30:34 \fk খেলবানম: \ft মনম নুংশিবা গমনি~।\f*খেলবানম লৌ~। মনম নুংশিবা মরূ মরাংশিং অসি অশেংবা গোন্ধরসকা চাং মান্ননা লৌ~।
\v 35 নহাক্না মদু মনম নুংশিবা থাউ শেম্বা অমগুম্না মেক্রুক শেম্মু~। অদুগা নহাক্না মদু থুমগা লোয়ননা শেমগদবনি, অদুগা মদু শেংবা অমসুং অশেংবা ওইগদবনি~।
\v 36 নহাক্না মদুদগী খরা লৌরগা য়াম্না মকূপ তানা তকখায়দুনা ঐনা নহাক্কা উন্নগদবা উনফম ফিশঙগী সাক্ষীগী উপু মমাঙদা থম্মু~। মসি নহাক্কী নফমদা খ্বাইদগী শেংবা ওইগনি~।
\v 37 নহাক্না শেমগদবা মেক্রুক অদুগা চাং মান্ননা নশাগীদমক শেমগনু~। মসি যেহোবাগীদমক নহাক্কী নফমদা অশেংবা ওইগনি~।
\v 38 মদুগা মান্ননা মনম নুংশিবা শেম্বা মী অদু মহাক্কী মীশিংগী মরক্তগী মাঙহনগনি~।>>
\c 31
\s1 থৱায়না থনবা খূৎ-শা হৈবা মীশিং
\p
\v 1 যেহোবানা মৌশিদা হায়খি,
\v 2 <<য়েংউ, ঐনা যিহূদা শলাইগী হূরগী মচা নিপা ঊরীগী মচা নিপা বেজালেলবু মিং পন্দুনা কৌরে~।
\v 3 অদুগা ঐনা মহাকপু ঈশ্বরগী থৱায়না লৌশিং, ৱাখল তাবা, খঙবা অমসুং খূৎ-শা হৈবা পূম্নমক্কা লোয়ননা থনহল্লে,
\v 4 সনা, লুপা অমসুং পিথ্রাইগী থবক শূবদা তোঙান তোঙানবা মওং পুথোক্নবা,
\v 5 অদুগা মহাক্না নূঙ চনখৎনবগী, নূঙ কক্নবা অমসুং উদা হক খোৎপগী থবক তৌনবা অমসুং খূৎ-শা হৈবগী থবক তৌনবনি~।
\v 6 অদুগা ঐনা, য়েংউ, ঐমক্না দান শলাইগী অহীসামাক্কী মচা নিপা অহোলীয়াবপু মহাক্কা লোয়ননবা পীবিরে~। খূৎ-শা হৈবা মী খুদিংগী থম্মোইদা ঐনা লৌশিং পীবিরে~। মদুদি ঐনা নঙোন্দা য়াথং পীখিবা খুদিংমক মখোয়না শাগনি:
\v 7 উনফম ফিশঙ, সাক্ষীগী উপু অমসুং মদুগী মথক্তা লৈবা কুবিফম অমসুং ফিশঙগী পোৎচৈ পূম্নমক,
\v 8 টেবল অমসুং মদুগী পাত্রশিং, অশেংবা সনাগী থাউমৈ মখোঙশিং অমসুং মদুগী পাত্র পূম্নমক অমসুং মেক্রুক থানবা লাৎনপূং,
\v 9 মৈ থাদোকপগী কৎনপোৎকী লাৎনপূং অমসুং মদুগী পাত্র পূম্নমক অমসুং হাম্ন-ফূ অমসুং মদুগী মখোঙ,
\v 10 থৌগলগী ফিরোনশিং অমসুং পুরোহিৎ ওইনা থৌগল তৌনবা পুরোহিৎ হারোনগী অশেংবা ফিরোনশিং অমসুং মহাক্কী মচা নিপাশিংগী ফিরোন,
\v 11 ঐনা নঙোন্দা য়াথং পীবিখ্রবগুম্না, মখোয়না অশেংবা মফমগীদমক অভিষেক তৌনবগী থাউ অমসুং মনম নুংশিবা মেক্রুক শেমগদবনি~।>>
\s1 পোত্থাবা নুমিৎকী নিয়ম
\p
\v 12 যেহোবানা মৌশিদা হায়খি,
\v 13 <<নহাক্না ইস্রায়েল মচাশিংদা হায়য়ু, <নখোয়না শোয়দনমক ঐগী পোত্থাবা নুমিৎ ঙাক্কদবনি, মরমদি মসি নহাক্কী মীরোন পূম্নমক্তা নহাক অমসুং ঐগী মরক্তা খুদম্নি~। ঐদি যেহোবা, নখোয়বু শেংদোকপিবা অদুনি হায়বা নখোয়না খঙগনি~।
\v 14 নুমিৎ অসি নখোয়দা শেংবা মরম্না নখোয়না পোত্থাবা নুমিৎ ঙাক্কদবনি; মসিবু মাংথোকপা মী খুদিং শোয়দনা হাৎকদবনি, মরমদি পোত্থাবা নুমিৎ মনুংদা থবক তৌবা মী অদুগী মথৱায় মহাক্কী মীশিংগী মরক্তগী মাঙহনগদবনি~।
\v 15 নুমিৎ তরুক্নি নখোয়না থবক তৌবা য়াই, অদুবু তরেৎনিশুবা নুমিত্তি যেহোবাগী মফমদা পোত্থাবগী অশেংবা পোত্থাবা নুমিৎনি~। পোত্থাবা নুমিত্তা থবক তৌবা মী অদু শোয়দনা হাৎকদবনি~।
\v 16 মরম অদুনা ইস্রায়েল মচাশিংনা পোত্থাবা নুমিৎ পাঙথোক্নবা ঙাক্কদবনি~। মখোয়না মখোয়গী মীরোন পূম্নমক্তা মতম পূম্নমক্কী ৱালেপ্নবা ওইনা পোত্থাবা নুমিৎ ঙাক্কদবনি~।
\v 17 মসি ঐ অমসুং ইস্রায়েল মচাশিংগী মরক্তা মতম পূম্নমক্তা খূদম ওইগনি; মরমদি যেহোবানা নুমিৎ তরুক্নিগী মনুংদা অতিয়া নোংদোন অমসুং মালেম শেমখি~। অদুগা তরেৎনিশুবা নুমিত্তা মহাক্না থবক লেপখি অমসুং পোত্থাখি~।> >>
\p
\v 18 মহাক্না সীনায় চীংদা মৌশিগা ৱারী শাবা লোইরবদা, সাক্ষীগী কোর্বাক অনী অদু মঙোন্দা পীখি~। কোর্বাক অনী অদুদি ঈশ্বরগী খূদোম্বীনা ইবা নূঙগী কোর্বাক্নি~।
\c 32
\s1 সনাগী শন্নাউ
\p
\v 1 মৌশিনা চীংথক্তগী কূমথরকপা থীন্থরে হায়বা মীশিং অদুনা উরবদা, মীশিং অদুনা মখোয় মশেন হারোন্দা পূনশিল্লগা মঙোন্দা হায়খি, <<লাকউ, ঐখোয়গী মাঙ থানা চৎনবা ঐখোয়গীদমক লাইশিং শাবিয়ু~। ইজিপ লৈবাক্তগী পুথোকপিরকপা মী, মৌশিদা করি থোকখ্রবা ঐখোয় খঙদে~।>>
\v 2 মদুদা হারোন্না মখোয়দা হায়খি, <<নখোয়গী নুপীশিংগী, নচা নিপাশিংগী অমসুং নচা নুপীশিংগী মনাদা য়াল্লিবা সনাগী নায়িনশিং অদু লৌথোক্লগা ঐঙোন্দা পুরকউ~।>>
\v 3 মী পূম্নমক্না মখোয়গী মনাদা য়াল্লিবা সনাগী নায়িনশিং লৌথোক্তুনা হারোন্দা পুরকখি~।
\v 4 অদুগা মহাক্না পূম্নমক অদু মখোয়গী খূত্তগী লৌখি~। অদুগা মহাক্না মদু মওং পুথোক্তুনা হক্ননবা খূৎলাইনা সনাগী শন্নাউ অমা শাখি~। মদুদা মখোয়না হায়খি, <<হে ইস্রায়েল মচাশিং, নখোয়বু ইজিপ লৈবাক্তগী পুথোকপিরকপা নখোয়গী লাই অদু অসিনি~।>>
\v 5 হারোন্না মদু উবদা মদুগী মাঙদা লাৎনপূং অমা শাখি~। অদুদগী হারোন্না লাউথোক্তুনা হায়খি, <<হয়েংদি যেহোবাগী মফমদা চাকখাঙবা নুমিৎনি~।>>
\v 6 অদুদগী মীশিং অদুনা অয়ুক ঙন্না হৌগত্তুনা মৈ থাদোকপগী কৎনপোৎশিং অমসুং ঈঙথবগী কৎনপোৎশিং কৎখি~। মীশিং অদুনা চানবা অমসুং থক্নবা ফমথখি, অদুগা নোক-খেনবা হৌগৎখি~।
\p
\v 7 মতম অদুদা যেহোবানা মৌশিদা হায়খি, <<চৎলো, নহাক কূমথরো; মরমদি নহাক্না ইজিপ লৈবাক্তগী পুথোক্লকপা নহাক্কী মীশিং অসি মশানা মাঙহঞ্জরে~।
\v 8 ঐনা মখোয়দা পীখিবা য়াথং অদুদগী মখোয় থুনমক লৈথোকখ্রে~। মখোয়না সনাগী শন্নাউ অমা শারে অমসুং মদুবু খুরুম্লে, অদুগা মদুদা ঈরাত্তুনা হায়খি, <হে ইস্রায়েল মচাশিং, নখোয়বু ইজিপ লৈবাক্তগী পুথোকপিরকপা নখোয়গী লাই অদু মসিনি~।> >>
\v 9 যেহোবানা মৌশিদা হায়রম্মী, <<ঐনা মীশিং অসি উরে, য়েংউ, মখোয় মঙক কনবা মীশিংনি~।
\v 10 মরম অদুনা হৌজিক্তি ঐগী মৈ হৌনা শাউবা অসি মখোয়গী মথক্তা চাক্নবা অমসুং ঐনা মখোয়বু তুমহন্নবা ঐবু য়েৎকনু~। অদুগা ঐনা নঙোন্দগী অচৌবা জাতি অমা শেম্বিগনি~।>>
\v 11 মতম অদুদা মৌশিনা মহাক্কী ঈশ্বর যেহোবাদা নোঞ্জদুনা হায়জখি, <<হে যেহোবা, নহাক্না ইজিপ লৈবাক্তগী অথোইবা পাঙ্গল অমসুং অকনবা খূৎকী মপান্না পুথোকপিরকপা নহাক্কী মীশিং অসিগী মথক্তা করিগীদমক্তা নহাক্কী মৈ হৌনা শাউবা লৈগদৌরিবনো?
\v 12 <মখোয়বু অৱাবা পীদুনা চীংথক্তা হাৎনবা অমসুং মালেমগী লৈমায়দগী মখোয়বু তুম্না মাঙহন্নবা মহাক্না মখোয়বু পুথোক্লকপনি> হায়না করিগীদমক ইজিপকী মীশিংনা হায়গদৌরিবনো? নহাক্কী মৈ হৌনা শাউবদগী লৈথোকপিয়ু অমসুং নহাক্কী মীশিং অসিগী মথক্তা খুদোংথীবা অসি পুরক্নবা নহাক্কী থৌরাঙ অদু হোংদোকপিয়ু~।
\v 13 নহাক্কী ননাইশিং অব্রাহাম, ইসাক অমসুং ইস্রায়েলবু নীংশিংবিয়ু~। নহাক নশামক্না মখোয়দা ৱাশক্তুনা হায়খি, <ঐনা নখোয়গী ধারা অদু অতিয়াগী থৱান্মিচাকশিংমুক য়ামহনগনি~। অদুগা ঐনা নহাক্কী ধারাদা পীগনি হায়না ৱাশকখিবা লৈবাক পূম্নমক মখোয়না মদু মতম পূম্নমক্কী ফংফম থোকপা ওইনা লৌশিল্লগনি~।> >>
\v 14 যেহোবানা মহাক্কী মীশিংগী মফমদা অৱাবা পীগে খল্লম্বা অদুদগী হোংদোকখি~।
\p
\v 15 অদুদগী মৌশিনা মমায় লৈথোক্তুনা চীংথক্তগী কূমথরক্লম্মী~। সাক্ষীগী নূঙগী কোর্বাক অনী অদু মহাক্কী মখূৎনা পায়রম্মী~। কোর্বাকশিং অদুগী নাকন অনীমক্তা ঈশ্বরনা ইখি; নাকন অমদা অমসুং অতোপ্পা নাকন অমদসু ইখি~।
\v 16 কোর্বাকশিং অদু ঈশ্বরনা শাবনি অমসুং কোর্বাকশিং অদুগী মথক্তা হক্তুনা ইখ্রবশিং অদু ঈশ্বরনা ইবনি~।
\v 17 মীশিংনা লাউবা অদু যোশূৱানা তাদুনা মৌশিদা হায়খি, <<মীশিংগী লৈফমদা লানগী খোল্লাউ তারি~।>>
\v 18 অদুবু মৌশিনা হায়খি,
\q1 <<মসি মায় পাকপগী খোল্লাউসু নত্তে, মায়থীবগী খোল্লাউসু নত্তে, ঐনা তারিবা খোঞ্জেনসি ঈশৈ শকপগী খোঞ্জেন্নি~।>>
\p
\v 19 অদুগা মৌশিনা লৈফমদা নকশিল্লক্লবা মতমদা শন্নাউ অমসুং জগোই শারিবা অদু উখি~। মৌশিনা মৈ হৌনা শাউরদুনা মহাক্কী মখূত্তা লৈরিবা নূঙগী কোর্বাকশিং অদু লংথোকখি অমসুং চীংখোঙদা মদু মচেৎ তানা কায়খি~।
\v 20 মীশিংনা শাখিবা শন্নাউ অদু মৌশিনা লৌদুনা মৈ থাদোকখি, মদু মকূপ তানা তকখায়খি, অদুগা মকূপ অদু ঈশিংদা চাইথোক্তুনা ইস্রায়েল মচাশিংবু থকহনখি~।
\v 21 অদুগা মৌশিনা হারোন্দা হায়রম্মী, <<মীশিং অসিনা নঙোন্দা করি তৌদুনা নহাক্না মখোয়গী মথক্তা অসুক চাউবা পাপ পুরক্লিবনো?>>
\v 22 মদুদা হারোন্না হায়খি, <<ঐগী ইবুংঙোগী অশাউবা অদু মৈ হৌনা চাকপিগনু~। মীশিং অসি ফত্তবা তৌগনবনি হায়বা নহাক্না খঙই~।
\v 23 মখোয়না ঐঙোন্দা হায়খি, <ঐখোয়গী মাঙ থানা চৎনবা ঐখোয়গীদমক লাইশিং শাবিয়ু~। ঐখোয়বু ইজিপ লৈবাক্তগী পুথোকপিরকপা মী, মৌশিদা করি থোকখ্রবা ঐখোয় খঙদে~।>
\v 24 মদুদা ঐনা মখোয়দা হায়খি, <কনাগুম্বগী সনা লৈরবদি মদু লৌথোকউ~।> মদুদা মখোয়না ঐঙোন্দা পীখি অমসুং ঐনা মদু মৈনুংদা লংশিনবদা শন্নাউ অসি থোক্লকপনি~।>>
\p
\v 25 মীশিং অসি লাক্ন ফানবা ঙমদ্রে, মরমদি হারোন্না মখোয়বু ফাজিন্দদুনা মখোয়গী য়েক্নবশিংগী নোক্নফম ওইরে হায়বা মৌশিনা উবদা,
\v 26 মৌশিনা লৈফম অদুগী চঙফমদা লেপ্লগা হায়রম্মী, <<যেহোবাগীদমক লেপ্পা মী অদু কনানো? মহাক ঐগী নাক্তা লাকসনু~।>> মদুদা লেবীগী মচা নিপা পূম্নমক মহাক্কী মনাক্তা পূনশিনখি~।
\v 27 অদুগা মৌশিনা মখোয়দা হায়খি, <<ইস্রায়েলগী ঈশ্বর যেহোবানা হায়বা অদু অসিনি, <নখোয় খুদিংমক্না মাগী মাগী নাকন্দা থাঙশাং য়ানশিন্দুনা লৈফম অদুগী মনুংদা চঙফম অমদগী চঙফম অমদা কোয়চৎ চৎলু~। মী খুদিংনা মহাক্কী মচীন মনাউ, মহাক্কী মরূপ অমসুং মী খুদিংনা মাগী মাগী য়ূম্লোন্নববু হাৎকদবনি~।> >>
\v 28 লেবীগী মচাশিংনা মৌশিগী ৱা মতুং ইন্না তৌখি~। নুমিৎ অদুদা মীশিংদগী নিপা লীশীং অহুম্লোম শিখি~।
\v 29 মৌশিনা হায়খি, <<যেহোবানা নখোয়বু ঙসি বোর পীবিনবা নখোয় নশামক যেহোবাগী মফমদা কত্থোকচৌ~। মরমদি নিপা খুদিংনা মহাক্কী মচা নিপাগী অমসুং মচীন মনাউগী মায়োক্তা লৈরে~।>>
\s1 মৌশিগী হায়জবা
\p
\v 30 মথংগী নুমিত্তা অসুম্না থোকখি, মৌশিনা মীশিংদা হায়খি, <<নখোয়না অচৌবা পাপ অমা তৌরে~। হৌজিক ঐনা যেহোবাগী মফমদা কাখৎকনি~। ঐনা নখোয়গী পাপকীদমক \f + \fr 32:30 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌবিবা ঙম্বসু য়াই~।>>
\v 31 মৌশিনা যেহোবাগী মফমদা হন্দুনা হায়খি, <<ও! মীশিং অসিনা অচৌবা পাপ তৌরে অমসুং মখোয়গীদমক সনানা লাই অমা শারে~।
\v 32 নহাক্না য়াবিরবদি মখোয়গী পাপ কোকপিয়ু~। ঐনা নঙোন্দা হায়জরি, নহাক্না মখোয়গী পাপ কোকপিরোইদবা লৈরবদি, নহাক্না ইবিখ্রবা লাইরিক্তগী ঐবু মুথৎপিয়ু~।>>
\v 33 মদুদা যেহোবানা মৌশিদা হায়খি, <<ঐগী মায়োক্তা পাপ তৌবা মহাক অদু ঐগী লাইরিক্তগী মুথৎকনি~।
\v 34 মরম অদুনা হৌজিক চত্তুনা মীশিং অসি ঐনা নঙোন্দা হায়খিবা লৈবাক অদুদা চিংবিয়ু~। য়েংউ, ঐগী স্বর্গদূত অদুনা নহাক্কী মাঙ থানা চৎকনি~। অদুম ওইনমক ঐনা চৈরাক পীবা নুমিৎ অদুদা ঐনা মখোয়গী পাপকীদমক মখোয়গী মথক্তা চৈরাক পুরক্কনি~।>>
\v 35 অদুম ওইনমক হারোন্না শাখিবা শন্নাউ অদুদা মখোয়না তৌখিবা থবক অদুগী মরম্না যেহোবানা মীশিং অদুগী মথক্তা অশি অনা থোকহনখি~।
\c 33
\s1 সীনায় চীং থাদোকপা
\p
\v 1 অমুক হন্না যেহোবানা মৌশিদা হায়খি, <<অব্রাহাম, ইসাক অমসুং যাকোবতা ঐনা নহাক্কী ধারাশিংদা পীগনি হায়না ঐনা ৱাশকখিবা লৈবাক অদুদা নহাক অমসুং নহাক্না ইজিপ্তগী পুথোক্লকপা মীশিংনা মফম অসিদগী চৎলু~।
\v 2 ঐনা নহাক্কী মাঙদা স্বর্গদূত অমা থাবিগনি, অদুগা ঐনা কেনানগী মীশিং, অমোরীগী মীশিং অমসুং হেৎকী মচাশিং, পেরিজী মচাশিং, হিব্বীগী মীশিং অমসুং যিবূস্তা লৈবা মীশিংবু তান্থোক্কনি~।
\v 3 শঙ্গোম অমসুং খোইহি চেনবা লৈবাক অদুদা চৎলু~। ঐ নহাক্কী নরক্তা চৎলরোই, মরমদি নহাক নঙক কনবা মীশিংনি, নৎত্রবদি ঐনা নহাকপু লম্বী অদুদা মাঙহনবা য়াই~।>>
\p
\v 4 মীশিংনা অৱাবা পাউ অসি তাবদা মখোয়না তেংথা নাওইখি~। মী কনা অমতনা মশাগী লীক-কোলশিং মশাদা শিখিদে~।
\v 5 যেহোবানা মৌশিদা হায়খি, <<ইস্রায়েল মচাশিংদা হায়য়ু, <নখোয় নঙক কনবা মীশিংনি~। ঐনা নহাক্কী নরক্তা মিৎকুপ অমগী মনুংদা লাক্তুনা ঐনা নহাকপু তুমহনগনি~। মরম অদুনা ঐনা নঙোন্দা করি তৌগদগে হায়বা খঙনবা হৌজিক নঙোন্দগী লীক-কোলশিং অদু লৌথোকউ~।> >>
\v 6 ইস্রায়েল মচাশিংনা হোরেব চীংদা মখোয়গী মশাগী লীক-কোলশিং লৌথোকখি~।
\v 7 অদুগা মৌশিনা ফিশঙ অদু লৌদুনা লৈফমগী ৱাংমদা, লৈফমদগী খরা লাপ্তক্না মদু খনগৎখি অমসুং মদু উনফম ফিশঙ কৌখি~। অদুগা অসুম্না থোকখি মদুদি যেহোবাবু থিজবা মী খুদিংনা লৈফমগী ৱাংমদা লৈবা উনফম ফিশঙদা চৎলম্মী~।
\v 8 মৌশিনা ফিশঙগী মনাক্তা চৎপা মতমদা, মী পূম্নমক্না হৌগত্তুনা মাগী মাগী ফিয়ূমগী চঙফমদা লেপ্নখি, অদুগা মৌশিনা ফিশঙ অদুদা চঙদ্রিবা ফাওবা মখোয়না মৌশিদা য়েংদুনা লৈখি~।
\v 9 মৌশিনা ফিশঙ মনুংদা চঙবা মতমদা, লৈচিনগী য়ূম্বী অদু কূমথরক্তুনা ফিশঙগী চঙফমদা লেপ্ত‌ুনা লৈখি~। অদুগা যেহোবানা মৌশিগা ৱারী শারম্মী~।
\v 10 মী পূম্নমক্না ফিশঙগী চঙফমদা লৈচিনগী য়ূম্বী অদুনা লেপ্ত‌ুনা লৈবা উবদা মী পূম্নমক্না হৌগত্তুনা মাগী মাগী ফিয়ূমগী চঙফমদা ঈশ্বরবু খুরুমজখি~।
\v 11 মী অমনা মহাক্কী মরূপকা ৱারী শাবগুম্না, যেহোবানা মৌশিগা মায়গা মায়গা ওনশিন্নদুনা ৱারী শান্নরম্মী~। মদুগী মতুংদা মৌশিনা মহাক্কী লৈফমদা হল্লকখি~। অদুবু মহাক্কী তেংবাংবিবা নূনগী মচা নিপা নহা ওইরিবা যোশূৱাদি ফিশঙ অদুদগী চত্থোক্লমদে~।
\p
\v 12 অদুদগী মৌশিনা যেহোবাদা হায়খি, <<য়েংউ, নহাক্না ঐঙোন্দা হায়খি, <মীশিং অসি পুরো,> ঐগা লোয়ননা নহাক্না থাগদবা মী অদুদি নহাক্না ঐঙোন্দা খঙহন্দ্রি~। অদুম ওইনমক নহাক্না হায়খ্রে, <ঐনা নহাক্কী মিং ফাওবা খঙই, অদুগা নহাক ঐগী মিৎয়েংদা চানবিবা ফংলে~।>
\v 13 মরম অদুনা হৌজিক ঐনা নঙোন্দা নিজরি, করিগুম্বা ঐনা নহাক্কী মিৎয়েংদা থৌজান ফংজরবদি, নহাক্কী লম্বী খঙহনবিয়ু~। ঐনা নহাকপু খঙজনবা অমসুং ঐনা নহাক্কী মিৎয়েংদা থৌজান ফংজনবা ঐঙোন্দা নহাক্কী লম্বী তাকপিয়ু~। অদুগা জাতি অসি নহাক্কী মীনি হায়বা খনবিয়ু~।>>
\v 14 যেহোবানা হায়খি, <<ঐ ইশামক্না নহাক্কা চৎমিন্নগনি অমসুং ঐনা নহাকপু পোথাহনগনি~।>>
\v 15 মদুদা মৌশিনা মঙোন্দা হায়খি, <<নহাক্না ঐগা চৎমিন্নদ্রবদি মফম অসিদগী ঐখোয়বু পুথোকপিগনু~।
\v 16 ঐ অমসুং নহাক্কী মীশিং অসিনা নহাক্কী মিৎয়েংদা চানবিবা ফংলে হায়বা ঐনা করম্না খঙজগনি? মসি নহাক্না ঐখোয়গা চৎমিন্নবা অসিনা নৎত্রা? মতৌ অসুম্না ঐখোয়বু, হায়বদি ঐ অমসুং নহাক্কী মীশিং অসি মালেমদা লৈবা মী পূম্নমক্তগী তোঙানহনবা নৎত্রা?>>
\v 17 মদুদা যেহোবানা মৌশিদা হায়খি, <<নহাক্না নিরিবা মরম অসি ঐনা তৌবিগনি~। মরমদি নহাক ঐগী মিৎয়েংদা চানবিবা ফংলে অমসুং ঐনা নহাক্কী মিং ফাওবা খঙলে~।>>
\v 18 মদুদা মৌশিনা হায়খি, <<ঐনা নঙোন্দা হায়জরি, ঐঙোন্দা নহাক্কী নতিক নঙান উহনবিয়ু~।>>
\v 19 যেহোবানা হায়খি, <<ঐনা ঐগী অফবা মতৌ পূম্নমক নহাক্কী মাঙদা লান্থোক্তুনা চৎহনগনি~। ঐনা নহাক্কী মাঙদা যেহোবাগী মিং লাউথোক্কনি~। ঐনা চানবিনীংবা মহাক অদু ঐনা চানবিগনি, অদুগা ঐনা নুংশিবিনীংবা মহাক অদু ঐনা নুংশিবিগনি~।>>
\v 20 মদুদা যেহোবানা হায়খি, <<নহাক্না ঐগী মায়থোং উবা য়ারোই~। মরমদি ঐবু উরগা মী অমতনা হিংবা ঙম্লোই~।>>
\v 21 অদুগা যেহোবানা হায়খি, <<য়েংউ, ঐগী নাক্তা মফম অমা লৈ~। নহাক্না নূঙ অমগী মথক্তা লেপ্পু~।
\v 22 অদুগা ঐগী ইতিক ইঙান্না লান্থোক্লিঙৈদা, ঐনা নহাকপু নূঙ অদুগী অহোবা মখুন অমদা থমগনি~। ঐনা লান্থোক্ত্রিবা ফাওবা, ঐনা নহাকপু খূৎনা খুমজিনগনি~।
\v 23 অদুদগী ঐনা খূৎ লৌথোকপা মতমদা, নহাক্না ঐগী তুং উগনি~। অদুবু নহাক্না ঐগী মায়থোংদি উরোই~।>>
\c 34
\s1 ৱায়েন য়াথংগী অনৌবা কোর্বাকশিং
\p
\v 1 যেহোবানা মৌশিদা হায়রম্মী, <<অহানবগী অদুগা মান্ননা নহাক্না নূঙগী কোর্বাক অনী ককউ~। নহাক্না থুগাইখিবা অহানবগী কোর্বাক অদুদা ইখিবা ৱাহৈশিং অদুমক ঐনা কোর্বাকশিং অসিদা ইগনি~।
\v 2 অয়ুক্তা শেম শারো অমসুং অয়ুক্তা সীনায় চীংদা কাখৎলকউ, অদুগা মফম অদুদা নশামক চীংদোন্দা ঐঙোন্দা উৎলু~।
\v 3 মী কনা অমতা নহাক্কা লোয়ননা লাক্লোইদবনি, অদুগা চীংথক্কী মফম অমতদা মী কনাসু উরোইদবনি~। অদুগা হামেং য়াউ শঙ্গুশিং নৎত্রগা শা শনশিং চীং অদুগী মমাঙদা শজিক চারোইদবনি~।>>
\v 4 মরম অদুনা মৌশিনা অহানবগী অদুগা মান্ননা নূঙগী কোর্বাক অনী ককখি~। যেহোবানা মঙোন্দা য়াথং পীখিবগুম্না, মহাক্না অয়ুক ঙন্না হৌগত্তুনা সীনায় চীংদা মখূত্তা নূঙগী কোর্বাক অনী অদু পায়দুনা কাখৎলম্মী~।
\p
\v 5 যেহোবানা লৈচিন্দা কূমথরক্তুনা মফম অদুদা মহাক্কা লোয়ননা লেপখি, অদুগা মহাক্না যেহোবাগী মিং লাউথোকখি~।
\v 6 যেহোবানা মৌশিগী মমাঙদা লান্থোক্তুনা লাউথোকখি, <<যেহোবা, যেহোবা ঈশ্বরদি চানবিহৈবা, থৌজানহৈবা, খাঙহৈবা, লেঙদ্রবা নুংশিবা অমসুং অচুম্বনা থল্লি~।
\v 7 মহাক্না মী লীশীং লীশীংদা নুংশি থৌজান উৎপি, অয়োল অরান, লঙজবা অমসুং পাপ কোকপি, অদুবু মরান লৈবশিং অদুবুদি চৈরাক পীদনা তোক্তে~। মহাক্না মপাশিংগী অয়োল অরান মচাশিংগী মথক্তা, মশূশিং, অহুমশুবা অমসুং মরিশুবা মীরোন ফাওবা চৈরাক পীগনি~।>>
\v 8 অদুগা মৌশিনা থুনা লৈপাক্তা মকোক নোন্থদুনা উপ্রাক্না উপ্ত‌ুনা খুরুমজরম্মী~।
\v 9 অদুগা মহাক্না হায়রম্মী, <<হে ইবুংঙো, ঐনা নঙোন্দা হায়জরি, মীশিং অসি মঙক কনবা ওইরবসু ঐনা নহাক্কী মিৎয়েংদা থৌজান ফংজরবদি, ইবুংঙোনা ঐখোয়গী ইরক্তা চত্তুনা লৈবিয়ু; ঐখোয়গী অয়োল অরান অমসুং পাপ কোকপিয়ু অমসুং নহাক্কী ওইনা ঐখোয়বু লৌশিনবিয়ু~।>>
\p
\v 10 মহাক্না হায়খি, <<য়েংউ, ঐনা ৱালেপ্নবা অমা শেমগনি~। মালেম অপূম্বদা, নৎত্রগা জাতি পূম্নমক্কী মরক্তা তৌখিদ্রিবা অঙকপা থবকশিং ঐনা নহাক্কী মী পূম্নমক্কী মমাঙদা তৌগনি~। অদুগা নহাক্কা লৈমিন্নরিবা মী পূম্নমক্না যেহোবাগী থবক উগনি~। মরমদি ঐনা নহাক্কা লোয়ননা তৌগদৌরিবা অসি অকিবগী মশক্নি~।
\v 11 ঙসি ঐনা নঙোন্দা পীরিবা য়াথং অসি ঙাকউ~। য়েংউ, ঐনা নহাক্কী নমাঙদগী অমোরীগী মী, কেনানগী মী, হেৎ মচা, পেরিজী মচা, হিব্বীগী মী অমসুং যিবূস্তা লৈবা মীবু তান্থোক্কদৌরি~।
\v 12 নহাক নশামক চেকশিল্লু, নৎত্রবদি নহাক্না চৎলিবা লৈবাক অদুদা লৈবা মীশিং অদুগা ৱালেপ্নগনি, মদুনা নহাক্কী নরক্তা লাং ওইগনি~।
\v 13 নখোয়না মখোয়গী লাৎনপূংশিং মাঙহনগদবনি, মখোয়গী নূঙগী য়ূম্বীশিং থুগাইগদবনি অমসুং মখোয়গী \f + \fr 34:13 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~। \f*অশেরা মূর্ত্তিশিং ককথৎকদবনি~।
\v 14 নহাক্না অতোপ্পা লাইদা খুরুম্লোইদবনি; মরমদি মমিং খম্বন চাউবা কৌবা যেহোবা অসি খম্বন চাউবা ঈশ্বরনি~।
\v 15 অদু নৎত্রবদি লৈবাক অদুদা লৈবা মীশিংগা নহাক্না ৱালেপ্নরুগনি, অদুগা ঐগী মীশিংনা মখোয়গী লাইশিংগা ওক্তবীগী থবক তৌগনি অমসুং মখোয়গী লাইশিংদা ঈরাৎপোৎ কৎকনি~। অদুগা কনাগুম্বনা মহাক্কী ঈরাৎপোৎ চানবা কৌরক্কনি~।
\v 16 অদুগা নহাক্না মখোয়গী মচা নুপীশিংবু নহাক্কী নচা নিপাশিংগীদমক লৌরুগনি অমসুং মখোয়গী মচা নুপীশিংনা মখোয় মশাবু মখোয়গী লাইশিংগা ওক্তবীগী থবক তৌরুগনি অমসুং নহাক্কী নচা নিপাশিংবু মখোয়গী লাইশিংগা ওক্তবগী থবক তৌহনগনি~।
\v 17 নহাক্না নশাগীদমক হৈদুনা লাই শারোইদবনি~।
\p
\v 18 <<নহাক্না হামৈ য়াওদবা তলগী চাকখাঙবা ঙাক্কদবনি~। ঐনা নঙোন্দা য়াথং পীখিবগুম্না, \f + \fr 34:18 \fk অবীব: \ft যিহূদিশিংগী অহানবা থা, নিসান হায়নসু খঙনৈ~।\f*অবীব থাগী অকক্নবা মতমদা নহাক্না হামৈ য়াওদবা তল নুমিৎ তরেৎনি চাগদবনি; মরমদি নহাক্না অবীব থাদা ইজিপ্তগী থোক্লকপনি~।
\v 19 অঙাং খাউ হাংবা নহাক্কী শাশিংগী, শনগী নৎত্রগা য়াউগী মরক্তা অহানবা পোকপা লাবা অদু ঐগীনি~।
\v 20 নহাক্না লোলাগী অহানবা পোকপা অদু য়াউ মচা অমনা হন্দোক্কদবনি~। অদুগা নহাক্না হন্দোক্ত্রবদি, নহাক্না মঙক অদু থুদেক্কদবনি~। নহাক্না নচা নিপাশিংগী অহানবা পোকপা অদু হন্দোক্কদবনি~। অদুগা মখোয়না ঐগী মাঙদা খূৎ হাঙনা লাক্লোইদবনি~।
\v 21 <<নহাক্না নুমিৎ তরুক্নি থবক শূগদবনি, অদুবু তরেৎনিশুবা নুমিত্তদি নহাক্না পোত্থাগদবনি~। লৌ খোইবা মতমদসু লৌ খাওবা মতমদসু নহাক্না পোত্থাগদবনি~।
\p
\v 22 <<নহাক্না চয়োলশিংগী চাকখাঙবা, হায়বদি গেহু লোকপগী অহানবা মহৈগী চাকখাঙবা অমসুং চহী লোইরকপগী মহৈ মরোং খোমজিনবগী চাকখাঙবা ঙাক্কদবনি~।
\v 23 <<নহাক্কী নিপা খুদিংমক ইস্রায়েলগী ঈশ্বর, ইবুংঙো যেহোবাগী মমাঙদা চহী খুদিংগী অহুম্লক মশাবু উৎকদবনি~।
\p
\v 24 মরমদি ঐনা নহাক্কী মাঙদগী জাতিশিং তান্থোক্কনি অমসুং নহাক্কী ঙমখৈশিং পাকথোকহনগনি~। নহাক্না নহাক্কী ঈশ্বর যেহোবাগী মাঙদা চহী অমগী মনুংদা অহুম্লক নশাবু উৎপা মতমদা, কনানসু নহাক্কী লম অদু কল্লক্লোই~।
\v 25 নহাক্না ঐগী ঈরাৎপোৎকী ঈ অদু হামৈ য়াওবা তলগা লোয়ননা কৎলোইদবনি~। অদুগা লান্থোকপিবগী চাকখাঙবগী ঈরাৎপোৎ অদু অয়ুক ফাওবা থম্লোইদবনি~।
\v 26 নহাক্কী লমগী অহানবা লোকপা মহৈগী খ্বাইদগী অফবা শরূক অদু নহাক্কী ঈশ্বর যেহোবাগী শঙদা নহাক্না পুরক্কদবনি~। নহাক্না হামেং মচা অমবু মপীগী শঙ্গোমদা থোংলোইদবনি~।>>
\v 27 যেহোবানা মৌশিদা হায়খি, <<নহাক্না ৱাহৈশিং অসি ইশিল্লু; মরমদি ৱাহৈশিং অসিনা য়ূম্ফম ওইদুনা ঐনা নহাক্কা অমসুং ইস্রায়েলগা ৱালেপ্নখ্রে~।>>
\v 28 মৌশিনা যেহোবাগা অহিং নিফুনি অমসুং নুংথিল নিফুনি লৈমিন্নরম্মী~। মহাক্না তলসু চাখিদে অমসুং ঈশিংসু থকখিদে~। অদুগা মহাক্না নূঙগী কোর্বাকশিং অদুদা ৱালেপ্নবগী ৱাহৈশিং ওইরিবা ৱায়েন য়াথং তরা অদু ইখি~।
\s1 মৌশিগী মায়থোং ঙানবা
\p
\v 29 মৌশিনা সীনায় চীংদগী কূমথরকপা মতমদা মহাক্না চীংদগী কূমথরকপদা সাক্ষীগী কোর্বাক অনী অদু মহাক্কী মখূত্তা লৈরম্মী মহাক্না যেহোবাগা ৱারী শাখিবা মরম্না মহাক্কী মায়থোংগী ঊনশা অদু লংলম্মী হায়বসি মহাক্না খঙলমদে~।
\v 30 হারোন অমসুং ইস্রায়েল মচা পূম্নমক্না মৌশিবু উখি, য়েংউ, মহাক্কী মায়থোংগী ঊনশা অদু লংলম্মী; অদুনা মখোয়না মহাক্কী মনাক্তা নকশিনবা কিরম্মী~।
\v 31 অদুবু মৌশিনা মখোয়বু কৌখি; অদুগা হারোন অমসুং মীয়ামগী লুচিংবা পূম্নমক্না মহাক্কী মনাক্তা হল্লকখি, অদুগা মৌশিনা মখোয়গা ৱারী শাখি~।
\v 32 অদুগী মতুংদা ইস্রায়েল মচা পূম্নমক্না চঙশিনখি~। অদুগা সীনায় চীংদা যেহোবানা মঙোন্দা হায়খিবা পূম্নমক মহাক্না মখোয়দা য়াথং পীখি~।
\v 33 অদুগা মৌশিনা মখোয়গা ৱারী শাবা লোইদ্রিবা ফাওবা, মহাক্কী মমায়দা মায়খুম্ফি অমা উপ্লম্মী~।
\v 34 অদুবু মৌশিনা যেহোবাগী মাঙদা মহাক্কা ৱারী শাবা চঙবা মতমদা, মহাক্না থোক্লক্ত্রিবা ফাওবা মহাক্কী মায়খুম্ফি লৌথোকখি~। অদুদগী মহাক্না থোক্লক্তুনা যেহোবানা মঙোন্দা হায়খিবা পূম্নমক ইস্রায়েল মচাশিংদা অমুক তমখি~।
\v 35 ইস্রায়েল মচাশিংনা মৌশিগী মায়থোংগী ইরং লংবা ঊনশা অদু উরম্মী~। মদুগী মরম্না মহাক্না যেহোবাগা ৱারী শান্নবা চঙদ্রি ফাওবা মৌশিনা মায়খুম্ফি অদু মমায়দা অমুক হন্না কূপশিনখি~।
\c 35
\s1 পোত্থাবা নুমিৎকী নিয়মশিং
\p
\v 1 মৌশিনা ইস্রায়েল মচাশিংগী মীয়াম পূম্নমক পূন্না খোমজিল্লগা মখোয়দা হায়খি, <<নখোয়না তৌনবা যেহোবানা পীখিবা য়াথংশিং অদু অসিনি~।
\v 2 নুমিৎ তরুক্নি থবক শূবা য়াই, অদুবু তরেৎনিশুবা নুমিত্তি নখোয়গী নফমদা অশেংবা নুমিৎ, যেহোবাগী মফমদা পোত্থাবগী পোত্থাবা নুমিৎ ওইগনি~। নুমিৎ অদুদা থবক শূবা মহাক হাৎকদবনি~।
\v 3 পোত্থাবা নুমিত্তা নখোয়গী লৈফম পূম্নমক্তা নখোয়না মৈ হৌরোইদবনি~।>>
\s1 ফিশঙগীদমক খূদোনশিং
\p
\v 4 মৌশিনা ইস্রায়েল মচাশিংগী মীয়াম পূম্নমক্তা হায়খি, <<যেহোবানা পীখিবা য়াথং অদু অসিনি,
\v 5 <যেহোবাগীদমক নখোয়গী নরক্তগী কৎনপোৎ অদু লৌ; থম্মোইদগী পীনীংবা মী খুদিংনা যেহোবাগী মফমদা কৎনপোৎ অদু পুরকসনু: সনা, লুপা অমসুং কোরী,
\v 6 শংবান্নবা মচু, মঙ্গ‍্রা মচু, ঙাংশং ঙাঙবা মচু, অনানবা লিনেন, অদুগা হামেং মতু,
\v 7 অঙাঙবা মচু শঙলবা য়াউ লাবগী মঊন, \f + \fr 35:7 \fk তহশ: \ft শা অসিগী মশক চপ চানা খঙদে~। গ্লোসরিদা য়েংবিয়ু~।\f*তহশকী মঊন অমসুং শিটীম উ,
\v 8 থাউমৈগীদমক থাউ, অভিষেক তৌনবা থাউগীদমক অমসুং মনম নুংশিবা মেক্রুক্কীদমক মরূ মরাংশিং,
\v 9 এফোদ অমসুং থবাকখাঙ হাজং য়ৈনবগীদমক নূঙশিং অমসুং ওনিক্সকী নূঙশিং পুরকউ~।
\v 10 নখোয়গী নরক্তগী খূৎ-শা হৈবা মী খুদিংমক লাক্কদবনি, অদুগা যেহোবানা য়াথং পীখিবা খুদিংমক অদু মখোয়না শাগদবনি:
\v 11 ফিশঙ, মদুগী কূপ্নবা, মদুগী কোচিশিং, মদুগী উপাকশিং, মদুগী মচৈশিং, মদুগী য়ূম্বীশিং অমসুং মদুগী তাইশিন্নবা ফম্বাকশিং,
\v 12 উপু, মদুগী পাবোৎচৈশিং, কুবিফম অমসুং কূপ্নবা ফিখন,
\v 13 টেবল, মদু পুনবা পাবোৎচৈশিং, মদুগী পাত্র পূম্নমক অমসুং অউৎ-তল,
\v 14 মঙানগীদমক থাউমৈ মখোঙ, মদুগী পাত্রশিং, মদুগী থাউমৈশিং অমসুং মঙানগীদমক থাউ,
\v 15 মেক্রুক থানবা লাৎনপূং, মদু পুনবা পাবোৎচৈশিং, অভিষেক তৌনবা থাউ অমসুং মনম নুংশিবা মেক্রুক, ফিশঙগী চঙফমগীদমক ফিখন,
\v 16 মৈ থাদোকপগী কৎনপোৎকীদমক লাৎনপূং, মদুগীদমক পিথ্রাইগী খরায় অমসুং মদু পুনবা পাবোৎচৈশিং, মদুগী পাত্র পূম্নমক, হাম্ন-ফূ অমসুং মদুগী মখোঙ,
\v 17 শূমাঙগী ফিখনশিং, মদুগী য়ূম্বীশিং, তাইশিন্নবা ফম্বাকশিং অমসুং শূমাঙগী থোঙজাউগী ফিখন,
\v 18 ফিশঙগী উচুপশিং, শূমাঙগী উচুপশিং অমসুং মখোয়গী থৌরীশিং,
\v 19 অশেংবা মফমদা থৌগল তৌনবা থৌগল তৌবগী ফিরোনশিং, হায়বদি পুরোহিৎ ওইনা থৌগল তৌনবা পুরোহিৎ হারোনগীদমক অশেংবা ফিরোনশিং অমসুং মহাক্কী মচা নিপাশিংগীদমক ফিরোনশিং শাগদবনি~।> >>
\p
\v 20 অদুদগী ইস্রায়েল মচাশিংগী মীয়াম পূম্নমক্না মৌশিগী মাঙদগী চত্থোকখি~।
\v 21 অদুগা মপূক্নীংদা থৌগৎপা ফংলবা মী খুদিংনা অমসুং মপূক্নীংদা পীনীংবা মী খুদিংনা লাক্তুনা যেহোবাগী কৎনপোৎশিং, উনফম ফিশঙগী থবক্কীদমক, মদুগী থৌগল পূম্নমক্কীদমক অমসুং অশেংবা ফিরোনশিংগীদমকসু কৎনপোৎশিং পুরকখি~।
\v 22 অদুনা মপূক্নীংদা পীনীংবা মী খুদিং, হায়বদি নিপা অমসুং নুপীশিংনা লাক্তুনা মখোয়না সনাগী খুজিশিং, সনাগী নায়িনশিং, সনাগী খূদোপশিং অমসুং সনাগী লীক্লাং পরেংশিং পুরকখি; মী খুদিংনা যেহোবাগী মফমদা সনাগী কৎনপোৎ কৎচখি~।
\v 23 শংবান্নবা মচু, মঙ্গ‍্রা মচু, অঙাঙবা মচু, অনানবা লিনেন, হামেং মতু, অঙাঙবা মচু শঙলবা য়াউ লাবগী মঊন অমসুং \f + \fr 35:23 \fk তহশ: \ft শা অসিগী মশক চপ চানা খঙদে~। গ্লোসরিদা য়েংবিয়ু~।\f*তহশকী মঊন লৈবা মী খুদিংনা মদু পুরকখি~।
\v 24 লুপা অমসুং পিথ্রাইগী কৎনপোৎ কৎলকপা মী খুদিংনা যেহোবাগীদমক কৎনপোৎ পুরকখি~। থৌগল তৌনবগী থবক্তা শিজিন্ননবা শিটীম উ লৈবা মী খুদিংনসু মদু পুরকখি~।
\v 25 অদুগা মথম্মোইদা শিংবী নুপী পূম্নমক্না মখূৎনা লং নাইদুনা মখোয়না লং নাইখ্রবা শংবান্নবা মচু, মঙ্গ‍্রা মচু, অঙাঙবা মচু অমসুং অনানবা লিনেন পুরকখি~।
\v 26 মপূক্নীংদা থৌগৎপা ফংলবী লৌশিং লেবী নুপীশিংনা হামেং মতুগী লং নাইরম্মী~।
\v 27 অদুগা লুচিংবশিংনা এফোদ অমসুং থবাকখাঙগীদমক হাজং য়ৈনবা ওনিক্সকী নূঙশিং অমসুং মমল য়াম্বা নূঙশিং;
\v 28 অদুগা মরূ মরাংশিং অমসুং মঙানগীদমক, অভিষেক তৌনবগীদমক অমসুং মনম নুংশিবা মেক্রুক্কীদমক থাউ পুরকখি~।
\v 29 ইস্রায়েল মচাশিংনা যেহোবাগী মফমদা কৎনীংবগী কৎনপোৎ, মৌশিগী খূৎকী মপান্না মখোয়না তৌনবা যেহোবানা য়াথং পীখ্রবা থবকশিংগীদমক মথম্মোইদা কৎনীংবা পোকপা নিপা অমসুং নুপী খুদিংনা মখল মখাগী পোৎশিং পুরকখি~।
\p
\v 30 মৌশিনা ইস্রায়েল মচাশিংদা হায়খি, <<য়েংউ, যেহোবানা যিহূদা শলাইগী হূরগী মচা নিপা ঊরীগী মচা নিপা বেজালেলবু মিং পন্দুনা কৌরে~।
\v 31 ঈশ্বরগী থৱায়না মহাকপু লৌশিং, ৱাখল তাবা অমসুং খঙবা অমসুং খূৎ-শা হৈবগী থবক পূম্নমক্না থনহল্লে;
\v 32 মদু সনা, লুপা অমসুং পিথ্রাইগী তোঙান তোঙানবা মওং পুথোক্নবা,
\v 33 হাজং য়ৈনবা নূঙশিং কক্নবা, উ হক্নবা অমসুং মওং মওংগী খূৎ-শা হৈবগী থবক তৌনবনি~।
\v 34 ঈশ্বরগী থৱায়না বেজালেলগী থম্মোইদা অমসুং দান শলাইগী অহীসামাক্কী মচা নিপা অহোলীয়াবতা মী অতৈবু তম্বিবা ঙম্বগী পাঙ্গল পীবিখি~।
\v 35 হকপা খোৎপগী, মওং পুথোকপগী, লোনবা খোৎপগী থবক তৌনবা শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অনানবা লিনেনগী লোন্নবা, অদুগা থবক পূম্নমক তৌনবা অমসুং তোঙান তোঙানবা মওং পুথোক্নবা মহাক্না মখোয়বু লৌশিংনা থনহল্লে~।
\c 36
\s1 ফিশঙ শাবা
\p
\v 1 <<অদুদগী অশেংবা মফমগী থৌগলগী মখল খুদিংগী থবক মতৌ করম্না তৌগদগে হায়বা খঙনবা যেহোবানা লৌশিং অমসুং ৱাখল তাবা পীবিখ্রবা বেজালেল, অহোলীয়াব অমসুং মথম্মোইদা শিংবা মী খুদিংমক্না যেহোবানা পীখিবা য়াথং পূম্নমক্কী মতুং ইন্না থবক শূগদবনি~।>>
\v 2 অদুদগী মৌশিনা বেজালেল, অহোলীয়াব অমসুং যেহোবানা লৌশিং পীবিখ্রবা খূৎ-শা হৈবা মী খুদিংমক, হায়বদি লাক্তুনা থবক অদু তৌনবা থম্মোইদা থৌগৎখ্রবা মী খুদিংমকপু কৌখি~।
\v 3 অশেংবা মফম শাগৎনবগী থবক্তা শিজিন্ননবা ইস্রায়েল মচাশিংনা পুরকখ্রবা কৎনপোৎশিং অদু মৌশিগী খূত্তগী মখোয়না লৌখি~। অদুগা ইস্রায়েল মচাশিংনা মৌশিগী খূত্তা অয়ুক খুদিংগী কৎনীংবগী কৎনপোৎশিং তত্তনা পুরক্লম্মী~।
\p
\v 4 অদুগা অশেংবা মফমদা থবক তৌরিবা অশিংবা মী পূম্নমক্না মানা মানা তৌরিবা থবক থাদোক্তুনা লাকখি;
\v 5 মখোয়না মৌশিদা হায়খি, <<যেহোবানা য়াথং পীখিবা থবক অদু তৌবদা চঙগদবা অদুদগী হেন্না মীশিং অসিনা পুরক্লি~।>>
\v 6 মৌশিনা য়াথং পীদুনা লৈফম শীন্থুংনা লাউথোকহনখি, <<অশেংবা মফমগী কৎনপোৎকীদমক কনাগুম্বা নিপা নৎত্রগা নুপী অমতনা করিগুম্বা অমতা শাররোইদবনি~।>> মরম অদুনা মীশিংনা মখোয়গী কৎনপোৎ পুরকপা লেপখি~।
\v 7 মদুগী মরমদি থবক পূম্নমক তৌনবগী পোৎচঙ চঙগদবদগী হেন্দোক্না লৈরম্মী~।
\s1 লিনেনগী ফিখনশিং
\p
\v 8 ফিশঙদা থবক শূরিবশিংগী মরক্তগী খূৎ-শা হৈবা মী পূম্নমক্না অশুংবা অনানবা লিনেন্না, শংবান্নবা মচু, মঙ্গ‍্রা মচু অমসুং ঙাংশং ঙাঙবা মচুনা ফিখন তরা শাখি~। অদুগা ফিখনশিং অদুদা খূৎ-শা হৈবশিংগী মপান্না মহাক্না \f + \fr 36:8 \fk খরূব: \ft স্বর্গদূত কাঙবু অমনি~।\f*খরূবশিং য়াওহনখি~।
\v 9 ফিখন অমগী অশাংবনা \f + \fr 36:9 \fk খুদুপ: \ft খুদুপ অমদি ইঞ্চি 18 নি~।\f*খুদুপ কুন্নিপান্নি অমসুং অমগী অপাকপনা খুদুপ মরিনি~। ফিখন পূম্নমক পাক চাউবা অমতা ওইরম্মী~।
\v 10 মহাক্না ফিখন মঙা অমগা অমগা তাইশিন্নরম্মী~। অদুগা মহাক্না অতোপ্পা ফিখন মঙা অদুসু অমগা অমগা তাইশিন্নরম্মী~।
\v 11 মহাক্না তাইশিন্নখ্রবা অহানবা ফিখনগী ফিবান্দা শংবান্নবা মচুগী কোঙ্গোইশিং পাল্লম্মী~। অদুগা মান্ননা তাইশিন্নখ্রবা অনীশুবা ফিখনগী অরোইবা ফিবান্দসু পাল্লম্মী~।
\v 12 মহাক্না অহানবগী ফিখন অদুদা কোঙ্গোই য়াঙ্খৈ পাল্লম্মী~। মহাক্না অনীশুবা তাইশিন্নরিবা ফিখনগী ফিবান্দা কোঙ্গোই য়াঙ্খৈ পাল্লম্মী; কোঙ্গোইশিং অদু অমগা অমগা মায়োক্ননা লৈরম্মী~।
\v 13 মহাক্না সনাগী কোচি য়াঙ্খৈ শাদুনা ফিখনশিং অদু কোচিশিংনা অমগা অমগা তাইশিন্নরম্মী~। মরম অদুনা মদু ফিশঙ অমা ওইখি~।
\s1 হামেং মতুগী ফিখনশিং
\p
\v 14 ফিশঙগী মথক্তা ফিয়ূম ওইনবা মহাক্না হামেং মতুদগী ফিখনশিংসু শারম্মী: মহাক্না পূন্না ফিখন তরামাথোই শারম্মী~।
\v 15 ফিখন অমমমগী অশাংবনা খুদুপ কুন্থ্রা মসুং ফিখন অমমমগী অপাকপনা খুদুপ মরিনি~। ফিখন তরামাথোই অদু পাক চাউবা অমতা ওইরম্মী~।
\v 16 মহাক্না ফিখন মঙাদি অমগা অমগা তাইশিন্নরম্মী অমসুং অতোপ্পা ফিখন তরুক অদুসু অমগা অমগা তাইশিন্নরম্মী~।
\v 17 মহাক্না তাইশিন্নখ্রবা ফিখন অদুগী অরোইবা ফিবান্দা কোঙ্গোই য়াঙ্খৈ পাল্লম্মী~। অদুগা মহাক্না অনীশুবা তাইশিন্নরিবা ফিখনগী ফিবান্দসু কোঙ্গোই য়াঙ্খৈ পাল্লম্মী~।
\v 18 ফিয়ূম অদু অমতা ওইনা তাইশিন্নবগীদমক মহাক্না পিথ্রাইগী কোচি য়াঙ্খৈ পাল্লম্মী~।
\v 19 মহাক্না অঙাঙবা মচু শঙলবা য়াউ লাবগী মঊন্না ফিয়ূম অদু কূপ্নবা অমা শেম্লম্মী~। অদুগা \f + \fr 36:19 \fk তহশ: \ft শা অসিগী মশক চপ চানা খঙদে~। গ্লোসরিদা য়েংবিয়ু~।\f*তহশকী মঊন্না মদুগী মথক্তা কূপ্নবা অমা শেম্লম্মী~।
\s1 উপাকশিং অমসুং ফম্বাকশিং
\p
\v 20 মহাক্না লৈফম ফিশঙগীদমক য়ুংখৎনবা শিটীম উগী উপাকশিংসু শারম্মী~।
\v 21 উপাক অমগী অশাংবনা খুদুপ তরা অমসুং উপাক অমগী অপাকপনা খুদুপ অমা মখায় ওইরম্মী~।
\v 22 উপাক অমদা অমগা অমগা লাপ্পা মান্ননা উচন অনী অনী লৈরম্মী~। অসুম্না মহাক্না ফিশঙগী উপাক পূম্নমক্তা তৌরম্মী~।
\v 23 মহাক্না ফিশঙগীদমক উপাকশিং শেমখি: খা থংবা নাকনগীদমক উপাক কুন শেমখি~।
\v 24 মহাক্না উপাক কুনগী মখাদা তাইশিন্ননবা লুপাগী ফম্বাক নিফু শারম্মী~। উপাক অমগী মখাদা মদুগী উচন অনীগীদমক তাইশিন্নবা ফম্বাক অনী অনী, অতোপ্পা উপাক অমগী মখাদা উচন অনীগীদমক তাইশিন্ননবা ফম্বাক অনী অনী লৈরম্মী~।
\v 25 ফিশঙগী অনীশুবা নাকন অৱাং থংবরোমগীদমক মহাক্না উপাক কুন শারম্মী,
\v 26 মখোয়গী লুপাগী ফম্বাক নিফু, উপাক অমগী মখাদা তাইশিন্ননবা ফম্বাক অনী অমসুং অতোপ্পা উপাক্কী মখাদা তাইশিন্নবা ফম্বাক অনী শেম্লম্মী~।
\v 27 ফিশঙগী নোংচুপ থংবা অরোইবা নাকনগীদমক মহাক্না উপাক তরুক শারম্মী~।
\v 28 ফিশঙগী চিথেক্কীদমক নাকন অনীদা মহাক্না উপাক অনী শারম্মী~।
\v 29 উপাক অনী অদু মখাদা লোন্নরম্মী অমসুং মতোন থংবা শরূক্তসু মদু চগো অমদা শম্নরম্মী~। মহাক্না অনীমক চিথেক অনীদা অদুম্না তৌখি~।
\v 30 মদুদা উপাক নিপান লৈরম্মী; লুপাগী ফম্বাক তরাতরুক অমসুং উপাক অমমমগী মখাদা ফম্বাক অনী অনী লৈরম্মী~।
\p
\v 31 অদুদগী মহাক্না শিটীম উনা মচৈশিং শাখি: ফিশঙগী নাকন অমগী উপাকশিংগীদমক মচৈ মঙা,
\v 32 ফিশঙগী অতোপ্পা নাকনগী উপাকশিংগীদমক মচৈ মঙা, অদুগা মহাক্না ফিশঙগী নোংচুপ থংবা নাকনগীদমক মচৈ মঙা শাখি~।
\v 33 মহাক্না ময়ায় থংবা মচৈ অদুনা উপাকশিং অদুগী ময়ায়দা নাকন অমদগী অতোপ্পা নাকন অমা ফাওনা লেংশিনখি~।
\v 34 অদুদগী মহাক্না উপাকশিং অদু সনানা য়োমখি অমসুং মচৈশিং অদু ফানবা সনাগী চগোশিং শাখি, অদুগা মচৈশিং অদু সনানা য়োমখি~।
\p
\v 35 মহাক্না শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অশুংবা অনানবা লিনেন্না ফিখন শাখি; মদুদা খূৎ-শা হৈবা মীনা খরূবশিং লোনখি~।
\v 36 মহাক্না মদুগীদমক শিটীম উনা য়ূম্বী মরি শাখি, অদুগা মদু সনানা য়োমখি; মখোয়গী কোচিশিং অদু সনাগী ওইরম্মী~। মহাক্না মখোয় অদুগীদমক লুপাগী তাইশিন্নফম ফম্বাক মরি হৈখি~।
\p
\v 37 মহাক্না ফিশঙগী চঙফমগী ফিখন অমা শাখি~। মদু শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অশুংবা অনানবা লিনেন্না লোন্দুনা শাবনি;
\v 38 মদুগী য়ূম্বী মঙা অমসুং মদুগী কোচিশিং, অদুগা মহাক্না মদুগী মতোনশিং অমসুং ফাজিন্নবশিং অদু সনানা য়োমখি, অদুবু মখোয়গী ফম্বাক মঙা অদু পিথ্রাইনা শারম্মী~।
\c 37
\s1 ৱালেপ্নবগী উপু
\p
\v 1 বেজালেলনা শিটীম উনা উপু অমা শাখি~। মদু \f + \fr 37:1 \fk খুদুপ: \ft খুদুপ অমদি ইঞ্চি 18 নি~।\f*খুদুপ অনী মখায় শাংই অমসুং খুদুপ অমা মখায় পাকই, অদুগা খুদুপ অমা মখায় ৱাংই~।
\v 2 অদুগা মহাক্না মদু মনুং অমসুং মপান অনীমক অশেংবা সনানা য়োমখি অমসুং মদুগী অকোয়বদা সনানা মপান চেনখি~।
\v 3 অদুগা মহাক্না উপু অদুগীদমক হৈদুনা সনাগী চগো মরি শারগা মদুগী চিথেক মরিদা পানশিনখি~। মদুগী নাকন অমদা চগো অনী অমসুং অতোপ্পা নাকন অমদা চগো অনী লৈরম্মী~।
\v 4 মহাক্না শিটীম উগী পাবোৎচৈশিং শাদুনা মদু সনানা য়োমখি~।
\v 5 অদুদগী মহাক্না উপু অদু পুনবা নাকন্দা পাল্লিবা চগোশিং অদুদা পাবোৎচৈশিং অদু থিংজিনখি~।
\p
\v 6 মহাক্না অশেংবা সনানা কুবিফম শাখি; মদু খুদুপ অনী মখায় শাংই অমসুং খুদুপ অমা মখায় পাকই~।
\v 7 মহাক্না সনাগী খরূব অনী শাখি, কুবিফম অদুগী নাকন অনীদা মহাক্না খরূবশিং অদু য়ৈথোক্তুনা শাখি~।
\v 8 \f + \fr 37:8 \fk খরূব: \ft স্বর্গদূত কাঙবু অমনি~।\f*খরূব অমনা নাকন অমদা অমসুং খরূব অমনা অতোপ্পা নাকন অমদা লৈরম্মী~। মহাক্না খরূবশিং অদু কুবিফমগা মশা অমতা ওইনা নাকন অনীদা শাখি~।
\v 9 খরূবশিং অদুনা মথক্লোমদা মশা ফন্দোক্তুনা মখোয়গী মশানা কুবিফম অদু কূপশিন্দুনা লৈরম্মী~। মখোয়গী মমায় অদু অমগা অমগা ওনশিন্নৈ; খরূবশিং অদুগী মমায় অদু কুবিফম্লোমদা ওনশিন্দুনা লৈরম্মী~।
\s1 অউৎ তলগী টেবল
\p
\v 10 বেজালেলনা শিটীম উনা টেবল অমা শাখি; মদু খুদুপ অনী শাংই, খুদুপ অমা পাকই অমসুং খুদুপ অমা মখায় ৱাংই~।
\v 11 মহাক্না মদু অশেংবা সনানা য়োমখি অমসুং মদুগী অকোয়বদা সনানা মপান চেনখি~।
\v 12 মহাক্না মদুগী অকোয়বদা \f + \fr 37:12 \fk খূবাক: \ft খূবাক অমনা ইঞ্চি 5 রোমি~।\f*খূবাক অমা পাক্না মপান অমসু তপশিনখি অমসুং মদুগী মপান অকোয়বা অদু সনানা মপান চেনখি~।
\v 13 মহাক্না মদুগীদমক সনাগী চগো মরিসু হৈরগা মদুগী মখোঙ মরিগী চিথেক মরিদা পানশিল্লে~।
\v 14 টেবল অদু পুনবগীদমক পাবোৎচৈশিং থিংজিনফম ওইরিবা চগোশিং অদু মপান অদু নক্না লৈরম্মী~।
\v 15 টেবল অদু পুনবা মহাক্না শিটীম উনা পাবোৎচৈশিং শারম্মী অমসুং মদু সনানা য়োমখি~।
\v 16 অদুগা মহাক্না টেবল মথক্তা লৈরিবা পাত্রশিং, হায়বদি পুখমশিং, খাবৈশিং, তেঙ্গোৎশিং অমসুং থক্নবগী কৎনপোৎ হৈথনবা খরুংশিং অদু অশেংবা সনানা শারম্মী~।
\s1 সনাগী থাউমৈ মখোঙ
\p
\v 17 মহাক্না অশেংবা সনানা থাউমৈ মখোঙ অমসু য়ৈথোক্তুনা শারম্মী; থাউমৈ মখোঙ, মশাশিং, তেঙ্গোৎশিং, পোঙথোকপা শরূকশিং অমসুং লৈশিং অদু মশা অমতা ওইরম্মী~।
\v 18 মদুগী নাকনশিংদগী মশা তরুক লোঙথোরকই: থাউমৈ মখোঙ অদুগী নাকন অমদগী মশা অহুম, অতোপ্পা নাকন্দগী মশা অহুম লোঙথোরকই~।
\v 19 মশা অমদা অলমোন্দ মপালগুম্বা তেঙ্গোৎ অহুম অমসুং পোঙথোকপা শরূক অমগা লৈ অমগা লৈরম্মী; অতোপ্পা মশাদা অলমোন্দ মপালগুম্বা তেঙ্গোৎ অহুম অমসুং পোঙথোকপা শরূক অমগা লৈ অমগা লৈরম্মী~। অসুম্না থাউমৈ মখোঙদগী মশা তরুক লোঙথোরকপনি~।
\v 20 অদুগা থাউমৈ মখোঙদা অলমোন্দ মপালগুম্বা তেঙ্গোৎ মরি অমসুং মদুগী পোঙথোকপা শরূকশিং অমসুং লৈশিং লৈরম্মী~।
\v 21 অদুগা থাউমৈ মখোঙ অদুদগী লোঙথোরকপা মশা তরুক অদুগী মশা অনীগী মখাদা পোঙথোকপা শরূক অমা, অতোপ্পা মশা অনীগী মখাদা পোঙথোকপা শরূক অমা অমসুং অতোপ্পা মশা অনীগী মখাদা পোঙথোকপা শরূক অমা লৈরম্মী~।
\v 22 মখোয়গী পোঙথোকপা শরূকশিং অমসুং মশাশিং অদু মশা অমতদগী ওইরম্মী; পূম্নমক অসি অশেংবা সনানা য়ৈথোক্তুনা অমতা ওইনা শাবনি~।
\v 23 অদুগা বেজালেলনা মহাক্কী থাউমৈ তরেৎ, মদুগী চেগপশিং অমসুং তান্থি পূখমশিং অদু অশেংবা সনানা শারম্মী~।
\v 24 মহাক্না অশেংবা সনা \f + \fr 37:24 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত অমনা মখোঙ অমসুং মদুগী পাত্র পূম্নমক শারম্মী~।
\s1 মেক্রুক থানবা লাৎনপূং
\p
\v 25 অদুগা মহাক্না শিটীম উনা মেক্রুক থানবা লাৎনপূং অমসু শারম্মী: মদু খুদুপ অমা শাংই, খুদুপ অমা পাকই অমসুং মরাক ময়ুং মান্নৈ; মদু খুদুপ অনী ৱাংই, মচীশিং অদু লাৎনপূং অদুগা মশা অমতা ওইরম্মী~।
\v 26 মহাক্না মদুগী মথক অমসুং নাকনগী অকোয়বা অদু অমসুং মচীশিং অদু অশেংবা সনানা য়োম্লম্মী~। অদুগা মহাক্না মদুগী অকোয়বা অদুসু সনানা মপান চেল্লম্মী~।
\v 27 মহাক্না মপান অদুগী মখাদা সনানা চগো অনী শারগা নাকন অনীগী চিথেক অনীদা পাল্লম্মী~। মদু পুনবা পাবোৎচৈশিংগী থিংজিনফম ওইরম্মী~।
\v 28 মহাক্না শিটীম উনা পাবোৎচৈশিং শারম্মী অমসুং মদু সনানা য়োম্লম্মী~।
\v 29 মহাক্না মনম নুংশিবা পোৎ শেম্বা হৈবা মী অমগী থবক্কুম্না অশেংবা অভিষেক্কী থাউ অমসুং মনম নুংশিবা অশেংবা মেক্রুক শেম্লম্মী~।
\c 38
\s1 মৈ থাদোকপা কৎনপোৎকী লাৎনপূং
\p
\v 1 বেজালেলনা শিটীম উনা মৈ থাদোকপগী কৎনপোৎকী লাৎনপূং অমা শারম্মী: মদু \f + \fr 38:1 \fk খুদুপ: \ft খুদুপ অমদি ইঞ্চি 18 নি~।\f*খুদুপ মঙা শাংই অমসুং খুদুপ মঙা পাকই; মদু চিথেক নাইরম্মী অমসুং খুদুপ অহুম ৱাংলম্মী~।
\v 2 মহাক্না মদুগী চিথেক মরিদা মচীশিংসু শারম্মী; মচীশিং অদু লাৎনপূং অদুগা মশা অমতা ওইরম্মী~। মহাক্না মচীশিং অদু পিথ্রাইনা য়োম্লম্মী~।
\v 3 অদুগা মহাক্না লাৎনপূং অদুগীদমক পাত্র পূম্নমক, চফূ, খাবৈ, তেঙ্গোৎ, শদোং কোখৎনবা কোচি অমসুং খাং শারম্মী~। মহাক্না হায়রিবা পাত্রশিং অসি পিথ্রাইনা শারম্মী~।
\v 4 অদুগা মহাক্না লাৎনপূং অদুগীদমক লাৎনপূংগী অকোয়বগী মখাদা পিথ্রাইনা খরায় অমা শাখি অমসুং মদু লাৎনপূংগী ময়ায়দা লৈরম্মী~।
\v 5 পাবোৎচৈশিং ফানবগীদমক পিথ্রাইগী খরায়গী চিথেক মরিদা মহাক্না চগো মরি হৈখি~।
\v 6 মহাক্না শিটীম উনা পাবোৎচৈশিং শারগা পিথ্রাইনা য়োমখি~।
\v 7 অদুগা লাৎনপূং অদু পুনবা মহাক্না পাবোৎচৈশিং অদু লাৎনপূংগী নাকন্দা লৈরিবা চগোশিং অদুদা থিংজিনখি~। মহাক্না লাৎনপূং অদু উপাক্না মনুং ইহাঙ হাঙনা শারম্মী~।
\p
\v 8 মহাক্না পিথ্রাইগী হাম্ন-ফূ শারম্মী অমসুং মদুগী মখোঙসু পিথ্রাইনা শারম্মী~। মহাক্না মদু উনফম ফিশঙগী চঙফমদা তিল্লরিবী থৌগল তৌরিবী নুপীশিংগী পিথ্রাইগী মিংশেন্দগী শাবনি~।
\s1 শূমাঙ
\p
\v 9 অদুগা মহাক্না শূমাঙ শেমখি~। শূমাঙগী খা থংবা নাকনগী অশুংবা অনানবা লিনেনগী ফিখনশিং অদু খুদুপ চামা শাংলম্মী~।
\v 10 মখোয়গী য়ূম্বী কুন অমসুং ফম্বাক কুন পিথ্রাইনা শারম্মী~। অদুবু য়ূম্বীশিং অদুগী কোচিশিং অমসুং মখোয়গী ফাজিন্নবশিং অদু লুপানা শারম্মী~।
\v 11 অদুগা অৱাং থংবা নাকন্দসু ফিখনশিং অদু খুদুপ চামা শাংলম্মী~। মখোয়গী য়ূম্বী কুন অমসুং মখোয়গী ফম্বাক কুন পিথ্রাইনা শারম্মী~। য়ূম্বীশিং অদুগী কোচিশিং অমসুং মখোয়গী ফাজিন্নবশিং অদু লুপানা শারম্মী~।
\v 12 নোংচুপ থংবা নাকন্দা খুদুপ য়াঙ্খৈ পাকপা ফিখনশিং অদু শারম্মী~। মখোয়গী য়ূম্বী তরা অমসুং মখোয়গী তাইশিন্নফম ফম্বাক তরা লৈরম্মী~। য়ূম্বীশিং অদুগী কোচিশিং অমসুং মখোয়গী ফাজিন্নবশিং অদু লুপানা শারম্মী~।
\v 13 নোংপোক থংবা নাকন্দা নোংপোক্লোমদা শূমাঙ অদু খুদুপ য়াঙ্খৈ পাক্লম্মী~।
\v 14 থোঙজাউগী নাকন অমগী ফিখনশিংদি খুদুপ তরামঙা শাংলম্মী~। মখোয়গী য়ূম্বী অহুম অমসুং মখোয়গী ফম্বাক অহুম লৈরম্মী~।
\v 15 শূমাঙগী থোঙজাউগী অতোপ্পা নাকন অনীমক্তা ফিখনশিং খুদুপ তরামঙা ওইরম্মী~। মখোয়গী য়ূম্বী অহুম অমসুং মখোয়গী ফম্বাক অহুম লৈরম্মী~।
\v 16 শূমাঙ অকোয়বদা লৈরিবা ফিখন পূম্নমক অসি অশুংবা অনানবা লিনেন্না শাবনি~।
\v 17 য়ূম্বীশিং অদুগী ফম্বাকশিং অদু পিথ্রাইনা শাবনি; য়ূম্বীশিং অদুগী কোচিশিং অমসুং মখোয়গী ফাজিন্নবশিং অদু লুপানা শাবনি; য়ূম্বীশিংগী মতোন অদু লুপানা য়োমশিল্লি; শূমাঙগী য়ূম্বীশিং অদু লুপানা ফাজিল্লম্মী~।
\v 18 শূমাঙগী থোঙজাউগী য়ান্থনবা ফিখন অদু শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অশুংবা অনানবা লিনেন্না লোন্দুনা শারম্মী~। ফিখন অসি খুদুপ কুন শাংই, খুদুপ মঙা ৱাংই, শূমাঙগী ফিখনশিংগা মান্নরম্মী~।
\v 19 মখোয়গী য়ূম্বী মরি অমসুং মখোয়গী ফম্বাক মরি অদু পিথ্রাইনা শাবনি~। মখোয়গী কোচিশিং অদু লুপাগীনি অমসুং মখোয়গী মতোনশিং অমসুং মখোয়গী ফাজিন্নবশিং অদু লুপানা শাবনি~।
\v 20 ফিশঙগী অমসুং শূমাঙ অকোয়বগী উচুপ পূম্নমক পিথ্রাইনা শাবনি~।
\s1 ফিশঙগী মমল
\p
\v 21 মৌশিগী য়াথং মতুং ইন্না মশীং থীখিবা, পুরোহিৎ হারোনগী মচা নিপা ইথামারগী খূৎনা ইশিনখিবা, লেবী মচাশিংনা থৌগল তৌনবগী ফিশঙগী, হায়বদি সাক্ষীগী ফিশঙগী পোৎশিংগী মশীং অদু অসিনি:
\v 22 যেহোবানা মৌশিদা শানবা পীখিবা য়াথং পূম্নমক যিহূদাগী শলাই হূরগী মচা নিপা ঊরীগী মচা নিপা বেজালেলনা শাখি~।
\v 23 মহাক্কা লোয়ননা দান শলাইগী অহীসামাক্কী মচা নিপা অহোলীয়াব লৈরম্মী~। মহাক অসি হকপা খোৎপা হৈবা, খূৎ-শা হৈবা অমসুং শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অনানবা লিনেন্না লোনবা মীনি~।
\v 24 অশেংবা মফমগী থবক পূম্নমক্তা থবক্কীদমক শিজিন্নবা সনা পূম্নমক্তি, হায়বদি কৎনপোৎকী সনাদি, অশেংবা মফমগী শেকেল মতুং ইন্না \f + \fr 38:24 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত কুনমাপন অমসুং শেকেল চাতরেৎ কুন্থ্রা ওইরম্মী~।
\v 25 মীয়ামগী মশীং থীখ্রবা লুপা অদু অশেংবা মফমগী শেকেল মতুং ইন্না মীশিংদগী তালন্ত চামা অমসুং শেকেল লীশীং অমগা চাতরেৎ হুম্ফুতরামঙা লৈরম্মী~।
\v 26 মী খুদিংনা \f + \fr 38:26 \fk বেকা: \ft বেকা অমসি শিনমী অমগী নুমিৎ 2 গী অশূমন্নি~।\f*বেকা অমা, হায়বদি অশেংবা মফমগী শেকেল মতুং ইন্না শেকেল তঙ্খায় অমা পীখি~। মখোয়না মশীং থীখ্রবা নিপা খুদিং অসি চহী কুন অমসুং কুনগী মথক ওইরম্মী~। অপূনবা মীশিং অসি মী লাখ তরুক লীশীং অহুম চামঙা য়াঙ্খৈনি~।
\v 27 অশেংবা মফমগী ফম্বাক অমসুং ফিখনগী ফম্বাক হৈনবা লুপা তালন্ত চামা লৈরম্মী~। ফম্বাক অমমমগীদমক তালন্ত অমমম, ফম্বাক চামগীদমক তালন্ত চামা শিজিন্নরম্মী~।
\v 28 শেকেল লীশীং অমগা চাতরেৎ হুম্ফুতরা মঙানা মহাক্না য়ূম্বীশিং অদুগী কোচিশিং শাখি, য়ূম্বীশিং অদুগী মতোন অদু য়োমখি অমসুং মখোয় অদু ফাজিনখি~।
\v 29 অদুগা কৎনপোৎকী পিথ্রাইদি তালন্ত হুম্ফুতরা অমসুং শেকেল লীশীং অনীগা চামরিনি~।
\v 30 বেজালেলনা উনফম ফিশঙগী চঙফমগী ফম্বাকশিং, পিথ্রাইগী লাৎনপূং, মসিগীদমক পিথ্রাইগী খরায় অমসুং লাৎনপূংগী পাত্র পূম্নমক,
\v 31 শূমাঙ অকোয়বগী ফম্বাকশিং, শূমাঙগী থোঙজাউগী ফম্বাকশিং, ফিশঙগী উচুপ পূম্নমক অমসুং শূমাঙ অকোয়বগী উচুপ পূম্নমক মদুদগী শাখি~।
\c 39
\s1 হারোনগী অশেংবা ফিরোনশিং
\p
\v 1 অশেংবা মফমদা থৌগল তৌবদা শিজিন্ননবা শংবান্নবা মচু, মঙ্গ‍্রা মচু অমসুং ঙাংশং ঙাঙবা মচুনা থৌগলগী ফিরোন যেহোবানা মৌশিদা য়াথং পীখিবগুম্না, হারোনগীদমক অশেংবা ফিরোন মখোয়না শারম্মী~।
\v 2 বেজালেলনা সনানা, শংবান্নবা মচু, মঙ্গ‍্রা মচু, ঙাংশং ঙাঙবা মচুনা অমসুং অশুংবা অনানবা লিনেন্না এফোদ শারম্মী~।
\v 3 অদুগা খূৎ-শা হৈবা মীনা শংবান্নবা মচু, মঙ্গ‍্রা মচু অমসুং ঙাংশং ঙাঙবা মচুগী লংগী মরক্তা অমসুং অনানবা লিনেন্দা থবক তৌনবা মখোয়না সনা অদু মপাক ওইনা পানা য়ৈথোক্তুনা য়াম্না কূপ্পা তারা ওইনা ককথৎলম্মী~।
\v 4 মখোয়না এফোদকীদমক লেংবানগী ফিনাশিং পূন্না তাইশিন্ননবা শারম্মী~। মদুগী মতোন অনী পূন্না তাইশিন্নরম্মী~।
\v 5 অদুগা এফোদকী মথক্তা লাক্লিবা ফজনা লোল্লবা খ্বাঙয়েৎ অদু এফোদকা মদুগী থবক মতুং ইন্না অমতা ওইরম্মী~। যেহোবানা মৌশিদা হায়খিবগুম্না, মদু সনানা, শংবান্নবা মচু, মঙ্গ‍্রা মচু, ঙাংশং ঙাঙবা মচুনা অমসুং অশুংবা অনানবা লিনেন্না শারম্মী~।
\p
\v 6 সনানা হাজং য়ৈখ্রবা ওনিক্সকী নূঙশিং মখোয়না শেম শারম্মী, নূঙশিং অদুগী মথক্তা চূমশিং হকপগুম্না ইস্রায়েল মচাশিংগী মমিংশিং হক্লম্মী~।
\v 7 বেজালেলনা নূঙশিং অদু এফোদকী লেংবানগী ফিনাদা হাপ্লম্মী~। যেহোবানা মৌশিদা হায়খিবগুম্না, নূঙশিং অদু ইস্রায়েল মচাশিংবু নীংশিংনবনি~।
\p
\v 8 খূৎ-শা হৈবা মীনা এফোদ শাবা অদুগুম্না, মহাক্না সনানা, শংবান্নবা মচু, মঙ্গ‍্রা মচু, ঙাংশং ঙাঙবা মচুনা অমসুং অশুংবা অনানবা লিনেন্না থবাকখাঙ শারম্মী~।
\v 9 থবাকখাঙ অদু মরাক ময়ুং মান্নরম্মী অমসুং মখোয়না মদু মরোল অনী শারম্মী~। মসি থুপচিনবদা \f + \fr 39:9 \fk কাপ: \ft কাপ অমসি ইঞ্চি 9 রোম্নি~।\f*কাপ অমা শাংই অমসুং কাপ অমা পাকই~।
\v 10 মখোয়না মদুদা নূঙগী পরেং মরি থিনখি~। অহানবা পরেংদা সার্দিস, টোপাজ অমসুং কার্বঙ্কল নূঙ থিনখি; মসি অহানবা পরেংনি~।
\v 11 অদুগা অনীশুবা পরেংদা এমর‍্যালড, শ্যাফাইর অমসুং হীরা নূঙ থিনখি~।
\v 12 অদুগা অহুমশুবা পরেংদা জ্যাসিন্থ, এগেৎ অমসুং এমেথিষ্ট নূঙ থিনখি~।
\v 13 অদুগা মরিশুবা পরেংদা বেরিল, ওনিক্স অমসুং জ্যাস্পর নূঙ থিনখি~। মখোয়না নূঙশিং অসি সনানা হাজং য়ৈরিবা মফমদা থিনখি~।
\v 14 নূঙশিং অসি ইস্রায়েল মচাশিংগী মমিং মতুং ইন্না লৈরম্মী; চূম হকপগুম্না মখোয়গী মিং মতুং ইন্না তরানিথোই ওইরম্মী~। নূঙ অমমমদা শলাই তরানিথোইগী মমিং অমমম হকখি~।
\v 15 অদুগা মখোয়না থবাকখাঙগী মথক্তা অশেংবা সনাগী থাউনম পরেংনা অরোইবদা মরীশিং শারম্মী~।
\v 16 অদুগা মখোয়না সনাগী হাজং য়ৈবা অনী অমসুং সনাগী চগো অনী শারম্মী অমসুং সনাগী চগো অনী অদু থবাকখাঙগী অরোইবা অনীদা পানশিল্লম্মী~।
\v 17 অদুগা মখোয়না সনাগী থাউনম মরী অনী থবাকখাঙগী মতোন্দা লৈরিবা চগো অনীদা পানশিল্লম্মী~।
\v 18 থাউনম মরী অনীগী মতোন অনী অদু হাজং য়ৈখিবা মফম অনী অদুদা মখোয়না ফাজিল্লম্মী, অদুগা মদু এফোদকী লেংবানগী ফিনা মমাঙদা পানশিল্লম্মী~।
\v 19 মখোয়না সনাগী চগো অনী শারম্মী অমসুং মখোয়না মদু থবাকখাঙগী মতোন অনীদা পানশিল্লম্মী~। মখোয়না মদু এফোদলোমদা মনুং থংবা মপান্দা পানশিল্লম্মী~।
\v 20 অদুগা মখোয়না সনাগী চগো অনী শারম্মী অমসুং মখোয়না মদু এফোদকী লেংবানগী ফি অনীগী মখাদা পানশিল্লম্মী~। মখোয়না মদু মমাঙ থংবা শরূক্তা, তাইশিন্নফমগী মনাক্তা, এফোদকী ফজনা লোল্লবা খ্বাঙয়েৎকী মথক্তা থম্লম্মী~।
\v 21 অদুগা যেহোবানা মৌশিদা য়াথং পীখিবগুম্না, এফোদকী খ্বাঙয়েৎ মথক্তা লৈনবা অমসুং থবাকখাঙ অদু এফোদ অদুদগী নান্থোক্তনবা মখোয়না থবাকখাঙ অদু মদুগী চগোশিং অদুগা এফোদকী চগোশিং অদুগা শংবান্নবা থৌরী অমনা পুনশিল্লম্মী~।
\p
\v 22 অদুদগী মহাক্না এফোদকী অচোনবা ফূরিৎ অদু শংবান্নবা মচুতনা লোন্দুনা শারম্মী~।
\v 23 অদুগা অচোনবা ফূরিৎ অদুগী ময়ায়দা অহোবা অমা লৈরম্মী~। মদু হক্কন ফূরিৎকী অহোবগুম্না মদু শেগায়দনবা অহোবা অদুগী অকোয়বদা লোন্দুনা ফাজিল্লম্মী~।
\v 24 মখোয়না অচোনবা ফূরিৎকী ফিবান্দা শংবান্নবা মচু, মঙ্গ‍্রা মচু অমসুং ঙাংশং ঙাঙবা মচুগী অশুংবা অনানবা লিনেন্না কফোইশিং লোল্লম্মী~।
\v 25 মখোয়না অশেংবা সনাগী শরিকশিংসু শারম্মী, অদুগা শরিকশিং অদু অচোনবা ফূরিৎ অদুগী ফিবান অকোয়বদা কফোইশিংগী কারক্তা থম্লম্মী~।
\v 26 যেহোবানা মৌশিদা হায়খিবগুম্না, থৌগল তৌবদা লিৎনবা অচোনবা ফূরিৎ অদুগী ফিবান অকোয়বদা শরিক অমা অমসুং কফোই অমা, শরিক অমা অমসুং কফোই অমা লৈরম্মী~।
\v 27 মখোয়না হারোন অমসুং মহাক্কী মচাশিংগীদমক খূৎ-শা হৈনা শুংবা অনানবা লিনেন্না অচোনবা ফূরিৎশিং শেম্লম্মী~।
\v 28 মখোয়না অনানবা লিনেন্না কোকয়েৎ অমসুং অনানবা লিনেন্না কোকখুম অমসুং অশুংবা অনানবা লিনেন্না ফিনুংগী ফিজোন শেমখি~।
\v 29 যেহোবানা মৌশিদা য়াথং পীখিবগুম্না, মখোয়না শংবান্নবা মচু, মঙ্গ‍্রা মচু, ঙাংশং ঙাঙবা মচু অমসুং অশুংবা অনানবা লিনেন্না লোনবা মীনা খ্বাঙয়েৎ অমা শেমখি~।
\p
\v 30 মখোয়না অশেংবা সনাগী অশেংবা লূহুপ মপাক অমা শাখি অমসুং মদুগী মথক্তা চূম হকপগুম্না <<যেহোবাদা অশেংবা>> হায়না ইরম্মী~।
\v 31 যেহোবানা মৌশিদা য়াথং পীখিবগুম্না, মদু কোকয়েৎকী মথক্তা থেৎনবা মখোয়না শংবান্নবা মচুগী থৌরী অমনা মদুগী মথক্তা পুনশিল্লম্মী~।
\v 32 মতৌ অসুম্না মখোয়না উনফম ফিয়ূমগী, হায়বদি ফিশঙগী থবক পূম্নমক শাবা লোইশিনখি~। যেহোবানা মৌশিদা য়াথং পীখিবা খুদিংমক অদুগী মতুং ইন্না ইস্রায়েল মচাশিংনা তৌখি; অসুম্না মখোয়না তৌখি~।
\p
\v 33 অদুদগী মখোয়না ফিশঙ অদু মৌশিগী মফমদা পুরকখি~। মখোয়না ফিয়ূম অমসুং মদুগী পোৎচৈশিং, কোচিশিং, উপাকশিং, মচৈশিং, য়ূম্বীশিং অমসুং তাইশিন্নবা ফম্বাকশিং,
\v 34 অঙাঙবা মচু শঙলবা য়াউ লাবগী মঊনশিংগী কূপ্নবশিং, তহশকী কূপ্নবা মঊনশিং অমসুং কূপ্নবা ফিখনশিং,
\v 35 সাক্ষীগী উপু অমসুং মদুগী পাবোৎচৈশিং অমসুং কুবিফম,
\v 36 টেবল অমসুং মদুগী পাত্র পূম্নমক অমসুং অউৎ-তল,
\v 37 পরেং নাইনা থম্নবা অশেংবা থাউমৈ মখোঙ অমসুং থাউমৈশিং অমসুং মদুগী পাত্র পূম্নমক অমসুং মঙানগীদমক থাউ,
\v 38 সনাগী লাৎনপূং, অভিষেক তৌনবা থাউ, মনম নুংশিবা মেক্রুক অমসুং ফিশঙগী চঙফমগী ফিখনশিং,
\v 39 পিথ্রাইগী লাৎনপূং অমসুং মদুগী পিথ্রাইগী খরায়, পাবোৎচৈশিং অমসুং পাত্র পূম্নমক, হাম্ন-ফূ অমসুং মদুগী মখোঙ,
\v 40 শূমাঙগী ফিখনশিং, মদুগী য়ূম্বীশিং, মদুগী তাইশিন্নবা ফম্বাকশিং, শূমাঙগী থোঙজাউগী ফিখন, মদুগী থৌরীশিং অমসুং উচুপশিং, উনফম ফিয়ূমগীদমক ফিশঙগী থৌগলগীদমক পাত্র পূম্নমক,
\v 41 অশেংবা মফমদা থৌগল তৌনবা থৌগল তৌবগী ফিরোনশিং, হায়বদি পুরোহিৎ ওইনা থৌগল তৌনবা পুরোহিৎ হারোনগীদমক অশেংবা ফিরোনশিং অমসুং মহাক্কী মচা নিপাশিংগীদমক ফিরোনশিং পুরকখি~।
\v 42 যেহোবানা মৌশিদা পীখিবা য়াথং পূম্নমক্কী মতুং ইন্না ইস্রায়েল মচাশিংনা থবক পূম্নমক তৌখি~।
\v 43 মৌশিনা থবক পূম্নমক অদুগী মথক্তা য়েংশিনখি, অদুগা য়েংউ, যেহোবানা য়াথং পীখিবগুম্না, মখোয়না থবক পূম্নমক তৌখি; অসুম তৌনা মখোয়না মদু তৌখি~। অদুগা মৌশিনা মখোয়বু বোর পীখি~।
\c 40
\s1 ফিশঙ খনগৎপা
\p
\v 1 যেহোবানা মৌশিদা হায়খি,
\v 2 <<অহানবা থাগী অহানবা নুমিত্তা নহাক্না উনফম ফিয়ূম, হায়বদি ফিশঙ খনগৎকদবনি~।
\v 3 অদুগা নহাক্না সাক্ষীগী উপু অদু মফম অদুদা থমগদবনি অমসুং উপু অদু ফিখন অমনা খঞ্জিনগদবনি~।
\v 4 অদুগা নহাক্না টেবল অদু মনুংদা পুশিনগদবনি অমসুং মদুগী মথক্তা থমগদবা পোৎ খুদিংমক মফম চানা থমগদবনি, নহাক্না থাউমৈ মখোঙ অদু মনুংদা পুশিল্লক্কদবনি অমসুং থাউমৈশিং থানগৎকদবনি~।
\v 5 অদুগা নহাক্না মেক্রুক থানবা সনাগী লাৎনপূং অদু সাক্ষীগী উপু অদুগী মমাঙদা থমগদবনি, অদুগা ফিশঙগী চঙফমগী ফিখন থমগদবনি~।
\v 6 মৈ থাদোকপগী কৎনপোৎকী লাৎনপূং অদু উনফম ফিশঙগী চঙফম মমাঙদা থমগদবনি~।
\v 7 অদুগা নহাক্না হাম্ন-ফূ অদু উনফম ফিশঙ অমসুং লাৎনপূংগী মরক্তা থমগদবনি অমসুং মদুদা ঈশিং হাপকদবনি~।
\v 8 অদুগা নহাক্না মদুগী অকোয়বদা শূমাঙ থমগদবনি অমসুং শূমাঙগী থোঙজাউদা ফিখন খনগদবনি~।
\v 9 অদুদগী নহাক্না অভিষেক তৌনবা থাউ লৌদুনা ফিশঙ অমসুং মদুগী মনুংদা লৈবা পূম্নমক অদু অভিষেক তৌগদবনি অমসুং নহাক্না মদু অমসুং মদুগী পাত্র পূম্নমক শেংদোক্কদবনি অমসুং মদু শেংগনি~।
\v 10 নহাক্না মৈ থাদোকপগী কৎনপোৎকী লাৎনপূং অমসুং মদুগী পোৎ পূম্নমক অভিষেক তৌগদবনি অমসুং লাৎনপূং অদু শেংদোকউ, অদুগা লাৎনপূং অদু খ্বাইদগী শেংগনি~।
\v 11 নহাক্না হাম্ন-ফূ অমসুং মদুগী মখোঙ অদু অভিষেক তৌ অমসুং মদু শেংদোকউ~।
\v 12 অদুদগী নহাক্না হারোন অমসুং মহাক্কী মচা নিপাশিংবু উনফম ফিশঙগী চঙফমদা পুরক্কদবনি, অদুগা মখোয়বু ঈশিংনা চামথোকপিয়ু~।
\v 13 অদুদগী মহাক্না পুরোহিৎ ওইনা ঐবু থৌগল তৌনবা নহাক্না হারোনবু অশেংবা ফিরোন শেৎপিরগা মহাকপু অভিষেক তৌগদবনি অমসুং শেংদোক্কদবনি~।
\v 14 নহাক্না মহাক্কী মচা নিপাশিংসু পুশিল্লক্কদবনি, অদুগা মখোয়বু অচোনবা ফূরিৎ লিৎপিয়ু~।
\v 15 মখোয়না পুরোহিৎ ওইনা ঐবু থৌগল তৌনবা নহাক্না মখোয়গী মপাবু অভিষেক তৌখিবগুম্না, মখোয়বু অভিষেক তৌগদবনি~। মরমদি মখোয়বু অভিষেক তৌবা অসিনা মখোয়না মখোয়গী মীরোন পূম্নমক্তা মতম পূম্নমক্কী ওইনা পুরোহিৎকী ফমদা লৈগনি~।>>
\v 16 যেহোবানা মঙোন্দা য়াথং পীখিবা পূম্নমক অদুগী মতুং ইন্না মৌশিনা তৌখি; অসুম্না মহাক্না তৌখি~।
\p
\v 17 অনীশুবা চহীগী অহানবা থাগী, অহানবা নুমিত্তা অসুম্না থোকখি, ফিশঙ খনগৎখি~।
\v 18 মৌশিনা ফিশঙ অদু খনগৎখি অমসুং মদুগী ফম্বাকশিং অদু ফাজিনখি অমসুং মদুগী উপাকশিংসু ফাজিনখি~। অদুদগী মহাক্না মদুগী মচৈশিং হাপচিনখি অমসুং মদুগী য়ূম্বীশিং য়ুংখৎখি~।
\v 19 মহাক্না ফিশঙগী মথক্তা ফিয়ূম শন্দোকখি~। যেহোবানা মৌশিদা হায়খিবগুম্না, মহাক্না ফিয়ূম কূপ্নবা অদু মদুগী মথক্তা থমখি~।
\p
\v 20 অদুদগী মহাক্না সাক্ষীগী পোৎ অদু লৌদুনা উপু মনুংদা থমখি~। মহাক্না পাবোৎচৈশিং উপু অদুদা লোনশিনখি অমসুং উপু অদুগী মথক্তা কুবিফম অদু থমখি~।
\v 21 অদুদগী যেহোবানা মৌশিদা য়াথং পীখিবগুম্না, মহাক্না উপু অদু ফিশঙ মনুংদা পুশিল্লকখি অমসুং খঞ্জিন্নবা ফিখন অদু খনগৎখি অমসুং সাক্ষীগী উপু অদু খঞ্জিনখি~।
\p
\v 22 অদুদগী মহাক্না টেবল অদু উনফম ফিশঙদা, ফিশঙগী অৱাং থংবা নাকন্দা, ফিখন অদুগী মপান্দা থমখি~।
\v 23 যেহোবানা মৌশিদা য়াথং পীখিবগুম্না, মহাক্না তল অদু টেবল মথক্তা মথং মনাউ নাইনা যেহোবাগী মাঙদা থমখি~।
\p
\v 24 মহাক্না থাউমৈ মখোঙ অদু উনফম ফিশঙদা, টেবলগা মায়োক্ননা ফিশঙগী খা থংবা নাকন্দা থমখি~।
\v 25 যেহোবানা মৌশিদা য়াথং পীখিবগুম্না, মৌশিনা যেহোবাগী মাঙদা থাউমৈশিং চুখৎখি~।
\p
\v 26 অদুদগী মহাক্না সনাগী লাৎনপূং অদু উনফম ফিয়ূমদা ফিখন অদুগী মমাঙদা থমখি~।
\v 27 যেহোবানা মৌশিদা য়াথং পীখিবগুম্না, মহাক্না মদুগী মথক্তা মনম নুংশিবা মেক্রুক থাখি~।
\p
\v 28 মহাক্না ফিশঙগী চঙফমদা ফিখন খনগৎখি~।
\v 29 মহাক্না উনফম ফিয়ূমগী ফিশঙগী চঙফমদা মৈ থাদোকপগী কৎনপোৎকী লাৎনপূং অমা থমখি~। যেহোবানা মৌশিদা য়াথং পীখিবগুম্না, মহাক্না মদুগী মথক্তা মৈ থাদোকপগী কৎনপোৎ অমসুং চানবগী কৎনপোৎ কৎখি~।
\v 30 অদুদগী মহাক্না হাম্ন-ফূ অদু উনফম ফিয়ূম অমসুং লাৎনপূংগী মরক্তা থমখি অমসুং চামথোক্নবগীদমক মদুদা ঈশিং হাপখি~।
\v 31 মৌশি, হারোন অমসুং মহাক্কী মচা নিপাশিংনা মদুদা খোঙ খূৎ হামদোকখি~।
\v 32 যেহোবানা মৌশিদা য়াথং পীখিবগুম্না, মখোয়না উনফম ফিয়ূমদা অমসুং লাৎনপূং মনাক্তা চঙবা মতমদা মখোয়না চামথোকচখি~।
\v 33 অদুগা মৌশিনা ফিশঙগী অমসুং লাৎনপূংগী অকোয়বদা শূমাঙ থমখি, অদুগা শূমাঙগী থোঙজাউগী ফিখন অদু খনগৎখি~। মতৌ অসুম্না মৌশিনা থবক পূম্নমক তৌবা লোইশিনখি~।
\s1 যেহোবাগী মতিক মঙান
\p
\v 34 অদুদগী লৈচিন অদুনা উনফম ফিয়ূম অদু কূপশিনখি অমসুং যেহোবাগী মতিক মঙান্না ফিশঙ অদু থনখি~।
\v 35 লৈচিন অদুনা উনফম ফিয়ূমগী মথক্তা লৈবগী মরম্না মৌশিনা মদুদা চঙবা ঙম্লমদে অমসুং যেহোবাগী মতিক মঙান্না ফিশঙ অদু থল্লম্মী~।
\v 36 লৈচিন অদুনা ফিশঙ অদুদগী কাখৎখিবা মতমদা, ইস্রায়েল মচাশিংনা মাঙলোমদা খোঙশানবা হৌখি~।
\v 37 অদুবু করিগুম্বা লৈচিন অদুনা কাখৎখিদবা তারবদি, মদু কাখৎত্রিবা নুমিৎ ফাওবা মখোয়না চৎপা হৌখিদে~।
\v 38 মদুগী মরমদি নুংথিলগী মতমদা যেহোবাগী লৈচিন অদু মতম পূম্নমক্তা ফিশঙ অদুগী মথক্তা লৈরম্মী, অদুগা অহিংদনা মৈ অদুনা মদুগী মথক্তা লৈরম্মী~। মসি ইস্রায়েল জাতি পূম্নমক্কী মমাঙদা মখোয়না চৎপা খুদিংদা অসুম্না তৌরম্মী~।
