\id ISA
\h যিশাইয়া
\toc3 যিশা
\toc2 যিশাইয়া
\toc1 যিশাইয়া
\mt1 যিশাইয়া
\ili অইবা: যিশাইয়া
\ili থৌদোকশিংগী চহী: খৃষ্ট মমাঙ 740-680
\ili কনাদা ইবা: যিহূদা লৈবাক
\ip ৱা তাকথোকপগী লাইরিক অসি যিশাইয়ানা ইবনি~। ৱা তাকথোকপা আমোস, হোসিয়া অমসুং মীকা অসি যিশাইয়াগা মতম অমতদা লৈরম্মী~। মসি ৱা তাকথোকপগী অচৌবা লাইরিক মরিগী মনুংদা অমনি~। ঈশ্বরনা মহাক্কী ৱা তাকথোকপা মী ওইনবা যিশাইয়াবু খা থংবা যিহূদাগী নিংথৌ লৈবাক্তা থারকখি~। চাউরাক্না খৃষ্টনা পোক্ত্রিঙৈ চহী 740 দগী 701 ফাওবগী মনুংদা, চহী 30 হেন্না যিশাইয়ানা হায়বা ইনবগা লোয়ননা ঈশ্বরনা মঙোন্দা হায়খিবা ৱা খুদিংমক যিহূদাগী মীশিংদা হায়খি~। যিশাইয়ানা হায়খিবা ৱা অদু মীশিংনা নাচুংলমদে, মরমদি মখোয়গী থম্মোই য়াম্না কল্লম্মী~। মী খরতনা পূক্নীং হোংখি~। মহাক্না ৱা তাকথোকপা মতমদা পাল্লম্বা নিংথৌ মরিগী মনুংদা হিজকীয়াতমক পূক্নীং হোংখি (পন্দুপ 36-37)~।
\ip লাইরিক অসি শরূক অনীথোক্না খাইদোকপা য়াই~। অহানবা শরূক্না (পন্দুপ 1-39) ঈশ্বরগী চৈরাক অমসুং অনীশুবা শরূক্না (পন্দুপ 40-66) ঈশ্বরগী থেমজিনবিবনি~। যিশাইয়ানা মপূঙ ওইনা তাকথোক্লম্বা ৱাফম অমদি মশীহনা লাক্কদবগী মরমদনি~। পন্দুপ 40 দগী 66 অসিদা মশীহগী মরমদা য়াম্না ফোংদোক্লি~।
\ie
\c 1
\p
\v 1 যিহূদাগী নিংথৌ উজিয়া, যোথাম, অহাজ অমসুং হিজকীয়াগী হাকতক্তা যিহূদা অমসুং যেরূশালেমগী মরমদা উখিবা আমোজগী মচা নিপা যিশাইয়াগী দর্শন~।
\s1 যিহূদাগী ফত্তবা
\q1
\v 2 হে অতিয়া নোংদোন তাও অমসুং হে মালেম মুন্না তাও;
\q1 মরমদি যেহোবানা হায়খ্রে,
\q1 <<ঐনা অঙাংশিংবু য়োকখৎলে অমসুং চাউহল্লে,
\q1 অদুবু মখোয়না ঐগী মায়োক্তা হৌরক্লে;
\q1
\v 3 শল্লাবনা মহাক্কী মপুবু,
\q1 লোলানা মহাক্কী মপুগী শজিক থাফম খঙই,
\q1 অদুবু ইস্রায়েলনদি খঙদে;
\q1 ঐগী মীশিংনা ৱাখল তাদে~।>>
\q1
\v 4 আহ! পাপ চেল্লবা জাতি,
\q1 অয়োল অরান্না মপোৎ ফারবা মীশিং,
\q1 ফত্তবা তৌবশিংগী ধারা,
\q1 লমচৎ নাইদবশিংগী মচাশিং!
\q1 মখোয়না যেহোবাবু থাদোক্লে,
\q1 মখোয়না ইস্রায়েলগী অশেংবা ইবুংঙোবু শাউনবা লক্নরে,
\q1 মখোয়না হন্দুনা চৎখ্রে~।
\q1
\v 5 নখোয়বু করিগী অমুক য়ৈগদগে?
\q1 নখোয়না মায়োক্তা হৌদুনতা লৈ~।
\q1 কোক অপূম্বা নারে,
\q1 থম্মোই অপূম্বা তুকথরে~।
\q1
\v 6 খোঙগী খূয়াদগী কোক ফাওবা
\q1 অফবা মফম অমতা লৈত্রে,
\q1 অশোকপশিং, অপোপ্পশিং অমসুং
\q1 পুমথরবা অপোম্বশিং নত্তনা~।
\q1 মখোয় অদু কূপশিন্দ্রে, পুনশিন্দ্রে,
\q1 থাউনা থোৎহন্দ্রে~।
\q1
\v 7 নহাক্কী লৈবাক অসি মাঙ তাক্লে,
\q1 নহাক্কী সহরশিং মৈনা চাকথোক্লে,
\q1 নহাক্কী লৌবুকশিং, মীতোপশিংনা নহাক্কী মাঙদা চাথোক্লে,
\q1 মীতোপশিংনা মথক মখা ওন্থোকপগুম্না মসি মাঙ তাক্লে~।
\q1
\v 8 সিয়োনগী মচা নুপীবু থাদোক্লম্লে অঙ্গুর ইংখোন্দা লৈবা খাংপোকশঙগুম,
\q1 থবিগী ইংখোন্দা লৈবা য়ায়রেকফমগুম,
\q1 কোয়শিল্লবা সহরগুম~।
\q1
\v 9 লান্মী তেঙ্গোলশিংগী যেহোবানা ঐখোয়দা লৈহৌবা মী খরতা থম্বিরমদ্রবদি,
\q1 ঐখোয় সোদোমগা মান্নরমগনি,
\q1 ঐখোয় গোমোরাগা মান্নরমগনি~।
\q1
\v 10 যেহোবাগী ৱা তাও,
\q1 সোদোমগী লৈঙাকপশিং নখোয়;
\q1 ঐখোয়গী ঈশ্বরগী ৱায়েন য়াথং মুন্না তাও,
\q1 গোমোরাগী মীশিং নখোয়~।
\q1
\v 11 <<নখোয়গী ঈরাৎপা ময়াম অসি ঐঙোন্দা করি কান্নবনো?>>
\q1 যেহোবানা হায়,
\q1 <<মৈ থাদোকপগী কৎনপোৎকী য়াউ লাবশিং,
\q1 অমসুং অনোয়বা শাশিংগী মহাউ ঐ ওক্লে~।
\q1 অদুগা শল্লাবশিংগী ঈদা ঐনা হরাউবা লৈতে,
\q1 নৎত্রগা য়াউ মচাশিংগী নৎত্রগা হামেং লাবশিংগী~।
\q1
\v 12 <<নখোয়না ঐগী মাঙদা শক উৎনবা লাকপদা,
\q1 কনানা নখোয়গী খূত্তগী মসিবু পাম্বগে,
\q1 ঐগী শূমাঙশিং নেৎশিন্নবা?
\q1
\v 13 অরেম্বা ঈরাৎপশিং অমুক হন্না পুরক্লগনু;
\q1 মেক্রুক্তি ঐগী ইফমদা তুক্কচবনি~।
\q1 \f + \fr 1:13 \fk থাশিশিং: \ft থাশিদগীনা থা নোংমা পানবা নুমিৎ~।\f*থাশিশিং অমসুং পোত্থাবা নুমিৎশিং,
\q1 মীয়াম তিন্ননবশিংগী কৌবা,
\q1 অয়োল অরান, অচৌবা তিন্নবা,
\q1 ঐনা খাঙবা ঙমদে~।
\q1
\v 14 নখোয়গী থাশিশিং অমসুং নখোয়গী লেপখ্রবা চাকখাঙবশিং ঐগী থৱায়না পামদে;
\q1 মখোয় অদু ঐঙোন্দা পোৎলূম অমনি;
\q1 মখোয় অদু পুবদা ঐ চোকথরে~।
\q1
\v 15 নখোয়না নখূৎশিং তিংথোক্লকপদা,
\q1 ঐনা নখোয়দগী ঐগী মিৎ উইশিনগনি;
\q1 হোয়, নখোয়না হন্না হন্না হায়জবদা,
\q1 ঐনা তাদুনা লৈররোই~।
\q1 নখোয়গী খূৎশিং অদু ঈনা পিক থল্লি~।
\q1
\v 16 <<নখোয় নশামক চামথোকচৌ,
\q1 নশামক শেংদোকচৌ;
\q1 নখোয়না তৌরিবা ফত্তবা অদু ঐগী মাঙদগী লৌথোকউ;
\q1 ফত্তবা তৌবা লেপ্পু;
\q1
\v 17 অফবা তৌবা তম্মু;
\q1 অচুম্বা ৱায়েন থিয়ু,
\q1 ওৎনৈরিবশিংবু চুমথোকউ,
\q1 মপা লৈজদ্রবশিংবু ঙাকথোকপিয়ু,
\q1 লুখ্রাবীশিংগীদমক য়েৎনবিয়ু~।
\q1
\v 18 <<লাকউ, ঐখোয় পূন্না ৱা তান্নসি,>>
\q1 যেহোবানা হায়,
\q1 <<নখোয়গী পাপশিং অদু লংনা ঙাঙলবা ফাওবা,
\q1 মখোয় উনগুম্না ঙৌহনগনি;
\q1 মখোয় অদু ঙাংশং ঙাঙলবা ফাওবা,
\q1 মখোয় য়াউ মতুগুম ওইহনগনি~।
\q1
\v 19 নখোয়না য়ানিংলবদি অমসুং হায়বা ইল্লবদি,
\q1 নখোয়না লম অদুগী অফবা চাগনি~।
\q1
\v 20 অদুবু নখোয়না য়াদ্রবদি অমসুং লম হেল্লবদি,
\q1 থাঙশাংনা নখোয়বু মাঙহনগনি>>;
\q1 মরমদি যেহোবাগী মচীন্না হায়খ্রে~।
\s1 মাঙথরক্লবা সহর
\q1
\v 21 থাজবা য়াবা সহর অদু করম্না ওক্তবী ওইরক্লিবা!
\q1 মসি অচুম্বা ৱায়েন্না থল্লম্বনি;
\q1 মসিগী মনুংদা ধর্ম্মচেনবা লৈরম্বনি,
\q1 অদুবু হৌজিক্তি মীহাৎপশিং লৈ~।
\q1
\v 22 নহাক্কী লুপা অদু য়োৎথী ওইরে,
\q1 নহাক্কী য়ু ঈশিংগা য়ানশিন্নরে~।
\q1
\v 23 নহাক্কী লৈঙাকপশিংদি মঙক কনবশিংনি,
\q1 অদুগা হূরানবশিংগী মরূপশিংনি;
\q1 মী খুদিংনা ৱানোমশেল পাম্মী,
\q1 খূদোনশিং থি;
\q1 মখোয়না মপা লৈজদ্রবশিংবু ঙাকথোকপিদে,
\q1 লুখ্রাবীশিংগী ৱাথোকসু মখোয়গী নাক্তা য়ৌরক্তে~।
\q1
\v 24 মরম অদুনা লান্মী তেঙ্গোলশিংগী ইবুংঙো যেহোবা,
\q1 ইস্রায়েলগী মতিক লৈবা ইবুংঙোনা হায়,
\q1 <<আহ! ঐগী মায়োক্তা হৌবশিংদগী
\q1 ঐ ইশামক্না পোত্থাবা ফংজগনি,
\q1 ইশামক্না ঐগী য়েক্নবশিংবু লমন খুমগনি~।
\q1
\v 25 নহাক্কী নথক্তা ঐনা ঐগী খূৎ তিংথোক্কনি,
\q1 ঐনা শেংদোক্তুনা নহাক্কী য়োৎথী অদু লংথোকখিগনি,
\q1 নহাক্কী য়ানশিল্লবা ধাতু পূম্নমক লৌথোকখিগনি~।
\q1
\v 26 অদুগা অহানবগী মতৌগুম্না নহাক্কী ৱায়েন মপুশিং,
\q1 অহৌবগী মতৌগুম্না নহাক্কী পাউতাক পীবশিং ঐনা হঞ্জিনহনগনি;
\q1 মতুংদা নহাকপু কৌগনি,
\q1 ধর্ম্মচেনবগী সহর,
\q1 থাজবা য়াবগী সহর~।>>
\q1
\v 27 অচুম্বা ৱায়েন্না সিয়োনবু হন্দোকপিগনি,
\q1 ধর্ম্মচেনবনা মহাক্কী পূক্নীং হোংবশিংবু~।
\q1
\v 28 অদুগা লঙজবশিংগী অমসুং পাপ চেনবশিংগী মাঙ তাকপা পূন্না ওইগনি,
\q1 যেহোবাবু থাদোকপা মখোয় অদু তুমহল্লগনি~।
\q1
\v 29 মরমদি নখোয়না পামজবা ঊয়ুঙ পাম্বীশিংগী মরম্না নখোয় ঈকাইবা নংগনি,
\q1 নখোয়না খন্দোকখ্রবা ইংখোলশিং অদুগী মরম্না নখোয়বু চমম্নহনগনি~।
\q1
\v 30 মরমদি নখোয়দি মনা কংশিল্লবা ঊয়ুঙ পাম্বীগুম,
\q1 ঈশিং লৈতবা ইংখোলগুম ওইগনি~।
\q1
\v 31 অকনবা মী অদু থাউমৈগী দোশীগুম ওইগনি,
\q1 মহাক্কী থবক্তি মৈরিক্কুম ওইগনি;
\q1 মখোয় অনীমক পূন্না চাকমিন্নগনি,
\q1 কনা অমতনা মখোয়বু মুথৎলোই~।
\c 2
\s1 লাকইবা ঈশ্বরগী য়ূম
\p
\v 1 আমোজগী মচা নিপা যিশাইয়ানা যিহূদা অমসুং যেরূশালেমগী মরমদা উখিবা ৱা অদু অসিনি~।
\q1
\v 2 অরোইবা নুমিৎশিংদা অসুম্না থোক্কনি,
\q1 যেহোবাগী য়ূম লৈবা চীং অদু
\q1 চীংজাউশিংগী মতোন্দা লেঙদনা থমগনি,
\q1 চীংশিংদগী হেন্না ৱাংখৎহনগনি;
\q1 অদুগা জাতি পূম্নমক্না মসিদা চেনশিনগনি~।
\q1
\v 3 মী ময়াম্না লাক্কনি অমসুং হায়গনি,
\q1 <<নখোয় লাকউ, ঐখোয় যেহোবাগী চীংদা কাখৎসি,
\q1 যাকোবকী ঈশ্বরগী য়ূমদা;
\q1 অদুগা মহাক্না মহাক্কী লম্বীশিং ঐখোয়দা তম্বিগনি,
\q1 ঐখোয়না মহাক্কী লম্বেলশিংদা চৎকনি;>>
\q1 মরমদি সিয়োন্দগী ৱায়েন য়াথং চত্থোক্কনি,
\q1 যেরূশালেমদগী যেহোবাগী ৱা~।
\q1
\v 4 অদুগা মহাক্না জাতিশিংগী মরক্তা ৱায়েনগনি, মী ময়াম্বু চৈগনি,
\q1 অদুগা মখোয়না মখোয়গী থাঙশিং য়ৈথোক্তুনা লাঙ্গোন লোঙখূমশিং শাগনি,
\q1 মখোয়গী তাশিংনা মশা কক্নবা কাটিশিং;
\q1 জাতি অমনা জাতি অমগী মথক্তা থাঙশাং থাঙ্গৎলরোই,
\q1 মখোয়না লান অমুক তম্লরোই~।
\q1
\v 5 হে যাকোবকী ইমুং মনুং, নখোয় লাকউ,
\q1 ঐখোয়না যেহোবাগী মঙান্দা চৎলসি~।
\q1
\v 6 মরমদি নহাক্না নহাক্কী মী, যাকোবকী ইমুং মনুংবু থাদোক্লে~।
\q1 মরমদি মখোয় নোংপোক্লোমগী চৎনবীনা থল্লে,
\q1 পলেষ্টী মীশিংগুম্না লাইবাউ হায়বশিং ওইরে,
\q1 মখোয় মশামক মীরৈবাক মচাশিংগা চান্নরে~।
\q1
\v 7 মখোয়গী লৈবাকসু সনা লুপানা থল্লে,
\q1 মখোয়গী লনগৈশিং লোইবা লৈত্রে;
\q1 মখোয়গী লৈবাকসু শগোলনা পিক থল্লে,
\q1 মখোয়গী শগোল গাড়ীশিং লোইবা লৈত্রে~।
\q1
\v 8 মখোয়গী লৈবাকসু লাই মূর্ত্তিশিংনা পিক থল্লে;
\q1 মখোয়না মখোয় মশামক্কী খূৎশিংগী থবক অদু খুরুম্মী,
\q1 মদু মখোয়মক্কী খূৎশাশিংনা শাখিবনি~।
\q1
\v 9 মীশিংনা মকোক নোল্লি,
\q1 মী খুদিংনা মশামক নোল্লুকচৈ,
\q1 মরম অদুনা মখোয়বু কোকপিগনু~।
\q1
\v 10 নূঙজাউ মনুংদা চঙউ অমসুং ঊফুল মরক্তা লোৎলু,
\q1 যেহোবাবু কিবগী মরম্না,
\q1 মহাক্কী চীংলেম্বগী মতিক মঙানগী মরম্না~।
\q1
\v 11 মীগী নৱাংবা মিৎয়েং অদু নোল্লুকহনগনি,
\q1 মীশিংগী লমকেৎ লমহাইবা অদু নোন্থহনগনি,
\q1 অদুগা নুমিৎ অদুদা যেহোবাতবু থাঙ্গৎকনি~।
\q1
\v 12 মরমদি লান্মী তেঙ্গোলশিংগী যেহোবাগী নুমিৎ অদু
\q1 চাউথোকপা অমসুং নৱাংবা খুদিংগী মথক্তা,
\q1 ৱাংখৎলিবা খুদিংগী মথক্তা লাক্কনি,
\q1 অদুগা মহাকপু নেমথহনগনি~।
\q1
\v 13 ৱাংলবা অমসুং ৱাংখৎনা হৌরিবা লেবানোনগী সিদর উপালশিংগী মথক্তা,
\q1 বাশনগী এলোন উপাল পূম্নমক্কী মথক্তা,
\q1
\v 14 অৱাংবা চীংজাউশিংগী মথক্তা,
\q1 ৱাংখৎনা লৈবা চীং পূম্নমক্কী মথক্তা,
\q1
\v 15 য়াম্না ৱাংবা য়ূম খুদিংগী মথক্তা,
\q1 কোয়শিল্লিবা চেকপল খুদিংগী মথক্তা,
\q1
\v 16 তার্শীশকী হিজাউ পূম্নমক্কী মথক্তা,
\q1 ফজরবা হি মচা পূম্নমক্কী মথক্তা~।
\q1
\v 17 মীগী নৱাংবা অদু নোন্থহনগনি,
\q1 মীশিংগী লমকেৎ লমহাইবা অদু নেমহনগনি;
\q1 অদুগা নুমিৎ অদুদা যেহোবাতবু থাঙ্গৎকনি~।
\q1
\v 18 অদুগা মহাক্না লাই মূর্ত্তিশিং অদু লোইনা লৌথোক্কনি~।
\q1
\v 19 অদুগা মখোয়না নূঙজাউশিংগী শুরুংশিংদা চঙগনি,
\q1 মালেমগী লৈখূনশিংদা,
\q1 যেহোবাবু কিবগী মরম্না,
\q1 মহাক্কী চীংলেম্বগী মতিক মঙানগী মরম্না,
\q1 মহাক্না মালেম্বু অকিবা ফংনা নিক্নবা হৌগৎলকপদা~।
\q1
\v 20 নুমিৎ অদুদা মী অমনা মখোয় মশামক্না খুরুম্নবা শাখিবা,
\q1 মহাক্কী লুপাগী মূর্ত্তিশিং অমসুং মহাক্কী সনাগী মূর্ত্তিশিং অদু,
\q1 উতিনশিং অমসুং শেকপীশিংদা লংশিনগনি,
\q1
\v 21 নূঙজাউশিংগী চেকখায়বশিংদা চঙননবা,
\q1 অকূৎ অতোঙ লৈবা নূঙজাউশিংগী মথক্তা,
\q1 যেহোবাবু কিবগী মরম্না,
\q1 মহাক্কী চীংলেম্বগী মতিক মঙানগী মরম্না,
\q1 মহাক্না মালেম্বু অকিবা ফংনা নিক্নবা হৌগৎলকপদা~।
\q1
\v 22 মহাক্কী নাতোন মখুনশিংদা স্বর হোল্লিবা মীওইবদগী নখোয় তোঙান্না লৈয়ু,
\q1 মরমদি মসিদা মহাক্কী কান্নবা করি লৈরিবগে?
\c 3
\s1 যেরূশালেম অমসুং যিহূদা কায়থবা
\q1
\v 1 মরমদি, য়েংউ, লান্মী তোঙ্গোলশিংগী ইবুংঙো যেহোবানা যেরূশালেম অমসুং যিহূদাদগী লৌথোক্কনি থম্ফম অমসুং পৈফম,
\q1 তল ফংফম অপূম্বা অমসুং ঈশিং ফংফম অপূম্বা;
\q1
\v 2 অকনবা মী অমসুং অহৈবা লান্মী,
\q1 ৱায়েন মপু অমসুং ৱা তাকথোকপা মী,
\q1 লাইবাউ খঙবা অমসুং অহল্লমন;
\q1
\v 3 য়াঙ্খৈগী লাঞ্জিংবা অমসুং ঈকাই খুম্নবা য়াবা মী,
\q1 পাউতাক পীবা মী অমসুং খূৎ-শা হৈবা অশিংবা মী,
\q1 ৱা ঙাঙবদা শুমহৎপা হৈবা মীবু~।
\q1
\v 4 <<অদুগা ঐনা অঙাংশিংবু মখোয়গী অঙম অথৌশিং ওইনা থমগনি,
\q1 অপিকপা অঙাংশিংনা মখোয়গী মথক্তা পানগনি~।
\q1
\v 5 মীশিংনা অমগা অমগা ওৎনৈনগনি,
\q1 মী খুদিং অতোপ্পা অমনা অমসুং মী খুদিং মহাক্কী য়ূম্লোন্নবনা ওৎনৈগনি;
\q1 অঙাংনা অহন্দা, অদুগা অতোনবা মীনা ঈকাই খুম্নগদবা মীদা থকশি খাশি নাইরোই~।>>
\q1
\v 6 কনাগুম্বা মী অমনা মহাক্কী মপাগী ইমুংগী মচীন মনাউ অমবু ফারগা হায়গনি,
\q1 <<নহাক্কী ফিরোন লৈ,
\q1 নহাক ঐখোয়গী লৈঙাকপা ওইয়ু,
\q1 অদুগা তুম্না মাঙলিবা অসি নহাক্কী খূত্তা লৈগনি~।>>
\q1
\v 7 নুমিৎ অদুদা মহাক্না হৌনা হায়রকই,
\q1 <<ঐ অনাবা ফহনবা মী ওইররোই;
\q1 মরমদি ঐগী য়ূমদা তল অমসুং ফিরোন লৈতে;
\q1 ঐবু মীশিংগী লৈঙাকপা ওইহনবিগনু~।>>
\q1
\v 8 মরমদি যেরূশালেম খুদি থীরে,
\q1 অদুগা যিহূদা তুরে,
\q1 মরমদি মখোয়গী মরৈ অমসুং মখোয়গী থবকশিং যেহোবাগী মায়োক্তা লৈ,
\q1 মহাক্কী মতিক মঙানগী মাঙদা কাইহৌনবা~।
\q1
\v 9 মখোয়গী মায়থোংগী ফোংদোকপনা মখোয়গী মায়োক্তা সাক্ষী পী,
\q1 মখোয়না মখোয়গী পাপ সোদোমগুম ফোংদোকই;
\q1 মখোয়না মসি লোৎশিন্দে~।
\q1 মখোয়গী থৱায়দা অৱাবনিদা!
\q1 মরমদি মখোয়না মখোয় মশাগী মথক্তা ফত্তবা পুরক্লে~।
\q1
\v 10 <<নখোয়না ধর্ম্মচেনবশিংদা হায়য়ু,
\q1 মসি মখোয়দা য়াইফবা ওইগনি;
\q1 মরমদি মখোয়না তৌখিবা অদুগী মহৈ মখোয়না চাগনি~।
\q1
\v 11 ঈশ্বর নীংদবা মী অদু অৱাবনিদা!
\q1 মসি মঙোন্দা ফত্তবা ওইগনি;
\q1 মরমদি মহাক্কী খূৎনা তৌখিবা অদু মঙোন্দা হনবিগনি~।
\q1
\v 12 ঐগী মীশিং, অঙাংশিংদি মখোয়বু ওৎনৈবশিংনি,
\q1 নুপীশিংনা মখোয়গী মথক্তা পাল্লি~।
\q1 হে ঐগী মীশিং! নহাকপু চিংলিবা মখোয়না নহাকপু লানহল্লে,
\q1 নহাক্কী লম্বেলশিংগী লম্বী মাঙহল্লে~।>>
\q1
\v 13 যেহোবানা য়েৎননবা হৌগৎলি,
\q1 মীশিংবু ৱায়েন্নবা লেপখৎলি~।
\q1
\v 14 যেহোবানা ৱায়েনবদা চঙগনি,
\q1 মহাক্কী মীশিংগী অহল্লমনশিং অমসুং মখোয়গী অঙম অথৌশিংগী মথক্তা,
\q1 <<মরমদি নখোয়না অঙ্গুর ইংখোল চাথোক্লে;
\q1 লাইরবশিংদগী মুল্লকপা পোৎ নখোয়গী য়ূমশিংদা লৈ~।
\q1
\v 15 ঐগী মীশিংবু মচেৎ তানা থুগাইবা, লাইরবশিংগী মমায় তকখায়বা নখোয়না করি খনবগে?>>
\q1 লান্মী তেঙ্গোলশিংগী ইবুংঙো যেহোবানা হায়~।
\q1
\v 16 অমুক্কসু যেহোবানা হায়,
\q1 <<মরমদি সিয়োনগী নিঙোনশিং অসি লমকেৎ লমহাই,
\q1 মঙক হায়গত্তুনা চৎলি অমসুং শুমহৎপা মিৎয়েং য়েংই,
\q1 মখোয়না চৎপদা কেনা খোঙথাং থাংদুনা চৎলি,
\q1 মখোয়গী মখোঙদা খোঙজিগী মখোন থোকহল্লি;
\q1
\v 17 মরম অদুনা ইবুংঙোনা সিয়োনগী নিঙোনশিংগী লৱাই লুতোন কুরোল হুহনগনি,
\q1 যেহোবানা মখোয়গী ফিনুংগী শরূকশিং উহনগনি~।>>
\q1
\v 18 নুমিৎ অদুদা ইবুংঙোনা মখোয়গী ফজরবা মখোন থোকপা খোঙজিশিং,
\q1 মখোয়গী কোকফাশিং অমসুং থা মচেৎ মানবশিং,
\q1
\v 19 নায়িনশিং, খূজিশিং অমসুং মায়খুম্ফিশিং,
\q1
\v 20 কোকখুমশিং, খোঙজিশিং, খ্বাঙয়েৎশিং, মনম নুংশিবা হাপ্পা উপুশিং অমসুং যন্ত্রশিং,
\q1
\v 21 খূদোপশিং অমসুং নাসিকাশিং,
\q1
\v 22 অকে অমৌগী ফিশিং, অচোনবা ফিশিং, মপান্থংবা ফিজোনশিং অমসুং শেঙ্গাও,
\q1
\v 23 মিংশেলশিং, অনানবা লিনেন,
\q1 কোকয়েৎশিং অমসুং ফিজোনশিং লৌথোক্কনি~।
\q1
\v 24 অদুগা অসুম্না থোক্কনি, মনম নুংশিবা মনমগী মহুত্তা অপুম্বা মনম লৈগনি, খ্বাঙয়েৎকী মহুত্তা থৌরী;
\q1 ফজনা শম হৌবগী মহুত্তা কোক তাঙবা, অনানবা ফিগী মহুত্তা বোরা ফি শেৎপা;
\q1 ফজবগী মহুত্তা মৈনা চাকপা~।
\q1
\v 25 নহাক্কী নিপাশিং অদু থাঙশাংগী ময়াদা তাগনি,
\q1 নহাক্কী অকনবশিং লান্দা শিগনি~।
\q1
\v 26 অদুগা মহাক্কী থোঙজাউশিংনা তেংথাগনি অমসুং তেংথা নাওইগনি;
\q1 অদুগা মাঙলদুনা মহাক লৈমায়দা ফমগনি~।
\c 4
\q1
\v 1 অদুগা নুমিৎ অদুদা নুপী তরেৎনা নিপা অমা ফারগা হায়গনি,
\q1 <<ঐখোয়না ইশাগী তল চাগনি অমসুং ঐখোয়না ইশাগী ফিশিং শেৎকনি;
\q1 নহাক্কী মিংদা ঐখোয়বু কৌবা অদুতা য়াহনবিয়ু,
\q1 ঐখোয়গী মিংচৎ থীবা অসি লৌথোক্নবা~।>>
\q1
\v 2 নুমিৎ অদুদা যেহোবাগী মশা ফজগনি অমসুং মতিক মঙান ওইগনি;
\q1 লৈবাক অদুগী মহৈদি লেমজফম অমসুং পূক্নীং চিংশিনফম ওইগনি, ইস্রায়েলগী হিংহৌরবা মখোয়গীদমক~।
\p
\v 3 অদুগা অসুম্না থোক্কনি, যেরূশালেমদা অহিংবশিংগী মরক্তা মমিং ইশিনখ্রবশিং, হায়বদি সিয়োন্দা লেমহৌবা মহাক অমসুং যেরূশালেমদা লৈহৌবা মহাক অদু অশেংবা কৌগনি~।
\v 4 ইবুংঙোনা ৱায়েনবগী থৱায় অমসুং চাক্লিবা থৱায়গী মপান্না সিয়োন নিঙোনশিংগী অমোৎপা চামথোকপিগনি অমসুং যেরূশালেমগী মনুংদগী মহাক্কী ঈ শেংদোকপিগনি,
\v 5 অদুগা যেহোবানা সিয়োন চীংগী লৈফম খুদিংদা অমসুং মহাক্কী মীয়ামশিংগী মথক্তা নুংথিন্দা লৈচিন অমসুং মৈখু অমসুং অহিংদনা চাক্লিবা মৈগী মৈঙাল শেম্বিগনি; মরমদি মতিক মঙান পূম্নমক্কী মথক্তা থাকন লৈগনি~।
\v 6 নুংথিলগী মতমদা মৈশাদগী মরুম থুপ্নবা ফিশঙ অমা লৈগনি, মসি নোং নুংশিত্তগী অমসুং নোংদগী চঙজফম অমসুং থুপ্নফম ওইগনি~।
\c 5
\s1 যেহোবাগী অঙ্গুর ইংখোল
\q1
\v 1 হৌজিক ঐনা ঐগী নুংশিথোইবগী ঈশৈ অমা শকচগে~।
\q1 মহাক্কী অঙ্গুর ইংখোলগী মরমদা ঐগী নুংশিথোইবগী ঈশৈ~।
\q1 ঐগী নুংশিথোইবগী অঙ্গুর ইংখোল অমা লৈহাউ য়াম্না চেল্লবা চীং অমদা লৈ~।
\q1
\v 2 অদুগা মহাক্না মসি তৌরে, নূঙশিং অদু লৌথোক্লে,
\q1 মসিদা খ্বাইদগী ফবা অঙ্গুর পাম্বী থারে,
\q1 মসিগী ময়ায়দা অৱাংবা য়ূম অমা শারে,
\q1 মসিগী মনুংদা অঙ্গুর শুম্ফম শারে,
\q1 অদুগা মহাক্না মসি অঙ্গুর পাল্লকপা ঙাইজৈ,
\q1 অদুবু মসিনা লম অঙ্গুরশিং পাল্লে~।
\q1
\v 3 <<অদুগা হৌজিক, হে যেরূশালেমদা লৈবশিং অমসুং যিহূদাগী মীশিং,
\q1 ঐনা নঙোন্দা নোঞ্জরি, ৱায়েনবিয়ু,
\q1 ঐ অমসুং ঐগী অঙ্গুর ইংখোলগী মরক্তা~।
\q1
\v 4 ঐনা ঐগী অঙ্গুর ইংখোন্দা তৌখিদবা
\q1 ঐনা মদুদা হেন্না তৌবা য়াবা করি লৈরিবগে?
\q1 অদুগা ঐনা মসি অঙ্গুর পাল্লকপা ঙাইরিঙৈদা,
\q1 মসিনা লম অঙ্গুরশিং পাল্লিবা করিগীনো?
\q1
\v 5 অদুগা হৌজিক, ঐনা ঐগী অঙ্গুর ইংখোন্দা তৌগদৌরিবা অদু ঐনা নখোয়দা হায়গে,
\q1 ঐনা মসিগী শম্বন লৌথোক্কনি অমসুং মসি মৈ থাদোক্কনি;
\q1 মসিগী চেকপল থুগাইগনি অমসুং মসি খোঙনেৎনরগনি~।
\q1
\v 6 ঐনা মসি অরেম্বদা তাহন্দুনা থমগনি,
\q1 মসিগী মশা মরেং ককথৎলোই,
\q1 মখোঙসু শোম্বিরোই,
\q1 অদুবু মফম অদুদা তিংখং পাম্বীশিং অমসুং তিংখং মোংশোং হৌহনগনি;
\q1 মসিগী মথক্তা নোং অমতা তাদনবা ঐনা লৈচিন্দসু য়াথং পীগনি~।>>
\q1
\v 7 মরমদি ইস্রায়েলগী ইমুংদি লান্মী তেঙ্গোলশিংগী যেহোবাগী অঙ্গুর ইংখোলনি,
\q1 যিহূদাগী মীশিংদি মহাক্কী নিংথিজরবা পাম্বীনি;
\q1 অদুগা মহাক্না অচুম্বা ৱায়েন ঙাইজখি, অদুবু য়েংউ, ওৎনৈবা;
\q1 ধর্ম্মচেনবা, অদুবু য়েংউ, কপ্পা~।
\s1 ইস্রায়েলগী মথক্তা অৱাবা তরুক
\q1
\v 8 মফম অমতা লৈতবা ফাওবা,
\q1 মখোয় মতোমতা লৈবাক অদুগী ময়ায়দা লৈনবা~।
\q1 য়ূমগা য়ূমগা শমজিন্নবা,
\q1 লৌবুক্কা লৌবুক্কা পুনশিন্নবা মখোয় অদু অৱাবনিদা!
\q1
\v 9 লান্মী তেঙ্গোলশিংগী যেহোবানা ঐগী ইনাদা হায়,
\q1 <<তশেংনমক য়ূম ময়াম মাঙ তাক্লগনি, অচৌবা অমসুং ফজরবশিংসু খুন্দাবিনবা লৈরোই~।
\q1
\v 10 অঙ্গুর ইংখোল \f + \fr 5:10 \fk জেমেদ: \ft শন পাবোৎ অমনা নোংমদা খোইবা ঙম্বা চাং~।\f*জেমেদ তরানা অঙ্গুর মহী \f + \fr 5:10 \fk বাৎ: \ft লিটর 22~।\f*বাৎ অমা থোক্কনি,
\q1 অদুগা মরূ \f + \fr 5:10 \fk হোমর: \ft লিটর 220~।\f*হোমর অমনা মরূ \f + \fr 5:10 \fk ইফা: \ft ইফা অমদি চাউরাক্না লিটর 22~।\f*ইফা অমা থোক্কনি~।>>
\q1
\v 11 ময়াই কাবা য়ু তান্ননবা অয়ুক ঙন্তা হৌগৎপা মখোয়,
\q1 য়ুনা মৈশা ফাওহন্দ্রিবা মখৈ নুমিদাং ফাওবা থেংনা লৈবা মখোয় অদু অৱাবনিদা!
\q1
\v 12 বীনা অমসুং পেনা,
\q1 খঞ্জুরী, বাঁশী অমসুং য়ু মখোয়গী চাকখাঙবশিংদা য়াওই;
\q1 অদুবু মখোয়না যেহোবাগী থবক্তা পূক্নীং চঙদে,
\q1 মহাক্কী খূৎকী থবকসু খন্দে~।
\q1
\v 13 মরম অদুনা ঐগী মীশিংনা খঙবা ৱাৎপনা মখোয় লানফা ওইনা চৎলে;
\q1 মখোয়গী ঈকাই খুম্নবা য়াবা মীশিং চরাম চদৎনরে,
\q1 মখোয়গী মীয়ামশিং ঈশিং খৌরাংবনা কংশিল্লে~।
\q1
\v 14 মরম অদুনা খম্নুং লৈবাক্না মশাবু চাউহল্লে,
\q1 ওনবা ঙমদবা মখৈ মচীন কাথোক্লে;
\q1 মখোয়গী মতিক মঙান,
\q1 মখোয়গী মীয়াম,
\q1 মখোয়গী লাউ খোংবা কুমৈ,
\q1 হরাউরিবা মহাক মসিগী মনুংদা কূমথগনি~।
\q1
\v 15 মীগী মকোক নোন্থহনগনি,
\q1 মী খুদিংবু নোল্লুকহনগনি,
\q1 নৱাংবা মীগী মিৎপু নোল্লুকহনগনি~।
\q1
\v 16 অদুবু লান্মী তেঙ্গোলশিংগী যেহোবাবু অচুম্বা ৱায়েন্দা ৱাংনা থাঙ্গৎকনি,
\q1 অশেংবা ঈশ্বরদি ধর্ম্মচেনবদা শেংনা লৈগনি~।
\q1
\v 17 অদুদগী য়াউ মচাশিংনা মখোয়গী চাফমদা চাগনি,
\q1 লম্লানবশিংনা অনোয়বশিংগী অরেম্বা মফমদা চাগনি~।
\q1
\v 18 নমথাক্কী থৌরীশিংনা অয়োল
\q1 অরান চিংলিবা,
\q1 গাড়ী চিংনবা থৌরীনা চিংবগুম্না পাপ চিংলিবা মখোয় অৱাবনিদা!
\q1
\v 19 মদুদা হায়, <<মহাক য়াঙসনু অমসুং মহাক্কী থবক থুরসনু,
\q1 মরমদি মদু ঐখোয়না উনবনি;
\q1 অদুগা ইস্রায়েলগী অশেংবা ইবুংঙোগী পাউতাক নকশিল্লকসনু অমসুং লাকসনু,
\q1 মরমদি মদু ঐখোয়না খঙনবনি~।>>
\q1
\v 20 ফত্তববু অফবা কৌবা, অদুগা অফববু ফত্তবা কৌবা; মঙানবু অমম্বা,
\q1 অদুগা অমম্ববু মঙান ওন্থোক্লিবা;
\q1 অথুম্ববু অখাবা, অদুগা অখাববু অথুম্বা ওন্থোক্লিবা মখোয় অৱাবনিদা!
\q1
\v 21 মখোয় মশামক্কী মিৎয়েংদা শিংজবা,
\q1 মখোয় মশামক্কী মিৎয়েংদা হৈশিংবা মখোয় অৱাবনিদা!
\q1
\v 22 য়ু থকপদা অকনবা,
\q1 ময়াই কাবা য়ু য়ানশিনবদা থৌনা ফবা মীশিং অৱাবনিদা!
\q1
\v 23 ৱানোমশেল লৌদুনা ঈশ্বর নীংদববু চুমহনবা,
\q1 ধর্ম্মচেনবা মীদগী অচুম্বা লৌথোকপা!
\q1
\v 24 মরম অদুনা মৈগী মৈরিনা চরূখোক চাকথেকপগুম,
\q1 মৈরিনা ফৌৱাম তুমহনবগুম,
\q1 মখোয়গী মরু অপুম্বগুম ওইগনি,
\q1 মখোয়গী মপাল ঊফুলগুম্না পাইখৎকনি,
\q1 মরমদি মখোয়না লান্মী তেঙ্গোলশিংগী যেহোবাগী ৱায়েন য়াথং লংথোক্লে,
\q1 মখোয়না ইস্রায়েলগী অশেংবা ইবুংঙোগী ৱা থৌওইদ্রে~।
\q1
\v 25 মরম অদুনা যেহোবাগী অশাউবা অদু মহাক্কী মীশিংগী মথক্তা চাকখৎলে,
\q1 অদুগা মহাক্না মহাক্কী খূৎ মখোয়গী মায়োক্তা তিংথোক্লে,
\q1 অদুগা মখোয়বু য়ৈরে;
\q1 চীংশিংনা নিক্লে~।
\q1 মখোয়গী অশিবা মশাশিং অদু লম্বীগী ময়ায়দা মচেৎ তারে~।
\q1 পূম্নমক অসিদসু মহাক্কী অশাউবা হন্থদে, অদুবু মহাক্কী খূৎ তিংথোক্তুনা অদুম লৈ~।
\q1
\v 26 অদুগা মহাক্না থাপ্না লৈবা জাতিশিংদা ফীরান থাঙ্গৎকনি,
\q1 মালেমগী অরোইবা মফমদগী মখোয়দা হুই খোংগনি;
\q1 অদুগা য়েংউ, মখোয়না থুনা য়াঙনা লাক্কনি~।
\q1
\v 27 মখোয়গী মরক্তা কনা অমতা চোকথরোই নৎত্রগা খুদি থীরোই; কনা অমতা উইসু উইরোই তূমসু তূম্লোই;
\q1 মখোয়গী মখ্বাঙশিংদগী খ্বাঙয়েৎসু কোমথরোই,
\q1 মখোয়গী সেন্দলশিংগী মরীসু তৎলোই;
\q1
\v 28 মখোয়গী তেঞ্জৈশিং থৌই,
\q1 মখোয়গী লীরুং পূম্নমক কোল্লি;
\q1 মখোয়গী শগোলশিংগী লোঙখূমশিংদি অকনবা নূঙগুম্বনি,
\q1 মখোয়গী কাংখোঙশিংদি নোংলৈ নুংশিৎকুম্বনি;
\q1
\v 29 মখোয়গী লাউখোংবদি নোংশা অমগুম ওইগনি;
\q1 মখোয়না কাঙদোং ফারবা নোংশাশিংগুম্না ঙংগনি;
\q1 হোয়, মখোয়না খোংগনি অমসুং শরাক তমগনি,
\q1 মখোয়না মসি নিংথিনা পুথোক্কনি,
\q1 কনা অমতনা কনবা ঙম্লোই~।
\q1
\v 30 অদুগা নুমিৎ অদুদা মখোয়না মখোয়গী মায়োক্তা সমুদ্রগী ঈরাউখোনগুম্না লাউ খোংগনি;
\q1 কনাগুম্বনা লৈবাক অদুদা য়েংলবদি,
\q1 য়েংউ, অমম্বা অমসুং অৱাবা,
\q1 অদুগা অতিয়াদা মঙান অদু মম্লে~।
\c 6
\s1 যিশাইয়াবু কৌবা
\p
\v 1 নিংথৌ উজিয়ানা শিবা চহীদা ইবুংঙোনা অৱাংবা অমসুং থাঙ্গৎলবা ফম্বান অমদা ফমদুনা লৈবা ঐনা উখি, অদুগা মহাক্কী অচোনবা ফিজোন্না নীংনশঙ অদু থল্লম্মী~।
\v 2 মসিগী মথক্তা \f + \fr 6:2 \fk সেরাফশিং: \ft অর্থদি <<চাক্লিবা>> স্বর্গদূত কাঙবু~।\f*সেরাফশিংনা লেপ্লম্মী; অমমমগী মশা তরুক তরুক পাল্লম্মী; মশা অনীনা মহাক্না মমায় কূপ্লম্মী, মশা অনীনা মহাক্না মখোঙ কূপ্লম্মী অমসুং মশা অনীনা মহাক্না পাইরম্মী~।
\v 3 অদুগা অমনা অতোপ্পা অমদা লাউদুনা হায়,
\q1 <<অশেংবা, অশেংবা, অশেংবা,
\q1 লান্মী তেঙ্গোলশিংগী যেহোবা;
\q1 মালেম অপূম্বা মহাক্কী মতিক
\q1 মঙান্না থল্লি!>>
\p
\v 4 অদুগা লাউরিবা মহাক্কী খোঞ্জেন্দা থোঙগী মখোঙশিং নিক্তুনা য়ূম অদু মৈখুনা পিক থনখি~।
\p
\v 5 অদুদগী ঐনা হায়খি,
\q1 <<ঐঙোন্দা অৱাবনিদা! মরমদি ঐ মাঙলে,
\q1 মরমদি ঐদি শেংদবা চীনবান পানবা মীনি,
\q1 ঐদি শেংদবা চীনবান পানবা মীশিংগী মরক্তা লৈ;
\q1 মরমদি ঐগী ইমিৎমক্না নিংথৌ,
\q1 লান্মী তেঙ্গোলশিংগী যেহোবা অদু উজরে~।>>
\p
\v 6 অদুদগী সেরাফশিংগী মরক্তগী অমনা লাৎনপূংদগী মৈতাল অরাবা অমা চেগপ্না লৌথোক্তুনা মখূত্তা পায়রগা ঐঙোন্দা পাইশিল্লকখি~।
\v 7 অদুগা মহাক্না মদু ঐগী চীন্দা থম্লগা হায়রকই,
\q1 <<য়েংউ, মসিনা নহাক্কী চীনবান্দা শোকখ্রে,
\q1 অদুগা নহাক্কী অয়োল অরান লৌথোক্লে, নহাক্কী পাপ শেংদোক্লে~।>>
\p
\v 8 অদুদগী ঐনা ইবুংঙোগী খোঞ্জেন্না হায়রকপা তাখি,
\q1 <<ঐনা কনাবু থাগনি,
\q1 কনানা ঐখোয়গীদমক চৎকনি?>>
\p অদুদগী ঐনা হায়খি, <<ঐ লৈজরে! ঐবু থাবিয়ু~।>>
\s1 যিশাইয়াবু নৌনা থাবা
\p
\v 9 অদুগা মহাক্না হায়খি, <<চৎলু অমসুং মীশিং অসিদা হায়য়ু,
\q1 <নখোয়না তাদুনতা লৈয়ু,
\q1 অদুবু ৱাখল তাগনু,
\q1 নখোয়না য়েংদুনতা লৈয়ু,
\q1 অদুবু খঙগনু~।>
\q1
\v 10 <<মীশিং অসিগী থম্মোই কনহল্লু,
\q1 মখোয়গী মনা কনহল্লু,
\q1 অদুগা মখোয়গী মমিৎ মমশিলহল্লু;
\q1 নৎত্রবদি মখোয়গী মমিৎনা উগনি,
\q1 মখোয়গী মনানা তাগনি,
\q1 মখোয়গী থম্মোইনা ৱাখল তাগনি,
\q1 অদুগা হল্লক্কনি অমসুং মখোয়বু ফহনবিগনি~।>>
\p
\v 11 অদুদগী ঐনা হংখি, <<ইবুংঙো, কয়া কুইগদগে?>> অদুগা মহাক্না খুমখি,
\q1 <<সহরশিং মী তাদবা মখৈ মাঙ তাকপা ওইহন্দ্রিবা ফাওবা,
\q1 য়ূমশিং মী অমতা লৈতবা মতম ফাওবা,
\q1 লৈবাক অদু তুম্না মাঙদ্রিবা ফাওবা,
\q1
\v 12 যেহোবানা মীশিং অদু লাপ্না পুথোক্ত্রিবা,
\q1 লৈবাক অদুগী মনুংদা থাদোক্লম্বা মফমশিং য়ামদ্রিবা ফাওবা~।
\q1
\v 13 অদুবু লৈবাক অদুদা শরূক তরাগী অমা লৈহৌগনি,
\q1 মসি হল্লক্কনি অমসুং মৈনা চাকথোক্কনি,
\q1 ঊয়ুঙ পাম্বী অমগুম অমসুং এলোন উপাল অমগুম,
\q1 মখোয় ককথৎপা মতমদা মখোয়গী ঊচূঙ লৈহৌগনি,
\q1 অশেংবা মরূ অদুদি মসিগী ঊচূঙনি~।>>
\c 7
\s1 রেসীন অমসুং পেকাগী সন্ধি
\p
\v 1 অদুগা উজিয়াগী মচা নিপা, যোথামগী মচা নিপা, যিহূদাগী নিংথৌ অহাজগী হাকতক্তা অসুম্না থোকখি, সিরিয়াগী নিংথৌ রেসীন অমসুং রেমালীয়াগী মচা নিপা, ইস্রায়েলগী নিংথৌ পেকানা যেরূশালেমগী মায়োক্তা লান্দানবা চৎখৎলম্মী, অদুবু মদু লৌশিনবা ঙমখিদে~।
\v 2 অদুগা মসি দেবিদকী ইমুংদা তমদুনা হায়রকই, <<সিরিয়ানা ইফ্রায়িমগা সন্ধি তৌনরে~।>> নুংশিৎনা উমংগী উপালশিং নোমহনবগুম, অহাজগী থম্মোই অমসুং মহাক্কী মীশিংগী থম্মোই নিকহনখি~।
\p
\v 3 অদুদগী যেহোবানা যিশাইয়াদা হায়খি, <<নহাক অমসুং নহাক্কী নচা নিপা \f + \fr 7:3 \fk শার যাশূব: \ft অর্থদি <<লেমহৌবশিং হল্লক্কনি~।>>\f*শার যাশূবনা অহাজ উননবা মথক থংবা পুখ্রীগী ঈশিং খোংগী মচীন্দা ফি শূবগী লৌবুক্কী অচৌবা লম্বীদা চৎলু,
\v 4 অদুগা মঙোন্দা হায়য়ু, <পূক্নীং লাঙগনু অমসুং তূমিন্না লৈয়ু; মৈখু কারিবা মৈহুম অনী, হায়বদি রেসীন অমসুং সিরিয়া, অদুগা রেমালীয়াগী মচা নিপানা তমথীনা শাউবা মরম্না কিগনু অমসুং পূক্নীং হন্থগনু~।
\v 5 মরমদি সিরিয়া, ইফ্রায়িম অমসুং রেমালীয়াগী মচা নিপানা নহাক্কী মায়োক্তা ফত্তবা ৱা তান্নদুনা হায়রি,
\v 6 <<ঐখোয়না যিহূদাগী মায়োক্তা চৎখৎসি অমসুং মসিবু য়াম্না কিহনসি, ঐখোয়না মসি ঐখোয়গীদমক জয় তৌসি অমসুং মসিগী মনুংদা নিংথৌ অমা, হায়বদি টবিয়েলগী মচা নিপাবু হাপসি~।>>
\v 7 ইবুংঙো যেহোবানা অসুম্না হায়,
\q1 <<মদু লেপ্পা ঙম্লোই, মদু থোক্লোই~।
\q1
\v 8 সিরিয়াগী মকোক্তি দমাস্কসনি,
\q1 দমাস্কসকী মকোক্তি রেসীন্নি;
\q1 অদুগা চহী হুম্ফুমঙাগী মনুংদা ইফ্রায়িম কায়রগনি,
\q1 মরম অদুনা মসি জাতি অমা ওইররোই~।
\q1
\v 9 ইফ্রায়িমগী মকোক্তি সমরিয়ানি,
\q1 সমরিয়াগী মকোক্তি রেমালীয়াগী মচা নিপানি~।
\q1 নখোয়না চেৎনা থাজদ্রবদি নখোয়না চেৎনা লেপ্পা ঙম্লোই~।>> > >>
\s1 ইম্মানূয়েল
\p
\v 10 অদুদগী যেহোবানা অহাজদা ৱা ঙাঙদুনা অমুক হন্না হায়রকই,
\v 11 <<নহাক্কী ঈশ্বর যেহোবাদগী খূদম অমা নিজৌ; মসি খম্নুং লৈবাক্তা, নৎত্রগা অৱাংবা মথক্তা নিজৌ~।>>
\v 12 অদুবু অহাজনা হায়খি, <<ঐনা নিসু নিজরোই, যেহোবাবু চাংসু য়েংজরোই~।>>
\v 13 মদুদা যিশাইয়ানা হায়খি, <<হে দেবিদকী ইমুং, নখোয় হৌজিক তাও; নখোয়না মীশিংবু ৱাহনবসি অপিকপা থবক্লা, অদুবু নখোয়না ঐগী ঈশ্বরবুসু ৱাহনগদ্রা?
\v 14 মরম অসিনা ইবুংঙো মশামক্না নখোয়দা খূদম অমা পীবিগনি; য়েংউ, লৈশাবী অশেংবী অদুনা মীরোন্দুনা মচা নিপা অমা পোক্কনি, মহাক্কী মমিং \f + \fr 7:14 \fk ইম্মানূয়েল: \ft মশীহগী মিংথোন, <<ঐখোয়গা লৈমিন্নবা ঈশ্বর~।>>\f*ইম্মানূয়েল কৌগনি~।
\v 15 মহাক্না ফত্তববু য়াদনবা অমসুং অফববু খন্দোক্নবা মহাক্না মাখোন অমসুং খোইহি চাগনি,
\v 16 মরমদি অঙাং অদুনা ফত্তববু য়াদনবা অমসুং অফববু খন্দোক্নবা খঙদ্রিঙৈগী মমাঙদা, নহাক্না কিরিবা লৈবাক অদুগী নিংথৌ অনীমক্না লৈবাক অদু থাদোক্লমগনি~।
\s1 যিহূদানা লান্দারক্কদবা খঙহনবা
\p
\v 17 <<ইফ্রায়িম্না যিহূদাবু থাদোকপা নুমিৎ অদুদগী অমুক্তসু থোকখিদ্রিবা নুমিৎশিং যেহোবানা নহাক্কী নথক্তা, নহাক্কী মীশিংগী মথক্তা অমসুং নহাক্কী নপা নপুশিংগী ইমুংগী মথক্তা আশিরিয়াগী নিংথৌসু পুরক্কনি~।>>
\q1
\v 18 অদুগা নুমিৎ অদুদা অসুম্না থোক্কনি,
\q1 ইজিপকী তুরেনশিংগী খ্বাইদগী লাপ্পা মফমদা লৈবা হয়িংগীদমক,
\q1 আশিরিয়া লৈবাক্তা লৈবা হয়িংখোইগীদমক,
\q1 যেহোবানা হুই খোংগনি~।
\q1
\v 19 অদুগা মখোয় লাক্তুনা অমসুং মখোয় পূম্নমক্না মাঙ তাক্লবা তম্পাকশিংদা,
\q1 নূঙজাউশিংগী অহোবশিংদা,
\q1 তিংখং পাম্বী পূম্নমক্তা অমসুং মোংশোং পূম্নমক্তা তোংগনি~।
\q1
\v 20 নুমিৎ অদুদা ইবুংঙোনা ৱায়রকপা শমকোকথাঙ,
\q1 ইউফ্রেটিস তুরেন ৱাংমদা লৈবা মখোয়গী মপান্না,
\q1 আশিরিয়াগী নিংথৌগী মপান্না,
\q1 কোক্কী শম অমসুং খোঙগী তু কোক্কনি,
\q1 অদুগা মদুনা খদাঙকোইসু ফান্দোক্কনি~।
\q1
\v 21 অদুগা নুমিৎ অদুদা অসুম্না থোক্কনি, নিপা অমনা শল হাতম অমা অমসুং য়াউ অনী য়োক্কনি~।
\q1
\v 22 অদুগা অসুম্না থোক্কনি,
\q1 মখোয়না শঙ্গোম মরাং কায়না থোকপা মরম্না মহাক্না মাখোন চাগনি;
\q1 মরমদি লৈবাক অদুদা লৈহৌবা মী খুদিংনা মাখোন অমসুং খোইহি চাগনি~।
\q1
\v 23 অদুগা নুমিৎ অদুদা অসুম্না থোক্কনি,
\q1 মফম খুদিংদা লুপা শেকেল লীশীং অমা পীবা অঙ্গুর পাম্বী লীশীং অমা হৌরম্বা অদু তিংখং পাম্বীশিং অমসুং তিংখং মোংশোং হৌগনি~।
\q1
\v 24 মীশিংনা তেনশিং অমসুং লীরুংশিং পায়দুনা মফম অদুদা লাক্কনি,
\q1 মরমদি লৈবাক অপূম্বা তিংখং পাম্বীশিং
\q1 অমসুং তিংখং মোংশোং হৌগনি~।
\q1
\v 25 চীং পূম্নমক্তা গয়ন্তিনা তৌবা য়াই;
\q1 নহাক্না তিংখং পাম্বীশিং অমসুং তিংখং মোংশোং কিবগী মরম্না মফম অদুদা চৎলোই,
\q1 অদুবু মসি শল্লাবশিংগী থাদোকফম অমসুং য়াউশিংগী চৎফম ওইগনি~।
\c 8
\s1 আশিরিয়ানা লান্দাবা
\p
\v 1 অদুগীসু মথক্তা যেহোবানা ঐঙোন্দা হায়খি, <<অচৌবা লাইরিক মকোন অমা লৌদুনা মীওইবগী কলম্না \f + \fr 8:1 \fk মহের শলাল হাস বাস: \ft অর্থদি <<লান্দগী মুনবা পোৎ য়াঙখৎলে>>\f*মহের শলানহাসবাসকী মরমদা মসিদা ইয়ু~।
\v 2 অদুগা মসি ইশিন্নবা ঐনা ঐগীদমক থাজবা য়াবা সাক্ষীশিং, ঐনা ঊরিয়া পুরোহিৎ অমসুং যবেরেখিয়াগী মচা নিপা জেকারিয়াবু খন্দোক্লে~।>>
\p
\v 3 অদুদগী ঐনা ৱা তাকথোকপী অদুগা ফমদিন্নখি অমসুং মহাক্না মীরোন্দুনা মচা নিপা অমা পোকখি~। অদুদগী যেহোবানা ঐঙোন্দা হায়খি, <<মহাক্কী মমিং মহের শলানহাসবাস কৌ;
\v 4 মরমদি অঙাং অদুনা <ইপা> অমসুং <ইমা> হায়না কৌবা হৈত্রিঙৈদা দমাস্কসকী লন্থুম অমসুং সমরিয়াগী পোৎচৈশিং আশিরিয়াগী নিংথৌগী মাঙদা পুগনি~।>>
\p
\v 5 যেহোবানা ঐঙোন্দা অমুক হন্না ৱা ঙাঙদুনা হায়রকই,
\q1
\v 6 <<মীশিং অসিনা তপ্না চেনবা শিলোগী ঈশিংবু অদুক্কী মতিক য়াদে,
\q1 মখোয়না রেসীন অমসুং রেমালীয়াগী মচা নিপাদা হরাউজৈ;
\q1
\v 7 মরম অদুনা হৌজিক, য়েংউ,
\q1 ইবুংঙোনা মখোয়গী মথক্তা ইউফ্রেটিস তুরেনগী ঈশিং,
\q1 অকনবা অমসুং অয়াম্বা,
\q1 আশিরিয়াগী নিংথৌ অমসুং মহাক্কী মতিক মঙান পূম্নমক পুরক্কনি,
\q1 মহাক্না মহাক্কী খোঙলম পূম্নমক্কী মথক্তা চৎকনি অদুগা মহাক্কী তোর্বান পূম্নমক পাথোক্তুনা চৎকনি~।
\q1
\v 8 অদুগা মহাক্না যিহূদা ফাওদুনা চৎকনি,
\q1 মহাক্না পাথোক্কনি অমসুং লান্থোক্কনি,
\q1 মহাক্না ঙক ফাওবা য়ৌগনি;
\q1 মহাক্কী মশাশিং ফন্দোরকপনা নহাক্কী লৈবাক্কী মরাক থনগনি,
\q1 ও \f + \fr 8:8 \fk ইম্মানূয়েল: \ft মশীহগী মিংথোন, <<ঐখোয়গা লৈমিন্নবা ঈশ্বর~।>>\f*ইম্মানূয়েল~।
\s1 লেমহৌবা থাজবশিং
\q1
\v 9 <<লাউখোংউ, হে মীশিং নখোয়,
\q1 অদুগা নখোয় মচেৎ মচেৎ কায়রগনি;
\q1 মুন্না তাও, অথাপ্পা লৈবাকশিংদা লৈবা নখোয় পূম্নমক~।
\q1 নশা নশাগী খ্বাঙয়েৎ লাকউ,
\q1 অদুবু নখোয় মচেৎ মচেৎ কায়রগনি;
\q1 নশা নশাগী খ্বাঙয়েৎ লাকউ,
\q1 অদুবু নখোয় মচেৎ মচেৎ কায়রগনি~।
\q1
\v 10 পূন্না পাউতাক লৌনৌ,
\q1 অদুবু মদু কান্নরোই;
\q1 ৱা ঙাঙনৌ, অদুবু মদু লেপ্লোই;
\q1 মরমদি ঈশ্বরনা ঐখোয়গা লোয়নরি~।>>
\p
\v 11 মরমদি যেহোবানা অকনবা খূৎকা লোয়ননা ঐঙোন্দা ৱা ঙাঙদুনা অমসুং মীশিং অসিগী লম্বীদা ঐনা চত্তনবা ঐঙোন্দা তাকপিদুনা হায়রকই,
\q1
\v 12 <<মীশিংনা লৌতুনবনি হায়বা অদুদা নখোয়না <লৌতুনবা,> হায়গনু,
\q1 মখোয়গী কিহনবনা নখোয় কিগনু,
\q1 কিদুনা নিক্কনু~।
\q1
\v 13 লান্মী তেঙ্গোলশিংগী যেহোবা মশামক অশেংবনি;
\q1 মহাক্তি নখোয়গী কিজফম্নি,
\q1 মহাক্তি নখোয়গী কিদুনা নিকফম্নি~।
\q1
\v 14 মহাক্তি অশেংবা মফম অমা ওইগনি;
\q1 অদুবু ইস্রায়েলগী ইমুং অনীগীদমক খুদি থীনবা নূঙ অমসুং তুনবা নূঙজাউনি,
\q1 যেরূশালেমদা লৈবশিংগীদমক হাইগৎলাং অমসুং লাংনি~।
\q1
\v 15 অদুগা মরক্তুদা মখোয়গী মরক্তগী মী কয়ামরুম্না খুদি থীগনি,
\q1 তুগনি অমসুং কায়গনি,
\q1 লাংদা থুগনি অমসুং ফাদুনা পুখিগনি~।>>
\q1
\v 16 সাক্ষী অদু পুনশিল্লু,
\q1 ঐগী সেবোকশিংগী মরক্তা ৱায়েন য়াথং অদু চূম নম্মু~।
\q1
\v 17 অদুগা ঐনা যেহোবাবু ঙাইজগনি, মহাক্না মহাক্কী মায়থোং যাকোবকী ইমুংদগী লোৎলি;
\q1 ঐনা মঙোন্দা ঙাইজগনি~।
\q1
\v 18 য়েংউ, যেহোবানা ঐঙোন্দা পীবিবা অঙাংশিং অমসুং ঐহাক~!
\q1 সিয়োন চীংদা লৈবা লান্মী তেঙ্গোলশিংগী যেহোবাদগী
\q1 ঐখোয়দি ইস্রায়েলদা খূদমশিং অমসুং অঙকপা খূদমশিংনি~।
\p
\v 19 অদুগা মীশিংনা নঙোন্দা <<চিবোন চিবোন অমসুং মুরুম মুরুম শোনবা লাইৱা তীনৱা শান্নবশিং অমসুং যাদু তৌবশিং থিয়ু,>> হায়বা মতমদা মখোয়না মখোয়গী ঈশ্বরবু থিরোইদ্রা? মখোয়না অহিংবশিংগী মহুত্তা অশিবশিংবু থিগদ্রা?
\v 20 ৱায়েন য়াথংদা অমসুং সাক্ষীদা! মখোয়না ৱা অসিগী মতুং ইন্না ঙাঙদ্রবদি, মখোয়দা মঙান লৈতবগী মরম্ননি~।
\p
\v 21 মখোয়না য়াম্না ৱানা অমসুং চরাম্নদুনা লৈবাক অদু ফাওদুনা চৎকনি; অদুগা অসুম্না থোক্কনি, মখোয়না চরাম্নবা মতমদা, মখোয়না মশামক মৈ হৌনা শাউদুনা মখোয়গী নিংথৌ অমসুং মখোয়গী ঈশ্বরবু শিরাপ তৌগনি অমসুং মথক্লোমদা য়েংগনি~।
\v 22 অদুগা মখোয়না মালেমদা য়েংগনি, অদুগা য়েংউ, অৱাবা অমসুং অমম্বা, পূক্নীং ৱাবগী অমম্বা; অদুগা মখোয়বু অমম্বদা তান্থোক্কনি~।
\c 9
\s1 ৱাশকপিবগী লৈঙাক শাসন
\q1
\v 1 অদুম ওইনমক ৱাদুনা লৈরিবা মঙোন্দা অমম্বা লৈররোই,
\q1 অহানবদা মহাক্না জেবূলূনগী লৈবাক
\q1 অমসুং নপ্তালীগী লৈবাকপু থৌশাবিখিদে,
\q1 অদুবু অকোনবদা পাৎকী লম্বীদা, যোর্দান ৱাংমদা,
\q1 অতোপ্পা জাৎশিংগী গালীলগী মনুংদা মহাকপু থাঙ্গৎপিখি~।
\q1
\v 2 অমম্বদা চৎখিবা মীশিং অদুনা অচৌবা মঙান অমা উরে;
\q1 অশিবগী মমিগী লৈবাক্তা লৈবা মখোয়,
\q1 মঙান অদুনা মখোয়গী মথক্তা ঙাল্লে~।
\q1
\v 3 নহাক্না জাতি অদু মশীং য়ামহল্লে,
\q1 হরাউবা হেনগৎহল্লে;
\q1 মহৈ মরোং লোকপদা হরাউবগুম্না,
\q1 মখোয়না লান্দগী লৌরকপা পোৎ য়েন্নবদা হরাউবগুম্না,
\q1 মখোয়না নহাক্কী মাঙদা হরাউই~।
\q1
\v 4 নহাক্না মহাক্কী পোৎলূমগী পোৎপু থুদেক্লে,
\q1 মিদিয়ানগী নুমিত্তা তৌখিবগুম্না,
\q1 মহাক্কী লেংবানগী চৈশু,
\q1 মহাকপু ওৎনৈবগী চৈ~।
\q1
\v 5 লান্মীশিংগী লানফম খুদিং চরাঙনবা লাউখোংবনি,
\q1 ঈ তৈরবা ফিজোন খুদিং,
\q1 মৈগী শীং ওইনা মৈ থাগনি~।
\q1
\v 6 মরমদি ঐখোয়দা অঙাং অমা পোক্লে,
\q1 ঐখোয়দা মচা নিপা অমা পীবিরে,
\q1 মহাক্কী লেংবান্দা লৈঙাক শাসন লৈগনি;
\q1 মহাক্কী মমিং কৌগনি,
\q1 অঙকপা, পাউতাক পীবা,
\q1 মতিক চাউবা ঈশ্বর,
\q1 লোম্বা নাইদবা ইপা অমসুং ঈঙথবগী নিংথৌ~।
\q1
\v 7 দেবিদকী ফম্বান্দা অমসুং মহাক্কী নিংথৌ লৈবাক্তা,
\q1 মহাক্কী লৈঙাক শাসন অমসুং ঈঙথবা হেনগৎপগী অরোইবা লৈরোই,
\q1 অচুম্বা ৱায়েন অমসুং ধর্ম্মচেনবগা লোয়ননা লৈবাক মরা তপহন্নবা অমসুং লিংখৎনবা,
\q1 মসি মতম অদুদগী হৌনা মতম পূম্নমক ফাওবনি;
\q1 লান্মী তেঙ্গোলশিংগী যেহোবাগী পামজবনা মসি পাঙথোকপিগনি~।
\s1 সমরিয়াদা দন্দি
\q1
\v 8 ইবুংঙোনা ৱা অমা যাকোবতা থারে,
\q1 মসিনা ইস্রায়েলগী মথক্তা তারে~।
\q1
\v 9 ইফ্রায়িম অমসুং সমরিয়াদা খুন্দারিবা মী পূম্নমক্না খঙগনি,
\q1 মখোয়না নাপন তৌদুনা অমসুং থম্মোই কন্দুনা হায়,
\q1
\v 10 <<চেকশিং অদু কিন্থরে,
\q1 অদুবু ঐখোয়না অককপা নূঙশিংনা শাগৎকনি;
\q1 হৈবোং পাম্বীশিং য়ান্থৎলে,
\q1 অদুবু ঐখোয়না সিদর উশিংনা মহুৎ শিনগনি~।>>
\q1
\v 11 মরম অদুনা রেসীনগী য়েক্নবশিংবু যেহোবানা মহাক্কী মায়োক্তা থমগনি,
\q1 মহাক্কী য়েক্নবশিংবু পুলপ পূনশিনগনি,
\q1
\v 12 সিরিয়া মচাশিংনা মাঙদা অমসুং পলেষ্টী মীশিংনা তুংদা;
\q1 অদুগা মখোয়না ময়া কাথোক্তুনা ইস্রায়েলবু য়োৎশিনগনি~।
\q1 পূম্নমক অসিদসু মহাক্কী অশাউবা হন্থদে,
\q1 অদুবু মহাক্কী খূৎ তিংথোক্তুনা অদুম লৈ~।
\q1
\v 13 অদুম ওইনমক মখোয়দা খূৎ থারিবা মঙোন্দা মখোয়না ওনশিল্লক্তে,
\q1 মখোয়না লান্মী তেঙ্গোলশিংগী যেহোবাবু থিদে~।
\q1
\v 14 মরম অদুনা নোংমদা যেহোবানা ইস্রায়েলগী মকোক অমসুং মমৈ,
\q1 থাঙতুপকী মশা অমসুং শীংনাং পাম্বী ককথৎকনি~।
\q1
\v 15 অহন অমসুং ঈকাই খুম্নবা, মহাক মকোক্নি;
\q1 মীনম্বা ঙাঙবা তম্বিবা ৱা তাকথোকপা মী অদু, মহাক মমৈনি~।
\q1
\v 16 মরমদি মীশিং অসিগী লুচিংবশিংনা মখোয়বু শেরান্নহল্লি;
\q1 মখোয়না চিংদুনা পুখিবা মখোয়বু মাঙহল্লে~।
\q1
\v 17 মরম অদুনা ইবুংঙোনা মখোয়গী নহারোনশিংগী মথক্তা হরাউবা লৈরোই,
\q1 মহাক্না মপা মমা লৈজদ্রবশিংগী অমসুং লুখ্রাবীশিংগী মথক্তা চানবিবা লৈরোই;
\q1 মরমদি মী খুদিংমক অফশাশিন্নবা অমসুং ফত্তবা তৌবা মীনি,
\q1 চীন খুদিং অপঙবা ৱা ঙাঙই~।
\q1 পূম্নমক অসিদসু মহাক্কী অশাউবা হন্থদে,
\q1 অদুবু মহাক্কী খূৎ তিংথোক্তুনা অদুম লৈ~।
\q1
\v 18 মরমদি ঈশ্বর নীংদবনা মৈগুম্না চাক্লি;
\q1 মসিনা তিংখং পাম্বীশিং অমসুং তিংখং মোংশোং চাকথোক্কনি,
\q1 উমংগী অশুকপশিংদা মৈ চুগনি,
\q1 মৈখু কাখৎলকপগুম্না মখোয় কাখৎলক্কনি~।
\q1
\v 19 লান্মী তেঙ্গোলশিংগী যেহোবাগী মৈ হৌনা শাউবগী মরম্না লৈবাক অদু চাকথোক্লে,
\q1 মীশিং অদু মৈগী শীংগুম ওইগনি;
\q1 মী কনা অমতনা মহাক্কী মচীন মনাউবু কনবিরোই~।
\q1
\v 20 মহাক্না খূৎ য়েত্তা লৈবা অদু ককথৎকনি,
\q1 অদুবু লামদুনা লৈগনি;
\q1 মহাক্না খূৎ ওইদা লৈবা অদু চাগনি,
\q1 অদুবু মখোয় পেনবা লৈরোই~।
\q1 মখোয় মী খুদিংনা মশা মশাগী পাম্বোমগী শদোং চাগনি:
\q1
\v 21 মনাসেনা ইফ্রায়িম; ইফ্রায়িম্না মনাসে;
\q1 মখোয় পূন্না যিহূদাগী মায়োক্তা লৈগনি~।
\q1 পূম্নমক অসিদসু মহাক্কী অশাউবা হন্থদে,
\q1 অদুবু মহাক্কী খূৎ তিংথোক্তুনা অদুম লৈ~।
\c 10
\q1
\v 1 <<মখোয়না তাকখিবা অৱাবা থোকহনবা হীরমশিং ই,
\q1 ফত্তবা পথাপশিং পীবা মখোয়দা অৱাবনিদা!
\q1
\v 2 মসি লৈত-লাইরবশিংবু অচুম্বা ৱায়েন ফংহন্দনবা,
\q1 ঐগী লাইরবা মীশিংদগী অচুম্বা ৱায়েন লৌথোক্নবা,
\q1 মদুগী মরম্না লুখ্রাবীশিংবু মখোয়গী শরাক ওইনবা,
\q1 মপা লৈজদ্রবশিংদগী মখোয়না নমদুনা লৌথোক্নবনি~।
\q1
\v 3 চৈরাক পীবগী নুমিত্তা নখোয়না করি তৌগনি,
\q1 অথাপ্পদগী লাক্কদবা মাঙ তাকপা অদুদা?
\q1 মতেং পাংবিনবগীদমক নখোয়না কনাদা চেনশিনগনি?
\q1 নখোয়গী নতিক নঙান কদায়দা থনমগনি?
\q1
\v 4 ঐ য়াওদ্রবদি মখোয় বন্দিশিংগী মরক্তা নোন্থগনি,
\q1 মখোয় হাৎখ্রবশিংগী মনুং চনগনি~।>>
\q1 পূম্নমক অসিদসু মহাক্কী অশাউবা হন্থদে,
\q1 অদুবু মহাক্কী খূৎ তিংথোক্তুনা অদুম লৈ~।
\s1 আশিরিয়াগী মথক্তা ৱায়েন
\q1
\v 5 <<ঐগী অশাউবগী চৈ,
\q1 আশিরিয়াগী মীশিংদা অৱাবনিদা!
\q1 মহাক্কী খূত্তা লৈবা চৈশুদি ঐগী অশাউবনি~।
\q1
\v 6 ঐনা মহাকপু ঈশ্বর নীংবা জাতি অমগী মায়োক্তা থাগনি,
\q1 ঐগী মৈ হৌনা শাউবা লৈরবা মীশিংগী মায়োক্তা ঐনা মঙোন্দা য়াথং পীগনি,
\q1 পোৎচৈ মুন্নবা অমসুং লাক্নবা,
\q1 লম্বীশিংদা লৈখোম নেৎপগুম মখোয়বু নেৎনবনি~।
\q1
\v 7 অদুবু মহাক্না অদুম্না নীংবা নত্তে,
\q1 মহাক্কী থম্মোইদসু অদুম্না খনবা নত্তে;
\q1 অদুবু জাতি ময়াম্বু ককথৎনবা,
\q1 অদুগা মাঙহন্নবা মহাক্কী থম্মোইদা লৈ~।
\q1
\v 8 মরমদি মহাক্না হায়,
\q1 <ঐগী অঙম অথৌশিং অসি লোইনমক নিংথৌশিং নৎত্রা?
\q1
\v 9 কালনোদি কার্কেমীসগুম্বা নৎত্রা?
\q1 হমাৎনা আর্পাদকুম্বা নৎত্রা?
\q1 সমরিয়ানা দমাস্কসগুম্বা নৎত্রা?
\q1
\v 10 ঐগী খূৎনা লাই মূর্ত্তিশিংগী লৈবাকশিং ফংলে,
\q1 মখোয়গী অহকপা মূর্ত্তিশিংনা যেরূশালেম অমসুং সমরিয়াগী মূর্ত্তিশিংদগী হেল্লি~।
\q1
\v 11 ঐনা সমরিয়া অমসুং মহাক্কী লাই মূর্ত্তিশিংদা তৌখিবগুম্না,
\q1 ঐনা যেরূশালেম অমসুং মহাক্কী লাই মূর্ত্তিশিংদা তৌরোইদ্রা?> >>
\p
\v 12 মরম অদুনা অসুম্না থোক্কনি, সিয়োন চীংদা অমসুং যেরূশালেমগী মথক্তা ইবুংঙোনা মহাক্কী থবক পূম্নমক লোইরবদা মহাক্না হায়গনি, <<আশিরিয়া নিংথৌগী থম্মোই কনবগী অমসুং মহাক্কী চাউথোকপা মিৎয়েংগী মহৈ অদু ঐনা চৈরাক পীগনি~।>>
\p
\v 13 মরমদি মহাক্না হায়,
\q1 <<ঐগী খূৎকী পাঙ্গন্না ঐনা মসি তৌবনি;
\q1 অদুগা লৌশিংনা, মরমদি ঐদি ৱাখল তাবনি~। ঐনা মীশিং অসিগী ঙমখৈশিং লৌথোক্লে,
\q1 মখোয়গী লন্থুমশিং লৌথোকপিরে,
\q1 থৌনা ফবা মী অমগুম্না ঐনা খুন্দারিবশিংবু নমথরে~।
\q1
\v 14 ঐগী খূৎনা মীশিং অসিগী লন্থুম উচেক মহুম অমগুম্না ফংলে,
\q1 হুন্দোক্লম্লবা য়েরূম কনাগুম্বনা খোমজিনবগুম্না, ঐনা মালেম পূম্নমক খোমজিল্লে;
\q1 মফম অদুদা মশা খপ্পা, মচীন কাথোকপা নৎত্রগা লোন্না য়েংবা অমতা লৈতে~।>>
\q1
\v 15 শীংজঙ পায়দুনা উ য়াল্লিবা মহাক্কী মায়োক্তা শীংজঙ অদুনা চাউথোক্কদ্রা?
\q1 নৎত্রগা হোরায় পায়দুনা উ লেল্লিবা মহাক্কী মায়োক্তা হোরায় অদুনা চাউহঞ্জগদ্রা?
\q1 চৈ থাঙ্গৎলিবা মহাক্কী মায়োক্তা চৈ অদুনা হাইবা য়াদগুম,
\q1 উ নত্তবা চৈশুনা মথন্তা থাঙ্গৎচবা য়াদবগুম!
\q1
\v 16 মরম অদুনা লান্মী তেঙ্গোলশিংগী ইবুংঙো যেহোবানা মহাক্কী অনোয়বশিংগী মরক্তা ময়াং কংবশিং থারক্কনি;
\q1 মহাক্কী মতিক মঙানগী মখাদা মৈ চাকপগুম্না মহাক্না মৈ চাকহনগনি~।
\q1
\v 17 ইস্রায়েলগী মঙান্না মৈ,
\q1 অদুগা মহাক্কী অশেংবা ইবুংঙো অদুনা মৈরি ওইগনি;
\q1 মহাক্কী তিংখং মোংশোং অমসুং মহাক্কী তিংখং পাম্বীশিং নোংমতদা চাক্কনি অমসুং তুমগনি;
\q1
\v 18 অদুগা মহাক্কী উমংগী অমসুং মহাক্কী মহৈ য়ানবা ইংখোলগী মতিক মঙান,
\q1 থৱায় অমসুং হকচাং অনীমক তুমহনগনি;
\q1 অনাবা মী অমনা ৱান্থখিবগুম্না মখোয় ওইগনি~।
\q1
\v 19 অদুগা মহাক্কী লেমহৌবা উমংগী উপাম্বীশিং খরতা ওইগনি,
\q1 অদুনা অঙাং অমনা মখোয়গী মশীং ইবা ঙমগনি~।
\s1 লেমহৌবশিং হল্লক্কনি
\q1
\v 20 অদুগা নুমিৎ অদুদা অসুম্না থোক্কনি,
\q1 ইস্রায়েলগী লেমহৌবা,
\q1 অদুগা যাকোবকী ইমুংদগী নান্থোকহৌবশিংনা,
\q1 মখোয়বু মায়থীবা পীখিবা মঙোন্দা অমুক হন্না ঙাজরোই,
\q1 অদুবু অচুম্বদা ইস্রায়েলগী অশেংবা ইবুংঙো, যেহোবাদা ঙাজগনি~।
\q1
\v 21 লেমহৌবা অদু, যাকোবকী লেমহৌবা অদু মতিক লৈবা ঈশ্বরদা হল্লক্কনি~।
\q1
\v 22 মরমদি নহাক্কী মী ইস্রায়েল সমুদ্রগী লৈঙোইগা মান্নরবসু মখোয়দগী লেমহৌবা অদু হল্লক্কনি;
\q1 মরু ফংনা মাঙহন্নবা য়াথং পীখিবা অদু ধর্ম্মচেনবা ওইনা ঈশিংগুম্না পাথোক্কনি~।
\q1
\v 23 মরমদি লান্মী তেঙ্গোলশিংগী ইবুংঙো যেহোবানা লৈবাক পূম্নমক্কী ময়ায়দা মরু ফংনা মাঙহন্নবা লেপ্লে~।
\p
\v 24 মরম অদুনা লান্মী তেঙ্গোলশিংগী ইবুংঙো যেহোবানা অসুম্না হায়, <<সিয়োন্দা লৈরিবা হে ঐগী মীশিং, আশিরিয়াগী মীশিংবু কিগনু; ইজিপ্না তৌখিবা অদুগুম্না মহাক্না নহাকপু চৈনা য়ৈদুনা নহাক্কী মায়োক্তা মহাক্কী চৈশু থাঙ্গৎকনি~।
\v 25 মরমদি মতম খরা লৈরগা ঐগী মৈ হৌনা শাউবা হন্থরগনি, অদুগা ঐগী অশাউবদি মখোয়গী মাঙ তাকপনি~।>>
\v 26 ওরেবকী নূঙদা মিদিয়ানবু হাৎপগুম্না অমসুং মহাক্না ইজিপ্তা তৌখিবগুম্না, লান্মী তেঙ্গোলশিংগী যেহোবানা মহাক্কী চৈ সমুদ্র মথক্তা লৈবগুম, মহাক্কী মথক্তা শাজৈ থাগনি~।
\q1
\v 27 অদুগা নুমিৎ অদুদা অসুম্না থোক্কনি, মহাক্কী পোৎলূম অদু নহাক্কী লেংবান্দগী,
\q1 মহাক্কী পোৎপু অদু নহাক্কী ঙকশমদগী লৌথোক্কনি;
\q1 অদুগা মহাউগী মরম্না পোৎপু অদু মাঙহনগনি~।
\s1 আশিরিয়া মায়থীবা
\q1
\v 28 মহাক্না আয়াত্তা লাকই,
\q1 মহাক্না মিগ্রোন লান্থোকই;
\q1 মিকমাশ্তা মহাক্না মহাক্কী পোৎচৈ থম্লে~।
\q1
\v 29 মখোয়না চীংলম্বী লান্থোক্লে;
\q1 মখোয়না গেবাদা অহিং লেক্লে,
\q1 রামা কিবনা নিক্লে অমসুং সোলগী গিবিয়া চেল্লে~।
\q1
\v 30 নহাক্কী খোঞ্জেন হৌনা লাউখৎলু,
\q1 হে গল্লীমগী নিঙোন!
\q1 মসি তাহল্লু, হে লায়িশ!
\q1 হে লাইবক থীবা অনাথোৎ!
\q1
\v 31 মাদেমেনাহনা চেল্লে;
\q1 গেবীমদা লৈবশিংনা চঙজফম থিজরে~।
\q1
\v 32 নুমিৎ অদুদা মহাক্না নোবতা লৈগনি;
\q1 মহাক্না সিয়োনগী নিঙোনশিংগী চীংজাউদা খূত্তুম শীঙগনি,
\q1 যেরূশালেমগী চীংদা~।
\q1
\v 33 য়েংউ, লান্মী তেঙ্গোলশিংগী ইবুংঙো যেহোবানা তমথীবা অকিবগা লোয়ননা উশাশিং ককথগনি;
\q1 মরেপ ৱাংবশিং অদু য়ান্থরগনি,
\q1 লমকেৎ লমহাইবশিং নোল্লুকহনগনি~।
\q1
\v 34 অদুগা মহাক্না অশূকপা উমংশিং শীংজঙনা য়ান্থৎকনি,
\q1 অকনবা ইবুংঙোগী মপান্না লেবানোন তুরগনি~।
\c 11
\s1 যেশীগী ধারানা পানবা
\q1
\v 1 অদুগা যেশীগী মউদগী চৈ অমা থোক্লক্কনি, মহাক্কী মরুশিংদগী মশা অমা চোংথোক্লক্কনি;
\q1
\v 2 যেহোবাগী থৱায়না মহাক্কী মথক্তা তোংবিরগনি,
\q1 লৌশিংগী অমসুং ৱাখল তাবগী থৱায়,
\q1 পাউতাক্কী অমসুং পাঙ্গলগী থৱায়, খঙবগী অমসুং যেহোবাবু কিজবগী থৱায়,
\q1
\v 3 মহাক্কী নুঙাইজবদি যেহোবাবু কিজবনি,
\q1 মহাক্কী মিৎনা উবগী মতুং ইন্না মহাক্না ৱায়েল্লোই,
\q1 মহাক্কী নাকোংনা তাবগী মতুং ইন্নসু ৱা লেপ্লোই,
\q1
\v 4 অদুবু মহাক্না লাইরবশিংবু ধর্ম্মচেন্না ৱায়েনগনি,
\q1 মালেমগী নোল্লুকপশিংগীদমক চুম্না লেপকনি;
\q1 মহাক্না মালেম অদু মহাক্কী চীনগী চৈনা য়ৈগনি,
\q1 মহাক্কী চীনবানগী নুংশা স্বর কামদুনা ঈশ্বর নীংদবশিংবু হাৎকনি~।
\q1
\v 5 ধর্ম্মচেনবদি মহাক্কী খ্বাঙগী খ্বাঙয়েৎ ওইগনি,
\q1 থাজবা য়াবদি মহাক্কী খ্বাঙগী খ্বাঙয়েৎ ওইগনি~।
\q1
\v 6 <<কৈশালনা য়াউ মচাগা লৈমিন্নগনি,
\q1 কবোকৈনা হামেং মচাগা কূনমিন্নগনি,
\q1 শন্নাউ, কাঙদোং ফারবা নোংশা অমসুং অনোয়বা শা পূন্না লৈমিন্নগনি,
\q1 অপিকপা অঙাং অমনা মখোয়বু চিংগনি~।
\q1
\v 7 শনবী অমসুং শওম্না শজিক চামিন্নগনি;
\q1 মখোয়গী মচাশিংনা পূন্না কূনমিন্নগনি;
\q1 নোংশানা শল্লাবগুম্না চরূ চাগনি~।
\q1
\v 8 খোমজিংলিবা অঙাংনা খারৌগী মখুন মনক্তা শান্নগনি,
\q1 খোম খাইরবা অঙাংনা মহাক্কী খূৎ লিন্দূগী মকোন্দা থিংজিনগনি~।
\q1
\v 9 মখোয় পূম্নমক্না ঐগী অশেংবা চীংদা শোক পলহল্লোই,
\q1 মাঙ তাকহনবসু তৌরোই,
\q1 মরমদি ঈশিংনা সমুদ্র থনবগুম্না,
\q1 মালেম অসি যেহোবাগী মরমদা ৱাখল তাবনা থনগনি~।
\q1
\v 10 <<নুমিৎ অদুদা যেশীগী মরু লৈগনি,
\q1 মহাক্না মীশিংগী ফীরান ওইনা লেপকনি;
\q1 অতোপ্পা জাৎশিংনা মহাকপু থিগনি,
\q1 মহাক্কী পোত্থাফম মতিক মঙান ওইগনি~।>>
\q1
\v 11 নুমিৎ অদুদা অসুম্না থোক্কনি,
\q1 আশিরিয়া অমসুং ইজিপ্তগী,
\q1 পাথ্রোস অমসুং কূশ্তগী,
\q1 এলাম অমসুং শিনারদগী,
\q1 হমাৎ অমসুং সমুদ্রগী ঈথৎশিংদগী,
\q1 মহাক্কী মীশিংদগী লেমহৌবা অদু হন্দোকপিনবা ইবুংঙোনা অনীরকশুবা ওইনা মহাক্কী খূৎ তিংথোক্কনি~।
\q1
\v 12 মহাক্না অতোপ্পা জাৎশিংগী ফীরান হাইগৎপিগনি,
\q1 তান্থোকখ্রবা ইস্রায়েলগী মীশিংবু খোমজিনগনি,
\q1 চাইথোকখ্রবা যিহূদাগী মীশিংবু মালেমগী \f + \fr 11:12 \fk মায়গৈ: \ft হিব্রুদা <<মশা~।>>\f*মায়গৈ মরিদগী খোমজিনগনি~।
\q1
\v 13 ইফ্রায়িমগী কল্লকপা অদু চৎখ্রগনি,
\q1 যিহূদাগী মায়োক্তা লৈবশিংবু ককথৎকনি;
\q1 ইফ্রায়িম্না যিহূদাবু কল্লক্লরোই,
\q1 যিহূদানা ইফ্রায়িম্বু ৱাহল্লরোই~।
\q1
\v 14 অদুবু মখোয়না নোংচুপ্লোমদা পলেষ্টী মীশিংগী চীংচেপ্তা পাইথগনি;
\q1 মখোয়না পূনশিল্লগা নোংপোক্লোমদা লৈবা মীশিংদগী মুনগনি~।
\q1 মখোয়না ইদোম অমসুং মোৱাবকী মথক্তা মখোয়গী খূৎ থাগনি,
\q1 অম্মোনগী মচাশিংনা মখোয়গী হায়বা ইনগনি~।
\q1
\v 15 অদুগা যেহোবানা ইজিপকী সমুদ্রগী মরৈ তুম্না মাঙহনগনি;
\q1 অকনবা নুংশিৎকা লোয়ননা মহাক্না ইউফ্রেটিস তুরেনগী মথক্তা মহাক্কী খূত্তুম শীঙগনি,
\q1 মসিদা য়ৈবদা খোঙলম তরেৎ থোকহনগনি,
\q1 মীশিংবু খোঙ চোৎহন্দনা লান্থোকহনগনি~।
\q1
\v 16 মহাক্না ইজিপ্তগী থোক্লকখিবা নুমিৎ অদুদা ইস্রায়েলদা ওইখিবা অদুগুম্না,
\q1 আশিরিয়া লৈবাক্তগী লৈহৌগদবা,
\q1 মহাক্কী লেমহৌবা মীশিংগীদমক অচৌবা লম্বী অমা লৈগনি~।
\c 12
\s1 থাগৎ ঈশৈ
\q1
\v 1 অদুগা নুমিৎ অদুদা নহাক্না হায়গনি,
\q1 <<হে যেহোবা, ঐনা নহাকপু থাগৎচগনি;
\q1 মরমদি নহাক্না ঐঙোন্দা শাউখ্রবসু নহাক্কী অশাউবা হন্থরে,
\q1 অদুগা নহাক্না ঐবু থেমজিনবি~।
\q1
\v 2 য়েংউ, ঈশ্বরদি ঐগী অরান খুবম্নি;
\q1 ঐনা চেৎনা থাজগনি অমসুং কিদুনা নিক্লোই;
\q1 <মরমদি যেহোবা, যেহোবাদি ঐগী পাঙ্গল অমসুং ঈশৈনি;
\q1 মহাক ঐগী অরান খুবম ওইরে~।> >>
\q1
\v 3 মরম অদুনা নখোয়না হরাউনা ঈশিং শোক্কনি অরান খুবমগী গুহাশিংদগী~।
\q1
\v 4 অদুগা নুমিৎ অদুদা নখোয়না হায়গনি,
\q1 <<যেহোবাবু থাগৎলু, মহাক্কী মিংবু কৌজৌ,
\q1 মহাক্কী থবকশিং মীশিংগী মরক্তা ফোংদোকউ,
\q1 মহাক্কী মিংদি ৱাংথোইবনি হায়বা নীংশিংহল্লু~।
\q1
\v 5 যেহোবাগী মফমদা ঈশৈ শক্কৎলু;
\q1 মরমদি মহাক্না অথোইবা থবকশিং তৌবিখ্রে~।
\q1 মালেম পূম্নমক্তা মসি খঙনরে~।
\q1
\v 6 খোল্লাউ লাউরো অমসুং লাউখৎলু,
\q1 হে সিয়োন্দা খুন্দারিবা নঙ;
\q1 মরমদি নহাক্কী নরক্তা ইস্রায়েলগী অশেংবা ইবুংঙোদি অচৌবনি!>>
\c 13
\s1 যেহোবানা লান্মী কৌবা
\p
\v 1 আমোজগী মচা নিপা যিশাইয়ানা বাবিলোনগী মরমদা উখিবা পোৎলূম~।
\q1
\v 2 <<অৱাংবা চীং মথক্তা নখোয়না ফীরান অমা হাইগৎলু,
\q1 মখোয়দা অহৌবা খোঞ্জেন লাউশিল্লু;
\q1 মখোয়না ফম্নাইবশিংগী থোঙজাউশিংদা চঙনবা খূৎ হাইয়ু~।
\q1
\v 3 ঐগী শেংদোকখ্রবশিংদা ঐনা য়াথং পীরে;
\q1 ঐগী অশাউবগীদমক ঐনা ঐগী অকনবশিংবু কৌরে,
\q1 ঐগী অৱাংবদা হরাউরিবা মখোয়বু~।>>
\q1
\v 4 চীংশিংদা মীয়ামগী নিন খোংবা,
\q1 অচৌবা মীয়ামগী মখোনগুম!
\q1 পুলপ পূনশিল্লবা অতোপ্পা জাৎশিংগী নিংথৌ লৈবাকশিংগী অহৌবা নিন খোংবা পূনশিল্লে~।
\q1 লান্মী তেঙ্গোলশিংগী যেহোবানা লানগীদমক লান্মী খোমজিল্লি~।
\q1
\v 5 মখোয়না অথাপ্পা লৈবাক্তগী লাকই,
\q1 অতিয়াগী অরোইবা মফমদগী,
\q1 যেহোবা অমসুং মহাক্কী অশাউবগী খূৎলাইশিংনা,
\q1 লৈবাক অপূম্বা মাঙহন্নবা~।
\q1
\v 6 নখোয় লাউখোংউ, মরমদি যেহোবাগী নুমিৎ নক্লে;
\q1 মসি ইঙম ঙম্বা ইবুংঙোদগী মাঙহনবগুম্না লাক্কনি~।
\q1
\v 7 মরম অসিনা খূৎ পূম্নমক শোন্থগনি,
\q1 মী খুদিংমক্কী থম্মোই তুকথগনি~।
\q1
\v 8 মখোয় কিবনা নিকহনগনি~।
\q1 অনাবশিং অমসুং অৱাবশিংনা মখোয়বু ফাগনি;
\q1 নুপী অমনা নাউয়েকপগুম্না মখোয় নাগনি~।
\q1 মখোয় অমগা অমগা ঙক্নগনি;
\q1 মখোয়গী মায়থোংশিংদি মৈরিশিংগুম ওইগনি~।
\q1
\v 9 য়েংউ, যেহোবাগী নুমিৎ অদু লাকই,
\q1 লৈবাক অদু মাঙ তাকহন্নবা,
\q1 তমথীবা, মৈ হৌনা শাউবা অমসুং শাথিনা শাউবগা লোয়ননা;
\q1 অদুগা মহাক্না পাপ চেনবশিংবু মসিদগী মাঙহনগনি~।
\q1
\v 10 মরম অদুনা অতিয়াগী থৱান্মিচাকশিং অমসুং থৱান্মিচাক চবুনশিংনা মখোয়গী মঙান পীররোই;
\q1 নুমিৎনা থোক্লকপা মতমদা মমশিনগনি,
\q1 থানা মহাক্কী মঙান ঙানহল্লরোই~।
\q1
\v 11 <<ঐনা তাইবংপানবু মহাক্কী ফত্তবগীদমক চৈরাক পীগনি,
\q1 ঈশ্বর নীংদবশিং অদু মখোয়গী অয়োল অরানগীদমক;
\q1 ঐনা নাপন তৌবশিংগী মঙক কনবা অদু লেপহনগনি,
\q1 তমথীবশিংগী লমকেৎ লমহাইবা অদু নমথগনি~।
\q1
\v 12 ঐনা অফবা সনাদগী হেন্না মী অমবু,
\q1 ওফীরগী সনাদগী হেন্না মী অমবু তাঙহনগনি~।
\q1
\v 13 মরম অদুনা ঐনা অতিয়া নোংদোন নিকহনগনি,
\q1 মালেম মহাক্কী মফমদগী লৌথোক্কনি~।
\q1 লান্মী তেঙ্গোলশিংগী যেহোবাগী মৈ হৌনা শাউবদা,
\q1 মহাক্কী শাথিনা শাউবগী নুমিত্তা~।
\q1
\v 14 অদুগা মসিদি তান্নরকপা \f + \fr 13:14 \fk খারশা: \ft শজিগুম্বা শা~।\f*খারশাগুম ওইগনি,
\q1 কনা অমতনা পমখৎপিদ্রবা য়াউগুম;
\q1 মখোয় মী খুদিংনা মশা মশাগী মীশিংদা লৈশিনগনি,
\q1 মী খুদিংনা মশা মশাগী লৈবাক্তা চেনগনি~।
\q1
\v 15 অফংবা মী খুদিং ফাওরেং লেংগনি,
\q1 ফাখ্রবা মী খুদিং থাঙশাংদা তাগনি~।
\q1
\v 16 মখোয়গী অঙাংশিংসু মচেৎ মচেৎ তাহনগনি মখোয়গী মাঙদা;
\q1 মখোয়গী য়ূমশিং নমদুনা লৌখিগনি,
\q1 মখোয়গী নুপীশিংবু নমদুনা মাংথোক্কনি~।
\s1 মিদিশিংনা বাবিলোনবু মায়থীবা পীবা
\q1
\v 17 <<য়েংউ, ঐনা মখোয়গী মায়োক্তা মিদিশিং হৌহনগনি,
\q1 মখোয়না লুপাবু থৌশাবিরোই;
\q1 অদুগা সনাদসু মখোয়না হরাউবা লৈরোই~।
\q1
\v 18 লীরুংশিংনসু নহারোনশিংবু মচেৎ মচেৎ তাহনগনি,
\q1 পূকনুংগী মহৈদা মখোয়না চানবিবা পোক্লোই;
\q1 মখোয়গী মমিৎনা অঙাংশিংবু নুংশিবা পোক্লোই~।
\q1
\v 19 বাবিলোন্দি, নিংথৌ লৈবাকশিংগী মতিক মঙান,
\q1 কালদীগী মীশিংগী নাপনগী ফজবনি;
\q1 ঈশ্বরনা সোদোম অমসুং গোমোরাবু থুগাইবা মতমদা ওইবগুম্না মসি ওইগনি~।
\q1
\v 20 মসি কৈদৌঙৈদসু খুন্দাররোই,
\q1 মসি মীরোন অমদগী মীরোন অমদা মী লৈররোই; অরাবকী মীশিংনা মদুদা ফিয়ূমশিং খল্লরোই;
\q1 য়াউশেনবশিংনসু মদুদা য়াউকোনশিং শেম্লরোই~।
\q1
\v 21 অদুবু লৈকংলাদা লৈবা লম্লক্কী শাশিংনা মদুদা কূনগনি;
\q1 অদুগা মখোয়গী য়ূমশিং মকুশিংনা থন্না লৈগনি,
\q1 উট উচেকশিংনা মদুদা লৈগনি,
\q1 লম্লক্কী হামেং লাবশিংনা মদুদা চোং ফন্দুনা শান্নগনি~।
\q1
\v 22 লম্লক্কী শাশিংনা মখোয়গী অমাঙবা য়ূমশিংদা খোংগনি,
\q1 লমহূইশিংনা মখোয়গী নুঙাইরবা কোনুংশিংদা~।
\q1 মহাক্কী মতম লাক্কদবা নক্লে,
\q1 মহাক্কী নুমিৎশিং শাংলরোই~।>>
\c 14
\s1 বাবিলোন মায়থীবা
\p
\v 1 মরমদি যেহোবানা যাকোবপু চানবিগনি, ইস্রায়েলবু অমুক হন্না খন্দোকপিদুনা মখোয়বু মশাগী লৈবাক্তা লৈতাহনগনি~। অদুগা লম্লানবশিংনা মখোয়গা তিনশিনগনি, মখোয়না যাকোবকী ইমুংদা নপশিনগনি~।
\v 2 অদুগা মীশিংনা মখোয়বু লৌরগা মখোয়গী মফমদা পুগনি, অদুগা ইস্রায়েলগী ইমুংনা যেহোবাগী লৈবাক্তা মখোয়বু মীনাইশিং অমসুং মীনাই নুপীশিং ওইনবা লৌশিনগনি; মখোয়বু লানফা ওইনা থম্লম্বা মখোয়বু মখোয়না লানফা ওইনা ফাগনি, অদুগা মখোয়না মখোয়বু ওৎনৈরম্বশিং অদুগী মথক্তা পানগনি~।
\v 3 অদুগা নুমিৎ অদুদা অসুম্না থোক্কনি, মদুদি যেহোবানা নহাকপু নহাক্কী অৱাবদগী, নহাক্কী কিবদগী অমসুং নহাকপু থবক শূহল্লম্বা অৱাবা মীনাই ওইরম্বদগী পোত্থাহনগনি,
\v 4 নহাক্না পান্দম অসি বাবিলোনগী নিংথৌগী মায়োক্তা লৌখত্তুনা হায়গনি,
\q1 <<ওৎনৈরম্বা মহাক অদুনা করম্না লেপখিবা!
\q1 সনাগী সহর অদু করম্না লেপখিবা!
\q1
\v 5 যেহোবানা ঈশ্বর নীংদবা অদুগী চৈশু,
\q1 অদুগা লৈঙাকপশিংগী ৱায়েঞ্জৈ থুদেক্লে,
\q1
\v 6 মৈ হৌনা শাউবদা মীশিংবু লেপ্তনা য়ৈরিবা মহাক,
\q1 অশাউবদা জাতিশিংগী মথক্তা পাল্লিবা মহাক,
\q1 ওৎনৈরে অমসুং কনা অমতনা খামদ্রে~।
\q1
\v 7 মালেম অপূম্বা পোত্থারে অমসুং চিক্না লৈরে;
\q1 মখোয়না অহৌবা খোঞ্জেন্না ঈশৈ শক্লে~।
\q1
\v 8 হোয়, ফর উপালশিংনা অমসুং লেবানোনগী সিদর উপালশিংনা
\q1 নঙোন্দা হরাউজদুনা হায়রকই,
\q1 <নহাক্না তুদুনা লৈবদগী উ য়ানবা মী অমতা ঐখোয়গী মাঙদা লাক্ত্রে~।>
\q1
\v 9 <<নহাক্না লাকপদা মখাদা লৈবা খম্নুং লৈবাক্না নহাকপু উননবা ঈরাং লাংই;
\q1 মসিনা নহাক্কীদমক অশিবশিং, মালেমগী লুচিংবা পূম্নমক হৌদোকই,
\q1 মসিনা জাতিশিংগী নিংথৌ পূম্নমক মখোয়গী ফম্বানশিংদগী হৌগৎহল্লে~।
\q1
\v 10 মখোয় পূম্নমক্না ৱা ঙাঙদুনা নঙোন্দা হায়গনি,
\q1 <নহাকসু ঐখোয়গুম্না শোল্লব্রা?
\q1 নহাক ঐখোয়গুম্না ওইরব্রা?
\q1
\v 11 নহাক্কী চাউথোকপা অদু খম্নুং লৈবাক তান্না পুথরে,
\q1 নহাক্কী মরী পানবা যন্ত্রশিংগী মখোন;
\q1 নহাক্কী নখাদা হনশিং শন্দোক্লে,
\q1 তীনশিংনা নহাক্কী থক্তা কূপশিল্লে~।>
\s1 লুসিফরবু লংথবা
\q1
\v 12 <<করম্না নহাক্না স্বর্গদগী তারক্লবা;
\q1 হে \f + \fr 14:12 \fk লুসিফর: \ft অর্থদি <<ঙান্থোইরিবা>> নৎত্রগা <<নোংঙান শজিক~।>>\f*লুসিফর, নোংঙান শজিক!
\q1 করম্না নহাকপু লৈখাদা তাহল্লবা,
\q1 জাতিশিংবু শোন্থহনখিবা নহাক~!
\q1
\v 13 মরমদি নহাক্না নহাক্কী পূক্নীংদা হায়খি,
\q1 <ঐনা স্বর্গদা কাখৎকনি,
\q1 ঈশ্বরগী থৱান্মিচাকশিংগী মথক্তা ঐনা ঐগী ফম্বান ৱাংনা থাঙ্গৎকনি;
\q1 ঐনা উনফম চীংথক্তা,
\q1 অৱাং থংবগী ঙমখৈদা ফমগনি~।
\q1
\v 14 ঐনা লৈচিনগী অৱাংবগী মথক্তা কাখৎকনি,
\q1 ঐদি ইহেন হেনবা অদুগা মান্নগনি~।>
\q1
\v 15 অদুম ওইনমক নহাকপু খম্নুং লৈবাক্তা,
\q1 কোম অদুগী খম থেংবা অরুবশিংদা পুথগনি~।
\q1
\v 16 <<নহাকপু উবা মখোয় অদুনা নঙোন্দা মুন্না য়েংগনি,
\q1 নহাক্কী মরমদা ৱাখল তৌদুনা হায়গনি,
\q1 <নিপা অদু অসিরা, মালেম্বু থক থক নিকহনখিবা,
\q1 নিংথৌ লৈবাকশিংবু নোমখিবা,
\q1
\v 17 তাইবংপানবু লমহাঙগুম ওইহনখিবা,
\q1 মদুগী সহরশিং মাঙহনখিবা,
\q1 মহাক্কী ফাদোকশিংগী য়ূম হাংদোকখিদবা?>
\q1
\v 18 <<জাতিশিংগী নিংথৌশিং পূম্নমক,
\q1 মখোয় পূম্নমক মতিক মঙান্দা তূম্লি,
\q1 মখোয় খুদিংনা মশা মশাগী য়ূমদা;
\q1
\v 19 অদুবু নহাকপু নহাক্কী মোংফমদগী লংথোক্লে,
\q1 তুক্কচরবা উশা অমগুম্না,
\q1 থাঙশাংনা ফাওরেং লেংদুনা হাৎখ্রবা মখোয়গী ফিগুম্না,
\q1 মখোয়না কোমগী নূঙশিংদা কূমথরি,
\q1 খোঙনেৎনরবা অশিবা হকচাংগুম্না~।
\q1
\v 20 ফুম্বদা নহাকপু মখোয়গা তিন্নহল্লোই,
\q1 মরমদি নহাক্না নহাক্কী লৈবাক মাঙহল্লে,
\q1 নহাক্কী মী হাৎলে;
\q1 ফত্তবা তৌবশিংগী ধারাবু কৈদৌঙৈদসু পনবিররোই~।
\q1
\v 21 মহাক্কী মচাশিংগীদমক মীহাৎপুঙ থৌরাঙ তৌ,
\q1 মখোয়গী মপা মপুশিংগী অয়োল অরানগী মরম্না~।
\q1 মরমদি মখোয়না হৌগৎলরোই অমসুং লৈবাক অসি খূৎ চল্লরোই,
\q1 তাইবংপান অসিগী মমায় সহরনা থল্লরোই~।>>
\q1
\v 22 <<ঐনা মখোয়গী মায়োক্তা হৌগৎকনি,>>
\q1 লান্মী তেঙ্গোলশিংগী যেহোবানা হায়,
\q1 <<বাবিলোন্দগী মিং অমসুং লেমহৌবা,
\q1 মচা মশূ অমসুং চারোন শূরোনশিং ককথৎকনি,>> যেহোবানা হায়~।
\q1
\v 23 <<ঐনা মসিবু শবৌনা খূৎ চলহনগনি,
\q1 ঈশিংগী পাত্থি কোমথী ওইহনগনি~।
\q1 অদুগা ঐনা মসি মাঙ তাকপগী শুমজিৎনা শিৎকনি,>>
\q1 লান্মী তেঙ্গোলশিংগী যেহোবানা হায়~।
\s1 আশিরিয়াগী মথক্তা ৱায়েন
\q1
\v 24 লান্মী তেঙ্গোলশিংগী যেহোবানা ৱাশক্তুনা হায়,
\q1 <<তশেংনমক ঐনা খনখিবগুম্না মসি থোক্কনি,
\q1 অদুগা ঐনা নীংখিবগুম্না মসি লেপকনি;
\q1
\v 25 মদুদি ঐনা আশিরিয়াগী মীশিংবু ঐগী লৈবাক্তা থুদেক্কনি,
\q1 ঐগী চীংশিংগী মথক্তা মহাকপু খোঙনেৎনগনি;
\q1 অদুদগী মহাক্কী পোৎপু মখোয়দগী লৌথোক্কনি,
\q1 মহাক্কী পোৎলূম মখোয়গী লেংবানশিংদগী লৌথোক্কনি~।
\q1
\v 26 মালেম অপূম্বগী মথক্তা তৌগে নীংখিবা হীরম অদু অসিনি,
\q1 জাতি পূম্নমক্কী মথক্তা তিংথোকখ্রবা খূৎ অদু অসিনি~।
\q1
\v 27 মরমদি লান্মী তেঙ্গোলশিংগী যেহোবানা তৌগে নীংখ্রবা অদু,
\q1 কনানা থিংবা ঙমগনি?
\q1 অদুগা মহাক্কী খূৎ তিংথোকখ্রে কনানা মসি কোনশিলহনগনি?>>
\s1 পলেষ্টীগী মথক্তা ৱায়েন
\p
\v 28 নিংথৌ অহাজনা শিবা চহী অদুদা পোৎলূম অসি লাকখি,
\q1
\v 29 <<নহাক হরাউগনু, হে পলেষ্টী,
\q1 নখোয় অপূম্বা, নহাকপু ফূখিবা মহাক্কী চৈ অদু তেক্লে হায়দুনা;
\q1 মরমদি লিনগী মরুশিংদগী লিন্দূ থোক্লক্কনি,
\q1 মহাক্কী মহৈদি মহূ কনবা অপাইবা লিন ওইগনি~।
\q1
\v 30 অদুগা লাইরবশিংগী অহানবা পোকপা অদুনা চাগনি,
\q1 লৈত লাইরবশিংনা অশোয় অঙাম লৈতনা হিপকনি;
\q1 ঐনা নহাক্কী মরূশিং চাক্তাঙবনা হাৎকনি,
\q1 মসিনা নহাক্কী হিংহৌবশিংবু হাৎকনি~।
\q1
\v 31 লাউখোংউ, হে থোঙজাউ;
\q1 কপ্পু, হে সহর!
\q1 নহাক, পলেষ্টী, নখোয় অপূম্বা তুম্লে;
\q1 মরমদি অৱাংলোমদগী মৈখু অমা কারক্কনি,
\q1 মহাক্কী লেপখিবা মতমশিংদা কনা অমতা চিত্থহৌরোই~।>>
\q1
\v 32 জাতি অসিগী পাউ পুবা মীশিংদা করি পাউখুম পীগনি?
\q1 মরমদি যেহোবানা সিয়োন লিংখৎপিরে, মহাক্কী মীশিংগী লাইরবশিংনা মসিদা চঙজগনি~।
\c 15
\s1 মোৱাবকী মথক্তা ৱায়েন
\q1
\v 1 মোৱাবকী মরমদা পোৎলূম~।
\q1 মরমদি অহিং অমদা মোৱাবকী অর মাঙ তাক্লে অমসুং তুম্না মাঙলে;
\q1 মরমদি অহিং অমদা মোৱাবকী কীর মাঙ তাক্লে অমসুং তুম্না মাঙলে~।
\q1
\v 2 মহাক্না লাইশঙদা অমসুং দীবোন্দা চৎখৎখ্রে,
\q1 অৱাংবা মফমশিংদা কপ্ননবা,
\q1 মোৱাবনা নেবোগী মথক্তা অমসুং মেদিবাগী মথক্তা লাউ খোংগনি;
\q1 মখোয়গী মকোক পূম্নমক তাঙগনি,
\q1 খদাঙকোই খুদিং কক্কনি~।
\q1
\v 3 মখোয়গী অচৌবা লম্বীশিংদা মখোয়না মশাবু বোরা ফি শেৎকনি;
\q1 মখোয়গী য়ূমশিংগী মথকশিংদা অমসুং মখোয়গী অচৌবা লম্বীশিংদা,
\q1 মী খুদিংনা কন্না কপ্ত‌ুনা লাউ খোংগনি~।
\q1
\v 4 হেশবোন অমসুং এলঅলেনা কপকনি,
\q1 মখোয়গী খোঞ্জেন যহাস ফাওবা তাগনি,
\q1 মরম অদুনা মোৱাবকী খূৎলাই পায়বা লান্মীশিংনা লাউরক্কনি;
\q1 মহাক্কী পুন্সিদি মঙোন্দা অৱাবা ওইগনি~।
\q1
\v 5 <<ঐগী থম্মোইনা মোৱাবকীদমক লাউরক্কনি;
\q1 মহাক্কী মীচেনশিংনা সোয়র অমসুং ইগ্লাৎ শলিশীয়াদা চেনগনি;
\q1 মরমদি মখোয়না কপ্না কপ্না লূহীৎকী কাখৎফমদা কাখৎকনি;
\q1 হোরোনয়িমগী লম্বীদা মখোয়না তুম্না মাঙবগী কন্না লাউরক্কনি~।
\q1
\v 6 মরমদি নিমরীমগী ঈশিং লৈররোই;
\q1 মরম অদুনা শজিক খুইথরে,
\q1 নাপী হৌদ্রে,
\q1 অশংবা পোৎ অমতা লৈত্রে~।
\q1
\v 7 মরম অদুনা মখোয়না মরাং কায়না ফংখিবা মখোয়না পৈশিনখিবা অদু,
\q1 মখোয়না ৱিলো পাম্বীশিং হৌবা অকংবা ঈশিং খোং ফাওবা পুগনি~।
\q1
\v 8 মরমদি কপ্পা অদু মোৱাবকী ঙমখৈশিংগী অকোয়বা ফাওবা,
\q1 মসিগী লাউ খোংবা ইগ্লায়িম ফাওবা,
\q1 মহাক্কী লাউ খোংবা বের এলীম ফাওবা য়ৌখ্রে~।
\q1
\v 9 মরমদি দীমোনগী ঈশিং ঈনা পিক থনগনি;
\q1 মরম অদুনা ঐনা দীমোনগী মথক্তা হেন্না পুরক্কনি,
\q1 মোৱাবতগী নান্থোকহৌবা মহাক্কী মথক্তা নোংশাশিং পুরক্কনি~।
\q1 লৈবাক অদুগী লেমহৌবা অদুগী মথক্তা~।>>
\c 16
\s1 মোৱাব মাঙহনবা
\q1
\v 1 নখোয়না লৈবাক অদুগী লৈঙাকপদা য়াউ মচা থাখো, শেলাদগী লমহাঙদা,
\q1 সিয়োনগী নিঙোনগী চীংদা~।
\q1
\v 2 মসি অসুম্না ওইগনি, মহুমদগী তান্থোকপিরবা কোয়পাই পাইবা উচেক্কুম্না,
\q1 মোৱাবকী নিঙোনশিংনা আর্নোনগী খোংশিং লানফমদা ওইগনি~।
\q1
\v 3 <<পাউতাক লৌ, ৱা খন্নৌ,
\q1 নুমিৎ য়ুংবদা নহাক্কী নমি অদু নুমিদাংগুম্না ওইহল্লু;
\q1 তান্থোকপিরবশিংবু লোত্তুনা থম্বিয়ু,
\q1 মীচেনবু ফোংদোকপিগনু~।
\q1
\v 4 মোৱাব, ঐগী তান্থোকপিরবশিংবু নহাক্কা লৈমিন্নসনু;
\q1 মাঙ তাকহল্লিবশিং অদুগী মমাঙদগী নহাক মখোয়গীদমক লোৎফম ওইয়ু;
\q1 মরমদি নমজা নমথেক্লিবা অদু লোইরে,
\q1 মাঙ তাকহল্লিবশিং অদু লেপ্লে,
\q1 লৈবাক অদুদগী ওৎনৈরিবশিং অদু মাঙখ্রে~।
\q1
\v 5 লেঙদ্রবা নুংশিবদা ফম্বান অদু লিংখৎপিগনি;
\q1 মহাক্না মসিগী মথক্তা অচুম্বদা দেবিদকী ফিয়ূমদা ফমগনি,
\q1 ৱায়েন্দুনা, অচুম্বা ৱায়েন থিদুনা অমসুং ধর্ম্মচেনবা থবক থুনা তৌদুনা~।>>
\q1
\v 6 ঐখোয়না মোৱাবকী নাপন,
\q1 য়াম্না চাউথোকপা,
\q1 মহাক্কী লমকেৎ লমহাইবা,
\q1 মহাক্কী নাপন অমসুং মহাক্কী মৈ হৌনা শাউবা অদু তারে;
\q1 অদুবু মহাক্কী মীনম্বা অদু অসুম্না ওইরোই~।
\q1
\v 7 মরম অসিনা মোৱাবনা মোৱাবকীদমক লাউ খোংগনি,
\q1 মী খুদিংনা লাউ খোংগনি~।
\q1 নখোয়না কীর-হেরেসকী য়ূম্ফমশিংগীদমক তেংথা নাওইগনি;
\q1 তশেংনমক মখোয় য়ৈথখ্রে~।
\q1
\v 8 মরমদি হেশবোনগী লৌবুক খুইথরে,
\q1 সেবামগী অঙ্গুর পাম্বীসু;
\q1 মসিগী অথোইবা পাম্বীশিং যাজের ফাওবা য়ৌরক্লে,
\q1 মখোয়না লমহাঙ ফাওবা চৎখ্রে,
\q1 মহাক্কী মশাশিংনা শন্দোক্লক্লে,
\q1 মখোয়না সমুদ্র ফাওবা চৎখ্রে;
\q1 মখোয়বু অতোপ্পা জাৎশিংগী মপুশিংনা নেৎখায়রে~।
\q1
\v 9 মরম অদুনা যাজেরগীদমক কপচদুনা ঐনা সেবামগী অঙ্গুর পাম্বীগীদমক লাউ খোংগনি,
\q1 ঐগী পিরাংশিংনা নহাকপু ঈশিং চাইগনি,
\q1 হে হেশবোন অমসুং এলঅলে;
\q1 মরমদি নহাক্কী কালেনগী উহৈশিংগীদমক নহাক্কী মহৈ মরোং লোকপগীদমক হরাউবগী লাউজবা লেপখ্রে~।
\q1
\v 10 নুঙাইবা অদু লৌথোক্লে,
\q1 মরাং কায়না থোক্লিবা ইংখোল অদুদগী হরাউবসু;
\q1 অঙ্গুর ইংখোলশিংদা ঈশৈ শকপা লৈররোই,
\q1 হরাউবগী লাউজবা অদুসু,
\q1 খোঙনা নেৎপশিংনা শুম্ফমশিংদা নেত্তুনা য়ু শুম্লরোই~।
\q1 লাউজবা অদু ঐনা লেপহল্লে~।
\q1
\v 11 মরম অদুনা ঐগী থম্মোইনা মোৱাবকীদমক বীনা অমগুম্না মখোন থোকহনগনি,
\q1 ঐগী নুংগী শরূকশিংনা কীর হেরেসকীদমক~।
\q1
\v 12 মোৱাবনা মশামক অৱাংবা মফমশিংদা চোকথরে হায়বা উবদা অসুম্না থোক্কনি, মহাক্না মহাক্কী অশেংবা মফমদা হায়জনবা লাক্কনি;
\q1 অদুবু মহাক্না ঙম্লোই~।
\p
\v 13 যেহোবানা মতম অদুদগী হৌনা মোৱাবকী মরমদা হায়খিবা ৱা অদু অসিনি~।
\v 14 অদুবু যেহোবানা হৌজিক ৱা ঙাঙদুনা হায়রকই, <<চহী অহুমগী মনুংদা অনেকপা মীগী চহীগুম্না মোৱাবকী মতিক মঙান অদু মহাক্কী অচৌবা মীয়াম পূম্নমক্কা লোয়ননা ঈকাই খুম্নররোই; লৈহৌবশিং অদু মশীং য়াম্লরোই অমসুং শোল্লগনি~।>>
\c 17
\s1 দমাস্কস অমসুং মহাক্কী মীচঙ
\q1
\v 1 দমাস্কসকী মরমদা পোৎলূম~।
\q1 <<য়েংউ, দমাস্কস সহর অমা ওইবদগী লৌথোক্লে,
\q1 মসি তুম্না মাঙলবা মপৈ ওইগনি~।
\q1
\v 2 অরোয়েরগী সহরশিং থাদোক্লে,
\q1 মখোয় অদু শা শন শঙ্গুগী কুনফম ওইগনি,
\q1 অদুগা কনানসু মখোয়বু কিহল্লোই~।
\q1
\v 3 ইফ্রায়িমদা লানবন লৈররোই,
\q1 দমাস্কসকী নিংথৌ লৈবাক,
\q1 সিরিয়াগী লৈহৌবশিং;
\q1 মখোয় ইস্রায়েল মচাশিংগী মতিক মঙানগুম ওইগনি,>>
\q1 লান্মী তেঙ্গোলশিংগী যেহোবানা হায়~।
\q1
\v 4 <<অদুগা নুমিৎ অদুদা অসুম্না থোক্কনি,
\q1 যাকোবকী মতিক মঙান হন্থরগনি,
\q1 মহাক্কী অনোয়বা মশা অদু কংশিল্লগনি~।
\q1
\v 5 মহৈ মরোং লোকপা মীনা মহৈ মরোং খোমজিনবা মতমদা,
\q1 মহাক্কী পাম্বোম তিংথোক্তুনা চরোংশিং খাওবগুম্না মসি ওইগনি~।
\q1 অদুগা \f + \fr 17:5 \fk রফাশিং: \ft যোর্দান তুরেনগী নোংপোক্তা খুন্দাবা কাহেন্না চাউ শাংবা মীশিং~।\f*রফাশিংগী তম্পাক্তা চরোংশিং খোমজিল্লিবা মহাক্কুম ওইগনি~।
\q1
\v 6 অদুম ওইনমক মদুগী মনুংদা খূন্নবা অঙ্গুরশিং থনমগনি,
\q1 চোর্ফোল পাম্বী অমা নিকপদা লৈহৌবগুম্না,
\q1 খ্বাইদগী ৱাংবা উশাগী মতোন্দা চোর্ফোল অনী নৎত্রগা অহুম,
\q1 মহৈ হেন্না পানবা অৱাংবা উশাশিংদা মরি নৎত্রগা মঙা,>>
\q1 ইস্রায়েলগী ঈশ্বর যেহোবানা হায়~।
\q1
\v 7 নুমিৎ অদুদা মী অমনা মহাক্কী শেম্বিবা মপুদা য়েংজগনি,
\q1 মহাক্কী মিৎশিংনা ইস্রায়েলগী অশেংবা ইবুংঙোদা ঈকাই খুম্নজগনি~।
\q1
\v 8 অদুগা মহাক্না মহাক্কী খূৎকী থবকশিংদা,
\q1 লাৎনপূংশিংদা য়েংলরোই,
\q1 মহাক্কী খূৎশানা শাখিবা \f + \fr 17:8 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তিশিং নৎত্রগা লাই মূর্ত্তিশিং অদু মহাক্না ঈকাই খুম্নরোই~।
\q1
\v 9 নুমিৎ অদুদা মহাক্কী অকনবা সহরশিংদি ইস্রায়েল মচাশিংগী মরম্না মখোয়না থাদোক্লম্লবা উমং অমগুম,
\q1 খ্বাইদগী ৱাংবা উশা অমগুম ওইগনি~।
\q1 অদুগা মদুদা মাঙ তাকপা ওইগনি~।
\q1
\v 10 মরমদি নহাক্না নহাক্কী অরান খুবমগী ঈশ্বরবু কাউথোক্লে,
\q1 নহাক্কী থূপ্নফম নূঙজাউ অদু নীংশিংদ্রে,
\q1 মরম অদুনা নহাক্না নিংথিজরবা পাম্বীশিং থাগনি,
\q1 অতোপ্পা মশাশিংগা চরা শেমগনি~।
\q1
\v 11 নুমিৎ অদুদা নহাক্না নহাক্কী পাম্বী হৌহনগনি,
\q1 অদুগা অয়ুক্তা নহাক্না নহাক্কী মরূ চাউখৎহনগনি;
\q1 অদুবু পূক্নীং ৱাবা অমসুং শাথিনা নাবগী নুমিত্তা,
\q1 মহৈ মরোং লোকপা অদু মপৈ ওইগনি~।
\q1
\v 12 সমুদ্রশিংগী ঈরাউখোনগুম্না লাউখোংলিবা মী ময়ামগী মীয়াম,
\q1 অকনবা ঈশিংনা চেনশিনবগুম চেনশিল্লিবা জাতিশিংনা চেনশিনবা অদু অৱাবনিদা!
\q1
\v 13 ঈশিং ময়াম্না চেনশিনবগুম্না জাতিশিংনা চেনশিনগনি;
\q1 অদুবু ঈশ্বরনা মখোয়বু চৈগনি মখোয়না থাপ্না চেনখিগনি,
\q1 অদুগা নুংশিৎকী মাঙদা চীংশিংগী ফৌৱামগুম,
\q1 নোংলৈগী মাঙদা লৈদুনা পুরিবা পোৎ অমগুম তান্নগনি~।
\q1
\v 14 অদুগা য়েংউ, নুমিদাংৱাইরমদা অৱা অনা;
\q1 নোংঙান্দ্রিঙৈদা মহাক লৈত্রে~।
\q1 মসিনি ঐখোয়দগী নমদুনা লৌবা মখোয়গী শরূক,
\q1 ঐখোয়দগী মুন্দুনা লৌবা মখোয়গী লাইবক~।
\c 18
\s1 ইথিয়োপিয়া অৱাবনিদা
\q1
\v 1 কূশকী তুরেনশিংগী ৱাংমদা মশাশিংগী মমি তারিবা লৈবাক অদু অৱাবনিদা!
\q1
\v 2 মদুনা সমুদ্রগী লম্বীদা পাউ পুবশিং থারি,
\q1 ঈশিংদা চূমথাঙ পাম্বীশিংগী পোঙশিংদসুনি~।
\q1 <<অয়াঙবা পাউ পুবা মী নখোয়,
\q1 মরেপ ৱাংবা অমসুং তু নানবা জাতি অমদা চৎলু,
\q1 হৌরকপদগী হৌজিক ফাওবা অকিবগী মশক ওইরিবা মীশিং অমদা,
\q1 অকনবা অমসুং খোঙনেৎনরিবা জাতি অমদা,
\q1 মখোয়গী লৈবাক্তি তুরেনশিংনা খাইদোকই~।>>
\q1
\v 3 তাইবংপান্দা খুন্দারিবা অমসুং মালেমদা লৈরিবা নখোয়,
\q1 মহাক্না চীংশিংগী মথক্তা ফীরান হাইগৎপদা, নখোয়না উই,
\q1 মহাক্না পেরে খোংবদা,
\q1 নখোয়না তাই~।
\q1
\v 4 মরমদি যেহোবানা ঐঙোন্দা হায়,
\q1 <<ঐনা পোত্থাগনি,
\q1 ঐগী লৈফমদগী ঐনা য়েংগনি,
\q1 নুংশাগী মৈশানা শেংনা য়ৈবগুম,
\q1 মহৈ মরোং লোকপগী মৈশাদা লীক্লা তাহনবা লৈচিনগুম~।>>
\q1
\v 5 মরমদি মহৈ মরোং লোক্ত্রিঙৈগী মমাঙদা ময়োন চোংলে,
\q1 মপাল শাত্তুনা অশিনবা অঙ্গুর মুল্লে,
\q1 মহাক্না মশা কক্নবা কাটিশিংনা অনৌবা মশাশিং ককথৎকনি,
\q1 চিংথোক্কনি অমসুং মশাশিং ককথগনি~।
\q1
\v 6 মখোয় অদু চীংশিংগী শাহিং চাবা উচেকশিংগীদমক পূন্না থনমগনি,
\q1 মালেমগী শাশিংগীদমক;
\q1 শাহিং চাবা উচেকশিংনা মখোয়গী মথক্তা কালেন্থা লেনগনি,
\q1 মালেমগী শা পূম্নমক্না মখোয়গী মথক্তা নিংথমথা লেনগনি~।
\q1
\v 7 মতম অদুদা লান্মী তেঙ্গোলশিংগী যেহোবাদা খূদোন অমা পুরক্কনি,
\q1 মরেপ ৱাংবা অমসুং তু নানবা মীশিংনা,
\q1 হৌরকপদগী হৌজিক ফাওবা অকিবগী মশক ওইরিবা মীশিংনা,
\q1 অকনবা অমসুং খোঙনেৎনরিবা জাতিনা,
\q1 মখোয়গী লৈবাক্তি তুরেনশিংনা খাইদোকই,
\q1 লান্মী তেঙ্গোলশিংগী যেহোবাগী মিং লৈবা মফমদা, সিয়োন চীংদা~।
\c 19
\s1 ইজিপ মরায় চাইথবা
\q1
\v 1 ইজিপকী মরমদা পোৎলূম~।
\q1 য়েংউ, যেহোবানা অয়াঙবা লৈচিন থক্তা তোংদুনা ইজিপ্তা লাক্কনি;
\q1 ইজিপকী লাই মূর্ত্তিশিংনা মহাক্কী মাঙদা নিক্কনি,
\q1 ইজিপকী থম্মোই মশাগী মনুংদা পেত্থগনি~।
\q1
\v 2 <<ঐনা ইজিপকী মীশিংবু ইজিপকী মীশিংগী মায়োক্তা থমগনি;
\q1 মখোয় মী খুদিংনা মহাক্কী মচীন মনাউগী মায়োক্তা লান শোক্নগনি,
\q1 মী খুদিংনা মহাক্কী য়ূম্লোন্নবগী মায়োক্তা,
\q1 সহরনা সহরগী মায়োক্তা,
\q1 নিংথৌ লৈবাক্না নিংথৌ লৈবাক্কী মায়োক্তা~।
\q1
\v 3 ইজিপকী থৌনা মশাগী মনুংদা লৈররোই,
\q1 ঐনা মসিগী পাউতাক মাঙহনগনি;
\q1 অদুগা মখোয়না থিগনি লাই মূর্ত্তিশিংদা,
\q1 মহৈ তৌবশিংদা, ভুৎ শান্নবশিংদা অমসুং লাইৱা তীনৱা শান্নবশিংদা~।
\q1
\v 4 অদুগা ঐনা ইজিপকী মীশিংবু তমথীবা মপু অমগী খূত্তা পীথোক্কনি;
\q1 অদুগা শাথিবা নিংথৌ অমনা মখোয়গী মথক্তা পানগনি,>>
\q1 লান্মী তেঙ্গোলশিংগী ইবুংঙো যেহোবানা হায়~।
\q1
\v 5 সমুদ্রদগী ঈশিং কংহনগনি,
\q1 অদুগা তুরেনগী ঈশিং ৱাৎহনগনি অমসুং কংহনগনি~।
\q1
\v 6 মখোয়না তুরেনশিং অদু নমথীহনগনি;
\q1 ইজিপকী ঈশিং খোংশিং ময়েং তাগনি অমসুং কংগনি;
\q1 অদুগা শীংউৎশিং অমসুং শীংনাংশিং খুইথগনি~।
\q1
\v 7 নিল তুরেনগী মনাক্তা, নিল তুরেনগী মচীন্দা হৌবা চূমথাঙ পাম্বীশিং,
\q1 নিল তুরেনগী তোর্বান্দা হুনখিবা খুদিং,
\q1 খুইগনি, হুমদোক্লগনি অমসুং লৈররোই~।
\q1
\v 8 ঙা ফাবশিংনা তেংথাগনি,
\q1 নিল তুরেন্দা খোই চোপ্লিবা মখোয় পূম্নমক তেংথা নাওইগনি,
\q1 ঈশিংদা ঈন হুনবা মখোয় অদু পূক্নীং ৱাগনি~।
\q1
\v 9 অমুক্কসু অনানবা লীমোন ফিগী থবক শূবা মখোয়,
\q1 লশিং ফি শাবা মখোয় ঈকাইগনি;
\q1
\v 10 মসিগী য়ূম্ফম থুগাইরগনি,
\q1 অশূমনগীদমক থবক শূবা মীশিংগী থৱায় ৱাহনগনি~।
\q1
\v 11 তশেংনমক সোৱানগী অঙম অথৌশিংদি অপঙবশিংনি,
\q1 ফেরাউগী অশিংবা পাউতাক পীবশিংগী পাউতাক্তি অপঙবা ওইরে~।
\q1 নখোয়না ফেরাউদা করম্না হায়রিবনো,
\q1 <<ঐদি অশিংবা মীগী মচা নিপানি,
\q1 থায়নগী নিংথৌশিংগী মচা নিপানি?>>
\q1
\v 12 মখোয় কদায়দা লৈবগে?
\q1 নহাক্কী অশিংবা মীশিং কদায়দা লৈবগে?
\q1 হৌজিক মখোয়না নঙোন্দা হায়সনু,
\q1 মখোয়না খঙসনু, লান্মী তেঙ্গোলশিংগী যেহোবানা ইজিপকী মায়োক্তা লেপখিবা অদু~।
\q1
\v 13 সোৱানগী অঙম অথৌশিং অপঙবশিং ওইরে;
\q1 মেমফিসকী অঙম অথৌশিংবু লৌনম তৌরে;
\q1 মখোয়না ইজিপ্পুসু শেরান্নহল্লে,
\q1 মহাক্কী শলাইশিংগী ঙাক্লৌ ওইরিবা মখোয় ফাওবা~।
\q1
\v 14 যেহোবানা মহাক্কী মনুংদা চুমদবা থৱায় অমা তিনশিল্লে;
\q1 অদুগা, য়ু ঙাওবা মী অমনা মশাগী অওবদা তুরোই ঙাম্লোই চৎপগুম্না,
\q1 মখোয়না ইজিপ্পু মহাক্কী থবক খুদিংদা লানহল্লে~।
\q1
\v 15 অদুগা মদুদা ইজিপকীদমক থবক অমতা লৈত্রে,
\q1 মহাক্কী মকোক নৎত্রগা মমৈনা,
\q1 থাঙতুপ মশা নৎত্রগা শীংনাং পাম্বীনা তৌবা য়াবা~।
\p
\v 16 নুমিৎ অদুদা ইজিপ্তি নুপীশিংগুম ওইগনি; লান্মী তেঙ্গোলশিংগী যেহোবাগী খূৎ হাইবগী মরম্না থক থক নিক্কনি অমসুং কিগনি, মসি মহাক্না মদুগী মথক্তা হাইবনি~।
\v 17 অদুগা যিহূদাগী লৈবাক্তি ইজিপকী মফমদা তু চুংনা কিনফম ওইগনি; লান্মী তেঙ্গোলশিংগী যেহোবানা মদুগী মায়োক্তা লেপখ্রবা মহাক্কী পাউতাক্কী মরম্না মদুগী মরমদা পনবা মী খুদিং মশা থক থক নিক্কনি~।
\p
\v 18 নুমিৎ অদুদা ইজিপ্তা লৈবা সহর মঙানা কেনানগী লোন ঙাঙগনি অমসুং লান্মী তেঙ্গোলশিংগী যেহোবাগী মফমদা ৱাশক্কনি; অমবু অমাঙবগী সহর কৌগনি~।
\v 19 নুমিৎ অদুদা ইজিপকী লৈবাক মনুংদা যেহোবাগীদমক লাৎনপূং অমা অমসুং ইজিপকী ঙমখৈদা যেহোবাগীদমক য়ূম্বী অমা লৈগনি~।
\v 20 অদুগা মসি ইজিপকী লৈবাক মনুংদা লান্মী তেঙ্গোলশিংগী যেহোবাদা খূদম অমসুং সাক্ষী ওইগনি; মরমদি ওৎনৈরিবশিংগী মরম্না মখোয়না যেহোবাগী মফমদা কপচগনি, অদুগা মহাক্না মখোয়দা কনবিবা মপু অমা অমসুং অকনবা অমা থারক্কনি, অদুগা মহাক্না মখোয়বু কনবিগনি~।
\v 21 অদুগা যেহোবাবু ইজিপ্তা খঙহনগনি, নুমিৎ অদুদা ইজিপকী মীশিংনা যেহোবাবু খঙগনি, অদুগা ঈরাৎপোৎ অমসুং কৎনবা কৎকনি; হোয়, মখোয়না যেহোবাগী মফমদা ৱাশক অমা শকচগনি অমসুং পাঙথোকচগনি~।
\v 22 অদুগা যেহোবানা ইজিপ্পু খূৎ থাগনি; মহাক্না খূৎ থাগনি অমসুং মদু ফহনগনি~। মখোয়না যেহোবাদা হল্লক্কনি অমসুং মখোয়না মঙোন্দা কন্না হায়জগনি, অদুগা মখোয়বু ফহনবিগনি~।
\p
\v 23 নুমিৎ অদুদা ইজিপ্তগী আশিরিয়া ফাওবা অচৌবা লম্বী অমা লৈগনি~। অদুগা আশিরিয়াগী মীশিংনা ইজিপ্তা, ইজিপকী মীশিংনা আশিরিয়াদা চৎকনি~। অদুগা ইজিপকী মীশিংনা আশিরিয়াগী মীশিংগা থৌগল তৌমিন্নগনি~।
\v 24 নুমিৎ অদুদা ইস্রায়েলদি ইজিপ অমসুং আশিরিয়াগী মথংদা অহুমশুবা ওইগনি, হায়বদি মালেমগী মনুংদা বোর ওইগনি~।
\v 25 লৈবাক অদুগী মরমদা লান্মী তেঙ্গোলশিংগী যেহোবানা বোর পীদুনা হায়গনি, <<ঐগী মী ইজিপ, ঐগী খূৎশেম ওইবা আশিরিয়া অমসুং ঐগী ফংফম থোকপা ইস্রায়েল য়াইফসনু~।>>
\c 20
\s1 ইজিপ অমসুং কূশকী মথক্তা খূদম
\p
\v 1 আশিরিয়াগী নিংথৌ সার্গোন্না থাদুনা তর্ত্তন্না আশদোদতা লাকখিবা চহী অদুদা মহাক্না আশদোদকী মায়োক্তা লান শোক্নদুনা মদু লৌশিনখি;
\v 2 মতম অদুদা যেহোবানা ৱা ঙাঙদুনা আমোজগী মচা নিপা যিশাইয়াগী মপান্না হায়রকই, <<চৎলু, নহাক্কী নখ্বাঙদগী বোরা ফি লৌথোকউ অমসুং নখোঙদগী নহাক্কী সেন্দল লৌথোকউ~।>> অদুগা মহাক্না অদুম্না তৌখি, ফি থোক্তুনা অমসুং খোঙ হাঙনা চৎখি~।
\v 3 অদুগা যেহোবানা হায়খি, <<ইজিপ অমসুং কূশ্তা খূদম অমসুং অঙকপা ওইনবা ঐগী ইনাই যিশাইয়ানা চহী অহুম ফি থোক্তুনা অমসুং খোঙ হাঙনা চৎখি,
\v 4 মতৌ অদুগুম্না আশিরিয়া লৈবাক্কী নিংথৌনা ইজিপকী মীশিংবু ফাদোকশিংগুম অমসুং কূশকী মীশিংবু লানফাশিংগুম, নহা অমসুং অহন, ফি থোক্তুনা অমসুং খোঙ হাঙনা, মখোয়গী নীংজোন কূপ্তনা, ইজিপ্পু ঈকাইহন্দুনা চিংদুনা পুগনি~।
\v 5 অদুদগী মখোয়গী আশা ওইরিবা কূশ অমসুং মখোয়গী মতিক মঙান ওইরিবা ইজিপকী মরম্না মখোয় থক থক নিক্কনি অমসুং ঈকাইগনি~।
\v 6 অদুগা নুমিৎ অদুদা সমুদ্র মপান অসিদা লৈবশিংনা হায়গনি, <য়েংউ, মসিমক ঐখোয়গী আশানি, আশিরিয়াগী নিংথৌদগী কনবিনবা ঐখোয়না মতেংগীদমক মফম অদুদা চেনখি! অদুগা ঐখোয় করম্না নান্থোক্কনি?> >>
\c 21
\s1 বাবিলোন তুবা
\q1
\v 1 সমুদ্র মপান্দা লৈবা লমহাঙগী মরমদা পোৎলূম~।
\q1 নোংলৈ নুংশিৎশিংনা নেগেবতা শিৎপগুম্না,
\q1 মসি লৈকংলাদগী, তমথীরবা লৈবাক্তগী লাকই~।
\q1
\v 2 শাথিবা দর্শন অমা ঐঙোন্দা ফোংদোকপিরে; লৌনম তৌদুনা চৎপা অদুনা লৌনম তৌই,
\q1 মুন্দুনা লৌবা অদুনা মুন্দুনা লৌই,
\q1 চৎখৎলু, হে এলম;
\q1 হে মিদি, লাঙ্গোয় চল্লু! মসিগী নাহেবা পূম্নমক ঐনা লেপহল্লে~।
\q1
\v 3 মরম অদুনা ঐগী খ্বাঙশিং অনাবনা পিক থল্লে;
\q1 নুপীনা অঙাং নাউয়েকপদা নাবগুম্না,
\q1 ঐবু অনাবনা ফারে~।
\q1 মসি তাবদা ঐ পূক্নীং ৱারে;
\q1 মসি উবদা ঐ নীংবা কায়রে~।
\q1
\v 4 ঐগী থম্মোই দুপ দুপ লাউরে,
\q1 অকি অখংনা ঐবু কিহল্লে;
\q1 ঐনা পামজরম্বা য়াচঙলমদাইগী মতম অদু মহাক্না ঐগী ইফমদা অকিবা ওইহল্লে~।
\q1
\v 5 টেবল থৌরাঙ তৌ,
\q1 অৱাংবা য়ূমদা সন্ত্রি থম্মু,
\q1 চাউ অমসুং থকউ~।
\q1 হৌগৎলু, অঙম অথৌ নখোয়,
\q1 চুঙ্গোয় থাউ তৈয়ু!
\q1
\v 6 মরমদি যেহোবানা ঐঙোন্দা অসুম্না হায়,
\q1 <<চৎলু, সন্ত্রি অমা থম্মু,
\q1 মহাক্না উবা অদু মহাক্না লাউথোকসনু~।>>
\q1
\v 7 মহাক্না শগোল তোংবা অনীগা লোয়ননা শগোল গাড়ী অমা উরে,
\q1 লোলাশিংগী গাড়ী অমসুং উটশিংগী গাড়ী;
\q1 মহাক্না য়াম্না চেকশিন্না মুন্না তাখি~।
\q1
\v 8 অদুগা মহাক্না লাউখি,
\q1 <<নোংশা, ঐগী মপু!
\q1 নুমিৎ চুপ্পা ঐনা ঐগী অৱাংবা শঙদা অদুম লেপ্ত‌ুনা লৈ,
\q1 অহিং খুদিংদা ঐনা ঐগী ইফমদা লেঙদনা লৈ~।
\q1
\v 9 অদুগা য়েংউ, মীশিং তোংবা শগোল গাড়ী অমা,
\q1 শগোল তোংবা অনীগা লোয়ননা লাকই~।>>
\q1 অদুগা মহাক্না খুমদুনা হায়খি,
\q1 <<বাবিলোন তুরে, তুরে!
\q1 অদুগা মহাক্কী লাইশিংগী অহকপা লাই মূর্ত্তি পূম্নমক মহাক্না লৈপাক্তা থুগাইরে~।>>
\q1
\v 10 হে, ঐগী লৌয়ৈ অমসুং ঐগী লৌ য়ৈফমগী মহৈ মরোং!
\q1 লান্মী তেঙ্গোলশিংগী যেহোবা,
\q1 ইস্রায়েলগী ঈশ্বরদগী,
\q1 ঐনা তাখিবা অদু ঐনা নখোয়দা লাউথোক্লে~।
\q1
\v 11 দূমাগী মরমদা পোৎলূম~।
\q1 সেয়ীরদগী মহাক্না ঐঙোন্দা কৌরকই,
\q1 <<সন্ত্রি, অহিংগী তাংলৌ কয়াম হৌখ্রবগে?
\q1 সন্ত্রি, অহিংগী তাংলৌ কয়াম হৌখ্রবগে?>>
\q1
\v 12 সন্ত্রিনা হায়, <<অয়ুক লাক্লে,
\q1 অহিংসু লাক্লে,
\q1 নখোয়না হংনীংলগা হংউ;
\q1 হল্লকউ, লাকউ!>>
\q1
\v 13 অরাবকী মথক্তা পোৎলূম~।
\q1 অরাবকী নূঙজাউ মরক্তা নখোয়না য়ায়রেক্কনি,
\q1 হে দেদানগী মচাশিংগী লংফৈ চৎপা কাঙবু নখোয়~।
\q1
\v 14 তেমাগী লৈবাক্তা খুন্দারিবশিং,
\q1 ঈশিং খৌরাংবা মঙোন্দা ঈশিং পুরকউ;
\q1 মখোয়না মখোয়গী তলগা লোয়ননা চেল্লকপা মহাকপু উনখি~।
\q1
\v 15 মরমদি মখোয়না থাঙশাংদগী,
\q1 শত্তোক্লবা থাঙশাংদগী,
\q1 লীরি চিংলবা লীরুংদগী অমসুং লানফমগী অৱাবদগী চেল্লকখি~।
\p
\v 16 মরমদি ইবুংঙোনা ঐঙোন্দা অসুম্না হায়খি, <<অনেকপা মী অমগী চহীশিংগুম্না চহী অমগী মনুংদা কেদারগী মতিক মঙান পূম্নমক মাঙলগনি;
\v 17 তেন কাপ্পশিংগী লেমহৌবা মীশিং, কেদার মচাশিংগী অকনবা মীশিং হন্থরগনি; মরমদি ইস্রায়েলগী ঈশ্বর যেহোবানা মসি হায়খ্রে~।>>
\c 22
\s1 যেরূশালেমদা অৱাবনিদা
\q1
\v 1 দর্শনগী তম্পাক্কী পোৎলূম~।
\q1 হৌজিক নহাক্কী অৱাবা করিনো?
\q1 নহাক্কী লন্থুম পূম্নমক্কা লোয়ননা য়ূমথকশিংদা কাখৎলিবা~।
\q1
\v 2 নহাক্তি নিন খোংবনা পিক থল্লি,
\q1 চরাঙনবা সহর, হরাউবা সহর;
\q1 নহাক্কী হাৎখ্রবা মীশিং অদু থাঙশাংনা হাৎপা নত্তে,
\q1 লান্দা শিখিবসু নত্তে~।
\q1
\v 3 নহাক্কী লৈঙাকপা পূম্নমক পূন্না চেনখ্রে;
\q1 তেন কাপ্পশিংনা মখোয়বু ফারে~।
\q1 নহাক্কী মনুংদা ফংবা পূম্নমক পূন্না পুল্লে,
\q1 মখোয়না অরাপ্পদগী চেনখ্রে~।
\p
\v 4 মরম অসিনা ঐনা হায়খি,
\q1 <<ঐঙোন্দগী য়েংথোকখ্রো,
\q1 ঐনা থম্মোই শোক্না কপকনি;
\q1 ঐবু থেমজিন্নবা হোৎনবিগনু,
\q1 ঐগী মীশিংগী নিঙোন অদু মাঙহনখিবগী মরম্না~।>>
\q1
\v 5 মরমদি মসি লান্মী তেঙ্গোলশিংগী ইবুংঙো যেহোবাগী মপান্না,
\q1 দর্শনগী তম্পাক্তা,
\q1 অৱাবা, খোঙনেৎনবা অমসুং চমম্নবগী,
\q1 চেকপলশিং থুগাইবগী অমসুং চীংশিংবু পাংবিনবা কৌবগী নুমিৎনি~।
\q1
\v 6 অদুগা এলাম্না তেন্দোং পুরে মীশিংগী শগোল গাড়ীশিং অমসুং শগোল লান্মীশিংগা লোয়ননা;
\q1 অদুগা কীরনা চুঙ্গোয় হাংদোক্কনি~।
\q1
\v 7 অদুগা অসুম্না থোক্কনি, নহাক্কী অথোইবা তম্পাকশিং শগোল গাড়ীশিংনা থনগনি,
\q1 অদুগা শগোল তোংবশিংনা মশামক থোঙজাউদা পরেং লেংদুনা লৈগনি~।
\q1
\v 8 অদুগা মহাক্না যিহূদাবু কূপ্লিবা অদু লৌথোকখি,
\q1 নুমিৎ অদুদা নহাক্না উমংগী য়ূমগী লানগী খূৎলাইদা য়েংজখি~।
\q1
\v 9 অদুগা নখোয়না দেবিদকী সহরগী অহোবশিংসু উরে,
\q1 মরমদি অহোবশিং য়াম্মী;
\q1 অদুগা নখোয়না মখাদা লৈবা পুখ্রিদা ঈশিং তূংশিল্লে~।
\q1
\v 10 অদুগা নখোয়না যেরূশালেমগী য়ূমশিং মশীং থীরে,
\q1 অদুগা চেকপল শাগৎনবা নখোয়না য়ূমশিং থুগাইরে~।
\q1
\v 11 অদুগা নখোয়না চেকপল অনীগী মরক্তা ঈশিং থম্ফম অমসু শেম্লে অরিবা পুখ্রিগী ঈশিংগীদমক্নি~।
\q1 অদুবু নখোয়না মসিবু শেম্বিবা মপুদা য়েংজখিদে,
\q1 মমাঙঙৈদা মসিবু থৌরাঙখিবা মহাকপু ঈকাই খুম্নবসু তৌখিদে~।
\q1
\v 12 অদুগা নুমিৎ অদুদা লান্মী তেঙ্গোলশিংগী ইবুংঙো যেহোবানা কৌরি কপ্নবা অমসুং তেংথা নাওইনবা,
\q1 লূ কোক্নবা অমসুং বোরা ফি শেৎনবা~।
\q1
\v 13 অদুগা য়েংউ, হরাউবা অমসুং নুঙাইবা,
\q1 শল্লাবশিং ককপা অমসুং য়াউ হাৎপা,
\q1 শা চাবা অমসুং য়ু থকপা;
\q1 <<ঐখোয় চাসি অমসুং থকসি, মরমদি ঐখোয় হয়েং শিগনি!>>
\q1
\v 14 অদুগা লান্মী তেঙ্গোলশিংগী যেহোবানা ঐগী নাকোংদা মসি ফোংদোকপিরে,
\q1 <<তশেংনমক অয়োল অরান অসি নখোয়দগী শেংদোক্লরোই নখোয়না শিদ্রিবা ফাওবা,>>
\q1 লান্মী তেঙ্গোলশিংগী ইবুংঙো যেহোবানা হায়~।
\s1 শেবেনাগী ৱায়েন
\q1
\v 15 লান্মী তেঙ্গোলশিংগী ইবুংঙো যেহোবানা অসুম্না হায়,
\q1 <<চৎলু, নহাক শেন্থুম পান্নরিবা মী অসিদা চঙশিল্লু,
\q1 য়ূম পান্নবা শেবেনাদা,
\q1
\v 16 <মফম অসিদা নহাক্কী নথৌ করি লৈবগে?
\q1 মফম অসিদা নহাক্কী কনা লৈ?
\q1 মরমদি নহাক্না মফম অসিদা নহাক্কীদমক মোংফম অমা নূঙদা কক্লে,
\q1 অৱাংবদা মশাগী মোংফম কক্লিবা মহাক,
\q1 নূঙজাউদা মশাগীদমক লৈফম হক্লিবা মহাক অদুগুম্না~।
\q1
\v 17 য়েংউ, যেহোবানা নহাকপু শাফু কন্না লংথোক্কনি, হে অকনবা মী!
\q1 শোয়দনা নহাকপু ফাগনি~।
\q1
\v 18 মহাক্না শোয়দনা নহাকপু ওনগনি,
\q1 নহাকপু অচৌবা লৈবাক অমদা কাঙদ্রুমগুম্না হুনগনি;
\q1 মফম অদুদা নহাক শিগনি,
\q1 মফম অদুদা নহাক্কী নতিক নঙানগী শগোল গাড়ীশিং অদু নহাক্কী মপুগী ইমুং মনুংগী ঈকাইবা ওইগনি~।
\q1
\v 19 অদুগা ঐনা নহাকপু নহাক্কী নফমদগী তান্থোক্কনি,
\q1 নহাক্কী ফমদগী মহাক্না নহাকপু চিংথগনি~।
\q1
\v 20 অদুগা নুমিৎ অদুদা অসুম্না থোক্কনি,
\q1 ঐনা হিলকীয়াগী মচা নিপা,
\q1 ঐগী ইনাই এলয়াকীম্বু কৌগনি;
\q1
\v 21 অদুগা ঐনা মহাকপু নহাক্কী ফিজোন শেৎপিগনি,
\q1 নহাক্কী খ্বাঙয়েৎনা মহাকপু কনহনবিগনি,
\q1 অদুগা ঐনা নহাক্কী শাসন মহাক্কী খূত্তা শিন্নবিগনি;
\q1 অদুগা মহাক্তি মপা অমা ওইগনি,
\q1 যেরূশালেমদা খুন্দারিবশিংদা অমসুং যিহূদাগী ইমুংদা~।
\q1
\v 22 অদুগা দেবিদকী ইমুংগী শো ঐনা মহাক্কী লেংবান্দা থম্বিগনি;
\q1 মহাক্না হাংদোক্কনি অমসুং কনা অমতনা থিংলোই;
\q1 অদুগা মহাক্না থিংগনি অমসুং কনা অমতনা হাংদোক্লোই~।
\q1
\v 23 ঐনা মহাকপু অচেৎপা মফমদা উচুপকুম্না য়ৈশিনগনি;
\q1 মহাক অসি মহাক্কী মপাগী ইমুংদা মতিক মঙানগী ফম্বান ওইগনি~।
\p
\v 24 <মপাগী ইমুংগী মতিক মঙান্দগী হৌদুনা মহাক্কী মচাশিং অমসুং মচা মশূশিং, অপিকপা পাত্র, তেঙ্গোৎশিংগী পাত্রশিং অমসুং লৈতান চফূগী মতিক মঙান পূম্নমক ফাওবা মখোয়না মহাক্কী মথক্তা য়ানগনি~।>
\v 25 লান্মী তেঙ্গোলশিংগী যেহোবানা হায়, <নুমিৎ অদুদা অচেৎপা মফমদা য়ৈশিনখিবা উচুপ অদু লৌথোক্কনি, তেক্লগনি অমসুং তুরগনি, অদুগা মদুগী মথক্তা লৈরম্বা পোৎলূম অদু ককথৎলগনি; মরমদি যেহোবানা হায়খ্রে~।> >>
\c 23
\s1 তূর তুবা
\q1
\v 1 তূরগী মরমদা পোৎলূম~।
\q1 লাউখোংউ, তার্শীশকী হিজাউশিং নখোয়,
\q1 মরমদি তূর মাঙলে,
\q1 মদুগী মরম্না মফম অদুদা য়ূম লৈত্রে,
\q1 হিথাংফম লৈত্রে;
\q1 মসি \f + \fr 23:1 \fk কিত্তীম: \ft সাইপ্রস~।\f*কিত্তীম লৈবাক্তগী মখোয়দা ফোংদোক্লে~।
\q1
\v 2 তূমিন্না লৈয়ু, সমুদ্র মপান্দা খুন্দারিবা নখোয়,
\q1 সীদোনগী ললোনবশিং নখোয়,
\q1 সমুদ্র লান্না চৎপা মখোয়না মরাং কায়হল্লে~।
\q1
\v 3 অদুগা অচৌবা ঈশিংদা শীহোরগী মরূ,
\q1 নিল তুরেন্দগী লোকপা মহৈদি মহাক্কী শেন্দোংনি,
\q1 অদুগা মহাক্তি জাতিশিংগী কৈথেলনি~।
\q1
\v 4 নহাক ঈকাইজৌ, হে সীদোন;
\q1 মরমদি সমুদ্রনা হায়খ্রে,
\q1 সমুদ্রগী পাঙ্গন্না হায়রকই,
\q1 <<ঐ নাউয়েক্তে, অঙাং পোক্তে, ঐনা নহারোনশিং থাক্তে,
\q1 অশেংবী লৈশাবীশিং য়োক্তে~।>>
\q1
\v 5 পাউ অদু ইজিপ্তা য়ৌরকপদা,
\q1 তূরগী পাউদা মখোয় য়াম্না নাগনি~।
\q1
\v 6 নখোয় তার্শীশ্তা লান্থোকউ;
\q1 সমুদ্র মপান্দা খুন্দারিবা নখোয়,
\q1 লাউখোংউ~।
\q1
\v 7 মহাক মশাগী খোঙনা অথাপ্পদা লৈনবা মহাকপু পুরম্বা,
\q1 থায়না মমাঙঙৈদগী লৈরক্লবা,
\q1 নখোয়গী হরাউবা সহর অদু অসিরা?
\q1
\v 8 লূহুপশিং উপ্পীবা তূরগী মায়োক্তা কনানা থৌরাঙ অসি লৌগদগে?
\q1 মহাক্কী ললোন ইতিক তৌবশিংদি অঙম অথৌশিংনি,
\q1 মহাক্কী ললোনবশিংদি মালেমগী ঈকাই খুম্নবা মীশিংনি~।
\q1
\v 9 লান্মী তেঙ্গোলশিংগী যেহোবানা মসি তৌগে নীংখ্রে,
\q1 মতিক মঙান পূম্নমক্কী নাপনবু নোল্লুকহন্নবা,
\q1 মালেমগী ঈকাই খুম্নবা মী পূম্নমক উশিৎ থৌওইদনবা~।
\q1
\v 10 নিল তুরেনগুম্না নহাক্কী লৈবাক অদু পাথোক্তুনা চেল্লু,
\q1 হে তার্শীশকী নিঙোন;
\q1 মদুদা পাঙ্গল অমুক লৈররোই~।
\q1
\v 11 মহাক্না সমুদ্র মথক্তা মখূৎ তিংথোক্লে,
\q1 মহাক্না নিংথৌ লৈবাকশিং নিকহল্লে;
\q1 যেহোবানা কেনানগী মায়োক্তা য়াথং পীরে,
\q1 মহাক্কী লানবনশিং থুগাইনবা~।
\q1
\v 12 মহাক্না হায়খি,
\q1 <<নহাক অমুক হন্না হরাউররোই,
\q1 হে ওৎনৈখ্রবী অশেংবী লৈশাবী,
\q1 সীদোনগী নিঙোন নঙ; হৌগৎলু,
\q1 \f + \fr 23:12 \fk কিত্তীম: \ft সাইপ্রস~।\f*কিত্তীমদা লান্থোকউ; মফম অদুদসু নহাক্না পোত্থাবা ফংলোই~।>>
\q1
\v 13 য়েংউ, কালদীগী মীশিংগী লৈবাক;
\q1 মীশিং অসি লৈত্রে;
\q1 আশিরিয়াগী মীশিংনা লৈবাক অসি লমহাঙদা লৈরিবা লম্লক্কী শাশিংগীদমক শেম্বিরে মখোয়না মসিগী অৱাংবা শঙশিং লিংখৎলে, মখোয়না মসিগী কোনুংশিং মাঙ তাকহল্লে,
\q1 মহাক্না মসি তুম্না মাঙহল্লে~।
\q1
\v 14 লাউখোংউ, তার্শীশকী হিজাউশিং নখোয়!
\q1 মরমদি নখোয়গী পাঙ্গল মাঙ তাক্লে~।
\p
\v 15 অদুগা নুমিৎ অদুদা অসুম্না থোক্কনি, নিংথৌ অমগী নুমিৎশিংগী মতুং ইন্না তূর চহী হুম্ফুতরা কাউথোক্কনি~। চহী হুম্ফুতরা লোইবদা ওক্তবী অমগী ঈশৈগুম্না তূরদা ওইগনি~।
\q1
\v 16 <<বীনা অমা পায়য়ু,
\q1 সহর অদুগী অকোয়বদা চৎলু,
\q1 কাউথোক্লুরবী ওক্তবী নঙ;
\q1 নুংশিবা খোঞ্জেন থোকহল্লু,
\q1 ঈশৈ ময়াম শকউ,
\q1 মসি নহাকপু নীংশিংবিনবনি~।>>
\p
\v 17 অদুগা চহী হুম্ফুতরা লোইরবদা অসুম্না থোক্কনি, যেহোবানা তূরবু য়েংবিগনি~। অদুগা মহাক্না মহাক্কী অনেকমন্দুদা হনগনি অমসুং মালেমথক্তা লৈবা তাইবংপানগী নিংথৌ লৈবাক পূম্নমক্কা ওক্তবীগী থবক তৌগনি~।
\v 18 মহাক্কী ললোনপোৎ অমসুং মহাক্কী অনেকমল অদু যেহোবাগী মফমদা খাইদোক্কনি; মসি তূংশিন্দুনা নৎত্রগা পৈশিন্দুনা থম্লরোই; মরমদি মহাক্কী শেন্দোং অদু যেহোবাগী মাঙদা লৈবা মীশিংগীদমক মরাং কায়না চাননবা অমসুং অখন্নবা ফিরোনগীদমক ওইগনি~।
\c 24
\s1 মালেমদা লাক্কদবা ৱায়েন
\q1
\v 1 য়েংউ, যেহোবানা মালেম অসি ইহাঙ হাঙহল্লি, মসি মাঙহল্লি,
\q1 মসি মথক মখা ওন্থোকই,
\q1 মদুদা খুন্দারিবশিং অদু ইচাই চাইথোকই~।
\q1
\v 2 নুমিৎ অদুদা অসুম্না ওইগনি,
\q1 মীশিংগা পুরোহিৎকা;
\q1 মনাইগা মপুগা,
\q1 মনাই নুপীগা মবেম্মগা,
\q1 অরৈবগা য়োল্লিবগা,
\q1 পূথোক্লিবগা পূরিবগা,
\q1 শোৎহল্লিবগা অশোৎপগা মান্নগনি~।
\q1
\v 3 মালেম অসি ইহাঙ হাঙহল্লগনি
\q1 অমসুং ইকোক কোক্না লৌথোকপিরগনি;
\q1 মরমদি যেহোবানা ৱা অসি হায়খ্রে~।
\q1
\v 4 মালেম্না তেংথা নাওইদুনা পৎথরে, তাইবংপান শিথরে অমসুং খুইথরে,
\q1 মালেমগী লমকেৎ লমহাইবা মীশিং শিথরে~।
\q1
\v 5 মালেমসু মসিদা খুন্দারিবশিংনা মাংহল্লে;
\q1 মরমদি মখোয়না ৱায়েন য়াথংশিং হিক্তোক্লে,
\q1 পথাপ ওন্থোক্লে, লোম্বা নাইদবা ৱালেপ্নবা থুগাইরে~।
\q1
\v 6 মরম অসিনা শিরাপ্না মালেম য়োৎশিল্লে, মসিদা লৈরিবা মখোয় অদু মাঙ তাক্লে~।
\q1 মরম অসিনা মালেমদা খুন্দারিবশিং অদু মৈনা চাক্লে,
\q1 মী খরতমক হিংহৌরে~।
\q1
\v 7 অনৌবা য়ু কংশিল্লে,
\q1 অঙ্গুর পাম্বী শিথরে,
\q1 পূক্নীং হরাউবা খুদিং স্বর মপী হোল্লে~।
\q1
\v 8 খঞ্জুরীশিংগী নুঙাইবা লেপখ্রে,
\q1 হরাউরিবা মখোয়গী নিন খোংবা লোইরে,
\q1 বীনাগী হরাউবা লেপখ্রে~।
\q1
\v 9 মখোয়না ঈশৈ শক্তুনা য়ু থক্লোই;
\q1 ময়াই কাবা য়ু থকপা মখোয়দা মসি খাগনি~।
\q1
\v 10 চরাঙনবগী সহর অদু থুগাইরে;
\q1 মী কনা অমতা চঙদননবা য়ূম খুদিং থিংজিল্লে~।
\q1
\v 11 য়ুগীদমক অচৌবা লম্বীশিংদা লাউরি;
\q1 হরাউবা পূম্নমক মকশিল্লে,
\q1 লৈবাক অদুগী নুঙাইবা লোইরে~।
\q1
\v 12 সহরদা মাঙ তাকপা লৈহৌরে,
\q1 থোঙজাউ অদু থুগাইদুনা মাঙহল্লে~।
\q1
\v 13 মরমদি চোর্ফোল পাম্বী অমা নিকথবগুম্না,
\q1 মহৈ হেকপা লোইরগা অঙ্গুর খুনবগুম্না,
\q1 লৈবাক অদুদা মীশিংগী মরক্তা অসুম্না ওইগনি~।
\q1
\v 14 মখোয়না মখোয়গী খোঞ্জেন ৱাংনা লাউগনি, ঈশৈ শক্কনি,
\q1 যেহোবাগী চীংলেম্বগীদমক মখোয়না সমুদ্রদগী হৌনা লাউরক্কনি~।
\q1
\v 15 মরম অসিনা চিংখৈ হুল্লকপদা যেহোবাবু মতিক মঙান চাউহল্লু,
\q1 সমুদ্র মপানগী লমশিংদা ইস্রায়েলগী ঈশ্বর যেহোবাগী মিংবু~।
\q1
\v 16 মালেমগী অরোইবা মফমদগী ঐখোয়না ঈশৈ তারে,
\q1 <<ধর্ম্মচেনবা ইবুংঙোদা মতিক মঙান>>
\q1 অদুবু ঐনা হায়খি, <<ঐ মাঙলে!
\q1 ঐ মাঙলে!
\q1 ঐঙোন্দা অৱাবনিদা!
\q1 লৌনম তৌবশিংনা লৌনম তৌরে,
\q1 লৌনম তৌবশিংনা য়াম্না লৌনম তৌরে~।>>
\s1 জাতিশিংগী ৱাবা খম থেংবা
\q1
\v 17 অকিবা, কোম অমসুং লাং,
\q1 নহাক্কী নথক্তা লৈ,
\q1 হে মালেমদা খুন্দারিবা~।
\q1
\v 18 অদুগা অসুম্না থোক্কনি,
\q1 কিবগী নিন খোংবদগী চেনবা মহাক অদু কোমদা তাগনি,
\q1 অদুগা কোম মনুংদগী কাখৎলকপা মহাক অদু লাংদা থুগনি;
\q1 মরমদি অৱাংবদা লৈবা থোঙনাউশিং হাংই,
\q1 মালেমগী য়ূম্ফমশিং নিকই~।
\q1
\v 19 মালেম অসি পূমকায় কায়রে,
\q1 মালেম অসি পূমতোই তোয়রে,
\q1 মালেম অসি থোক থোক নোম্লে~।
\q1
\v 20 মালেম অসি য়ু ঙাওবা অমগুম্না ফেরে ফেরে হাইগনি,
\q1 খাংপোকশঙ অমগুম্না তুরোই ঙাম্লোই তৌগনি;
\q1 মহাক্কী লঙজবা মসিগী মথক্তা লূমগনি,
\q1 অদুগা মসি তুগনি অমসুং অমুক হন্না হৌগৎলরোই~।
\q1
\v 21 অদুগা নুমিৎ অদুদা অসুম্না থোক্কনি,
\q1 যেহোবানা অৱাংবদা লৈবা অৱাংবশিংগী লান্মী তেঙ্গোলবু চৈরাক পীগনি,
\q1 মালেমদা মালেমগী নিংথৌশিংবু~।
\q1
\v 22 অদুগা মখোয়বু পূন্না খোমজিনগনি,
\q1 ফাদোকশিংবু কোমদা খোমজিনবগুম্না,
\q1 লৈনুংগী কৈশুমশঙদা থিংজিন্দুনা থমগনি;
\q1 অদুগা নুমিৎ কয়ানিমুক্কী তুংদা মখোয়বু চৈরাক পীগনি~।
\q1
\v 23 থানা চোপকনি,
\q1 নুমিৎনা ঈকাইগনি;
\q1 মরমদি লান্মী তেঙ্গোলশিংগী যেহোবানা পানগনি,
\q1 সিয়োন চীংদা অমসুং যেরূশালেমদা,
\q1 মহাক্কী অহল্লমনশিংগী মাঙদা মতিক মঙান চাউনা~।
\c 25
\s1 নিংথৌ লৈবাক্কী যুগনা মায় পাকপা
\q1
\v 1 হে যেহোবা, নহাক ঐগী ঈশ্বরনি;
\q1 ঐনা নহাকপু ৱাংনা থাঙ্গৎকনি,
\q1 ঐনা নহাক্কী মিং থাগৎকনি,
\q1 মরমদি নহাক্না অঙকপা থবকশিং তৌবিখ্রে;
\q1 নহাক্কী মমাঙঙৈগী পাউতাকশিংদি থাজবা য়াবা অমসুং অচুম্বনি~।
\q1
\v 2 মরমদি নহাক্না সহর অমবু মপৈ অমা ওইহনখ্রে,
\q1 চেকপন্না কোয়শিনবা সহর অমা তুম্না মাঙহনখ্রে;
\q1 মীরৈবাক মচাশিংগী কোনুং অদু সহর ওইনা লৈহন্দ্রে,
\q1 মসি কৈদৌঙৈদসু শাগৎলরোই~।
\q1
\v 3 মরম অসিনা অকনবা মীশিংনা নহাকপু নতিক নঙান চাউহনগনি,
\q1 তমথীরবা জাতিশিংগী সহর অদুনা নহাকপু কিগনি~।
\q1
\v 4 মরমদি নহাক্তি লাইরবশিংগী পাঙ্গন্নি,
\q1 মহাক্কী অৱাবগী মতমদা অতোনবশিংগী পাঙ্গল,
\q1 নোং নুংশিত্তগী চঙজফম,
\q1 নুংশাগী মৈশাদগী মরুম;
\q1 মরমদি তমথীবশিংগী নুংশা স্বরদি চেকপন্দা য়ৈবা নোং নুংশিৎকুম্বনি~।
\q1
\v 5 নহাক্না লম্লানবশিংগী নিন খোংবা অদু নমথগনি,
\q1 লৈকংলাদা নুংশাগী মৈশানা য়ৈবগুম্না;
\q1 তমথীবশিংগী ঈশৈ তপহনগনি,
\q1 লৈচিনগী মমিনা নুংশাগী মৈশা হন্থহনবগুম~।
\q1
\v 6 অদুগা চীং অসিগী মথক্তা লান্মী তেঙ্গোলশিংগী যেহোবানা মী পূম্নমক্কীদমক অথোইবা চাকখাঙবা,
\q1 শেংদোক্লবা অরিবা য়ুগী চাকখাঙবা,
\q1 মহাউ চেনবা শদিং থাউগী চাকখাঙবা,
\q1 নিংথিনা শেংদোক্লবা অরিবা য়ুগী চাকখাঙবা অমা তৌগনি~।
\q1
\v 7 অদুগা মহাক্না চীং অসিগী মথক্তা,
\q1 মী পূম্নমকপু কূপশিল্লিবা কূপ্নফি,
\q1 জাতি পূম্নমক্কী মথক্তা শন্দোক্লিবা মায়খুম্ফি মাঙহনগনি~।
\q1
\v 8 মহাক্না অশিববু মতম পূম্নমক্কী ওইনা য়োৎশিনগনি,
\q1 ইবুংঙো যেহোবানা মায়থোং পূম্নমক্তগী পিরাংশিং তৈথোকপিগনি;
\q1 অদুগা মহাক্কী মীশিংবু চৈবা অদু মহাক্না মালেম পূম্নমক্তগী লৌথোকপিগনি;
\q1 মরমদি যেহোবানা মসি হায়খ্রে~।
\q1
\v 9 অদুগা নুমিৎ অদুদা হায়গনি,
\q1 <<য়েংউ, মসি ঐখোয়গী ঈশ্বরনি;
\q1 ঐখোয়না মহাকপু ঙাইজখি অমসুং মহাক্না ঐখোয়বু কনবিগনি~।
\q1 মসি যেহোবানি;
\q1 ঐখোয়না মহাকপু ঙাইজখি;
\q1 মহাক্কী অরান খুবমদা ঐখোয় হরাউজগনি অমসুং নুঙাইজগনি~।>>
\q1
\v 10 মরমদি যেহোবাগী খূৎ চীং অসিগী মথক্তা লৈগনি,
\q1 অমোৎপা মপৈগীদমক চরূবু খোঙনেৎনবগুম্না,
\q1 মোৱাবপু মহাক্কী মখাদা খোঙনেৎনগনি~।
\q1
\v 11 মহাক্না মখোয়গী মরক্তা মহাক্কী খূৎশিং তিংথোক্কনি,
\q1 ঈরোইবা মহাক্না ঈরোইনবা মখূৎ তিংথোকপগুম্না;
\q1 অদুগা মহাক্না মখোয়গী নাপন নমথগনি,
\q1 মখোয়গী খূৎশিংগী হৈশিংবগা লোয়ননা~।
\q1
\v 12 অদুগা নহাক্কী চেকপলগী অৱাংবা লানবনশিং মহাক্না পুথগনি, নেমহনগনি,
\q1 লৈপাক্তা থাদগনি, ঊফুন্দা তাহনগনি~।
\c 26
\s1 কনবিবগী ঈশৈ
\q1
\v 1 নুমিৎ অদুদা যিহূদাগী লৈবাক্তা মীশিংনা ঈশৈ অসি শক্কনি:
\q1 <<ঐখোয়গী অকনবা সহর লৈ;
\q1 ঈশ্বরনা অরান খুবম্বু চেকপলশিং অমসুং লানবনশিং ওইনা থম্বিগনি~।
\q1
\v 2 নখোয়না থোঙজাউশিং হাংদোকউ,
\q1 ধর্ম্মচেনবা জাতি অদুনা চঙননবা,
\q1 থাজবা য়াবা ওইনা লৈরিবা অদুনা~।
\q1
\v 3 নহাক্না মপূঙ ফানা ঈঙথবা থম্বিগনি,
\q1 নঙোন্দা পূক্নীং চেৎনা লৈজবা মী অদু,
\q1 মরমদি মহাক্না নঙোন্দা চেৎনা থাজৈ~।
\q1
\v 4 মতম পূম্নমক্তা যেহোবাদা চেৎনা থাজৌ,
\q1 মরমদি যেহোবা, যেহোবাদি লোম্বা নাইদবা পাঙ্গন্নি~।
\q1
\v 5 মরমদি মহাক্না অৱাংবদা লৈবা মখোয় অদু পুথরে;
\q1 অৱাংবা সহর; মহাক্না নেমহল্লে,
\q1 মহাক্না মসি লৈপাক ফাওবা নেমহল্লে,
\q1 মহাক্না মসি ঊফুল ফাওবা পুথরে~।
\q1
\v 6 খোঙনা মসি নেৎখায়রগনি,
\q1 লাইরবশিংগী খোঙনা অমসুং অনংবশিংগী খোঙথাংশিংনা~।>>
\q1
\v 7 ধর্ম্মচেনবা মীগী লম্বীদি চুমই;
\q1 পূকচেন তিংবা নহাক্না,
\q1 ধর্ম্মচেনবা মীগী লম্বী লৈতেম মান্নহল্লি~।
\q1
\v 8 হোয়, নহাক্কী ৱায়েনশিংগী লম্বীদা,
\q1 হে যেহোবা, ঐখোয়না নহাক্কীদমক ঙাইজখি;
\q1 ঐখোয়গী থৱায়গী অপাম্বদি নহাক্কী মিংলেন,
\q1 নহাক্কী নীংশিং খূদম অদুনি~।
\q1
\v 9 অহিংদা ঐগী থৱায়না নহাকপু পামজখি;
\q1 হোয়, ঐগী নুংদা লৈবা থৱায়না ঐনা নহাকপু ঙন্না থিজগনি;
\q1 মরমদি মালেমদা নহাক্কী ৱায়েন লৈরিঙৈদা,
\q1 তাইবংপান্দা খুন্দারিবশিংনা ধর্ম্মচেনবা থবক তমগনি~।
\q1
\v 10 ঈশ্বর নীংদবা মীদা চানবিবা উৎপিরবসু,
\q1 মহাক্না ধর্ম্মচেনবা থবক তম্লোই;
\q1 পূকচেন তিংবগী লৈবাক অদুদা মহাক্না চুমদবা তৌগনি,
\q1 যেহোবাগী চীংলেম্বা উরোই~।
\q1
\v 11 হে যেহোবা, নহাক্কী খূৎ থাঙ্গৎলে,
\q1 মখোয়না উদে~।
\q1 মখোয়না উগনি অমসুং ঈকাইগনি,
\q1 মীশিংগী মফমদা মখোয়গী খম্বনবা অদু;
\q1 হোয়, নহাক্কী য়েক্নবশিংগী মৈনা মখোয়বু চাকথোক্কনি~।
\q1
\v 12 যেহোবা, নহাক্না ঐখোয়গীদমক ঈঙথবা থম্বিগনি,
\q1 মরমদি নহাক্না ঐখোয়গী থবক পূম্নমক ঐখোয়গীদমক তৌবিরে~।
\q1
\v 13 হে যেহোবা ঐখোয়গী ঈশ্বর,
\q1 নহাক নত্তবা মপুশিংনা ঐখোয়গী ইথক্তা পাল্লে,
\q1 নহাক্কী নপান্তনা নহাক্কী মিংলেন পঞ্জগনি~।
\q1
\v 14 অশিবশিং, মখোয় হিংলরোই;
\q1 শিখ্রবশিং, মখোয় হিঙ্গৎলরোই;
\q1 মরম অসিনা নহাক্না চৈরাক পীরে অমসুং মখোয়বু মাঙহল্লে,
\q1 মখোয়গী নীংশিংবা পূম্নমক তুম্না মাঙহল্লে~।
\q1
\v 15 নহাক্না জাতি অসি হেনগৎহল্লে,
\q1 হে যেহোবা,
\q1 নহাক্না জাতি অসি হেনগৎহল্লে;
\q1 নহাক্কী মতিক মঙান চাউহল্লে;
\q1 নহাক্না লৈবাক অদুগী ঙমখৈ পূম্নমক চাউথোকহল্লে~।
\q1
\v 16 যেহোবা, অৱাবদা মখোয়না নহাকপু থিজরে,
\q1 নহাক্কী চুমথোকপিবা মখোয়গী মথক্তা পীবা মতমদা মখোয়না হায়জবা অমা হৈথরে~।
\q1
\v 17 মীরোল্লিবী নুপী অমনা অঙাং উন্নরমদাইগী মতম নকশিল্লক্লবদা অনাবা ফাওবগুম,
\q1 অদুগা মহাক্না নাউয়েক্তুনা কন্না কপচবগুম,
\q1 ঐখোয় নহাক্কী মিৎয়েংদা ওইরে,
\q1 হে যেহোবা~।
\q1
\v 18 ঐখোয় মীরোল্লে, ঐখোয় নাউয়েক্লে,
\q1 ঐখোয় ওইরবগুম্না, নুংশিৎ পোক্লে;
\q1 ঐখোয়না মালেমদা কনবিবগী থবক অমতা তৌখিদে,
\q1 তাইবংপানগী খুন্দারিবশিংসু তারকখিদে~।
\q1
\v 19 নহাক্কী শিখ্রবশিং হিংগনি;
\q1 ঐগী অশিবা হকচাংগা লোয়ননা মখোয় হৌগৎকনি~।
\q1 হৌগৎলু অমসুং ঈশৈ শকউ,
\q1 ঊফুন্দা লৈরিবা নখোয়;
\q1 মরমদি নহাক্কী লীক্লাদি মনা মশীংশিংগী লীক্লানি,
\q1 মালেম্না শিখ্রবশিং লংথোক্কনি~।
\q1
\v 20 লাকউ, ঐগী মীশিং,
\q1 নহাক্কী কাশিংদা নহাক চঙউ,
\q1 অদুগা নহাক্কী থোঙশিং নহাক্কী তুংদা থিংজিল্লু;
\q1 ঙাইহাক্তংগীদমক, মসি ওইবগুম্না,
\q1 নশামক লোৎলু,
\q1 মৈ হৌনা শাউবা অদু লান্থোক্ত্রিবা ফাওবা~।
\q1
\v 21 মরমদি য়েংউ, যেহোবানা মহাক্কী লৈফমদগী লেঙথোক্লক্লে,
\q1 মালেমদা খুন্দারিবশিং মখোয়গী অয়োল অরানগীদমক চৈরাক পীননবা;
\q1 মালেম্নসু মহাক্কী ঈ ফোংদোক্কনি,
\q1 মহাক্কী হাৎখ্রবশিং অমুক কূপশিন্দুনা থম্লরোই~।
\c 27
\s1 ইস্রায়েলবু হঞ্জিনবিবা
\q1
\v 1 নুমিৎ অদুদা যেহোবানা মহাক্কী শাথিবা,
\q1 অচৌবা অমসুং অকনবা থাঙশাংনা,
\q1 য়াঙনা চেল্লিবা লিন \f + \fr 27:1 \fk লিবয়াথান: \ft সমুদ্রগী কিনিংঙাই ওইবা শা~।\f*লিবয়াথানবু চৈরাক পীগনি,
\q1 থেক্না খোয়না চৎপা লিবয়াথান লিন ফাওবা;
\q1 অদুগা মহাক্না সমুদ্রদা লৈবা চীংলাইবু হাৎকনি~।
\q1
\v 2 নুমিৎ অদুদা মঙোন্দা থাদুনা ঈশৈ শকউ,
\q1 <<অঙাঙবা য়ুগী অঙ্গুরগী ইংখোল অমা!
\q1
\v 3 যেহোবা ঐনা মসি ঙাক্তুনা থমই;
\q1 ঐনা মিৎকুপ খুদিংগী মসি ঈশিং চাইগনি~।
\q1 মসি করি অমতা শোক্তনবা,
\q1 ঐনা মসি অহিং অমসুং নুংথিল ঙাক্তুনা লৈগনি~।
\q1
\v 4 মৈ হৌনা শাউবা ঐঙোন্দা লৈতে~।
\q1 কনানা তিংখং পাম্বীশিং অমসুং তিংখং মোংশোং,
\q1 লান্দা ঐগী মায়োক্তা থমগদ্রা?
\q1 ঐনা মখোয়বু নেৎখায়গনি,
\q1 ঐনা মখোয়বু পূন্না মৈ থাদোক্কনি~।
\q1
\v 5 নৎত্রগা মহাক্না ঐগী পাঙ্গন্দা পায়জসনু,
\q1 মহাক্না ঐগা চান্নবা য়াই;
\q1 অদুগা মহাক্না ঐগা চান্নগনি~।>>
\q1
\v 6 যাকোবতগী লাকপা মখোয় অদু মহাক্না মরু তাহনগনি;
\q1 ইস্রায়েলনা মপাল শাৎকনি অমসুং ময়োন চোংগনি,
\q1 তাইবংপানগী লৈমায় মহৈনা থনগনি~।
\q1
\v 7 মহাকপু য়ৈবা মখোয় অদুবু মহাক্না য়ৈবগুম্না,
\q1 মহাক্না মহাকপু য়ৈখিব্রা?
\q1 নৎত্রগা মহাক্না মখোয়বু হাৎখিবা মীহাৎ অদুগী মতুং ইন্না মহাকপু হাৎলব্রা?
\q1
\v 8 খরা খরা তৌদুনা থাদোকখি,
\q1 নহাক্না মসিগা ৱা য়েৎনরে,
\q1 নোংপোক্কী নুংশিৎ লাকপা নুমিৎ অদুদা মহাক্না মহাক্কী শাথিবা নুংশিৎ খামই~।
\q1
\v 9 মরম অদুনা মসিগী মপান্না যাকোবকী অয়োল অরান শেংদোক্কনি;
\q1 অদুগা মহাক্কী পাপ লৌথোক্ননবা মহৈ পূম্নমক অদু অসিনি:
\q1 মহাক্না লাৎনপূংগী নূঙ পূম্নমক মকূপ তানা থুগাইরবা শুনুগুম ওইহনবা মতমদা,
\q1 \f + \fr 27:9 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তিশিং অমসুং লাই মূর্ত্তিশিং হৌগৎলোই~।
\q1
\v 10 মরমদি চেকপন্না কোয়শিনবা সহর মাঙলগনি,
\q1 মীশিংগী লৈফম অদু থাদোক্লে অমসুং লমহাঙগুম্না থনম্লে;
\q1 মফম অদুদা শন্নাউশিংনা চাগনি,
\q1 মফম অদুদা মহাক্না কূনগনি,
\q1 মদুগী মশাশিং চাথোক্কনি~।
\q1
\v 11 মসিগী উশাশিং খুইজিল্লকপদা,
\q1 মখোয় অদু থুদেক্কনি;
\q1 নুপীশিংনা লাকই অমসুং মখোয় অদু মৈ থাদোকই;
\q1 মরমদি মীশিং অদু ৱাখল তাদবনি~।
\q1 মরম অসিনা মখোয়বু শেম্বিবা মহাক্না মখোয়বু থৌজানবিররোই,
\q1 মখোয়বু শাবিবা মহাক্না মখোয়বু য়াবিররোই~।
\q1
\v 12 অদুগা নুমিৎ অদুদা অসুম্না থোক্কনি,
\q1 যেহোবানা ইউফ্রেটিসকী খোংনুংদগী ইজিপকী ঈশিং খোং ফাওবা য়ৈথগনি;
\q1 অদুগা নখোয়বু অমমম ওইনা খোমজিনগনি,
\q1 হে ইস্রায়েল মচাশিং নখোয়~।
\q1
\v 13 অদুগা নুমিৎ অদুদা অসুম্না থোক্কনি,
\q1 অচৌবা পেরে খোংগনি,
\q1 অদুগা আশিরিয়াগী লৈবাক্তা মাঙগদৌরবা,
\q1 ইজিপকী লৈবাক্তা লংথোকখ্রবা মখোয় লাক্কনি~।
\q1 অদুগা মখোয়না যেরূশালেমদা অশেংবা চীংদা যেহোবাবু খুরুমজগনি~।
\c 28
\s1 ইফ্রায়িম্বু ৱায়েনবা
\q1
\v 1 নাপনগী লূহুপ, ইফ্রায়িমগী য়ু ঙাওবশিং অৱাবনিদা!
\q1 মখোয়গী লংনা ফজবদি খুইথরবা লৈরাংনি,
\q1 মসি লৈহাউ চেনবা তম্পাক্কী মকোক্তা লৈ,
\q1 য়ুনা লাকহৎলবা মখোয় অদুগী!
\q1
\v 2 য়েংউ, ইবুংঙোগী পাঙ্গল্লবা অমসুং অকনবা অমা লৈ,
\q1 লেনগী অকনবা নোং নুংশিৎ অমসুং মাঙ তাকহনবা নোং নুংশিৎকা মান্নৈ,
\q1 পাথোক্লবা অচৌবা ঈশিং ঈচাউগা মান্নৈ,
\q1 মহাক্না মখূৎনা মখোয়বু মালেমদা লংথরক্কনি~।
\q1
\v 3 নাপনগী লূহুপ, ইফ্রায়িমগী য়ুঙাওবশিংবু খোঙনেৎনগনি;
\q1
\v 4 অদুগা লংনা ফজবদি খুইথরবা লৈরাং ওইগনি,
\q1 মসি লৈহাউ চেনবা তম্পাক্কী মকোক্তা লৈ,
\q1 কালেন্থা য়ৌদ্রিঙৈদা ঙন্না পানবা মহৈগা মান্নৈ,
\q1 মসিবু য়েংলিবা মহাক অদুনা মসি উই;
\q1 মসি মহাক্কী খূত্তা লৈরিঙৈদা মহাক্না মসি চাথোকই~।
\q1
\v 5 নুমিৎ অদুদা লান্মী তেঙ্গোলশিংগী যেহোবাদি মতিক মঙানগী লূহুপ ওইগনি,
\q1 অদুগা মহাক্কী লৈহৌরবা মীশিংগী মফমদা ফজবগী লূহুপ;
\q1
\v 6 ৱায়েন ফম্বৈদা ফম্লিবা মঙোন্দা অচুম্বা ৱায়েনগী থৱায়,
\q1 লানফম্বু থোঙজাউদা ইন্থোকপা মখোয়দা পাঙ্গল ওইগনি~।
\q1
\v 7 অদুবু য়ু থকপগী মরম্না মখোয়সু ঙাওরে,
\q1 ময়াই কাবা য়ু থকপগী মরম্না লম্বী চুম্না চৎত্রে~।
\q1 ময়াই কাবা য়ু থকপগী মরম্না পুরোহিৎ অমসুং ৱা তাকথোকপা মী অদু ঙাওরে;
\q1 য়ুনা মখোয়বু য়োৎশিল্লে,
\q1 ময়াই কাবা য়ু থকপগী মরম্না মখোয় লম্বী চুম্না চৎত্রে~।
\q1 মখোয়না দর্শন্দা লম্মুক্নরে,
\q1 মখোয়না ৱায়েনবদা খুদি থীরে~।
\q1
\v 8 মরমদি টেবল পূম্নমক অওবা অমসুং অমোৎপনা পিক থল্লে;
\q1 অনানবা মফম অমতা লৈতে~।
\q1
\v 9 <<মহাক্না কনাবু লৌশিং তম্বিগদগে?
\q1 মহাক্না কনাবু পাউ অদু ৱাখল তাহনগদগে?
\q1 খোম্লাং চিংলিবা মখোয়বুরা?
\q1 খোম্লাং খাদগী চিংথোক্লকপা মখোয়বুরা?
\q1
\v 10 মরমদি পথাপকী মথক্তা পথাপ,
\q1 পথাপকী মথক্তা পথাপ,
\q1 লৈয়িগী মথক্তা লৈয়ি,
\q1 লৈয়িগী মথক্তা লৈয়ি,
\q1 অসিদা খরা, অদুদা খরা~।>>
\q1
\v 11 মরৈ লোম্না অমসুং অতোপ্পা লোন্দা মহাক্না মীশিং অসিদা ৱা ঙাঙগনি~।
\q1
\v 12 মখোয়দা মহাক্না হায়খি, <<মসি পোত্থাবনি,
\q1 নখোয়না চোকথরবশিং অদু পোত্থাহল্লু,
\q1 মসি তেকখৎহনবনি,>>
\q1 অদুবু মখোয়না তানীংলোই~।
\q1
\v 13 অদুবু যেহোবাগী ৱা অদু মখোয়গী মথক্তা লৈ,
\q1 <<পথাপকী মথক্তা পথাপ,
\q1 পথাপকী মথক্তা পথাপ,
\q1 লৈয়িগী মথক্তা লৈয়ি,
\q1 লৈয়িগী মথক্তা লৈয়ি,
\q1 অসিদা খরা, অদুদা খরা,>>
\q1 মদুদা মখোয়না চৎনবা,
\q1 লোংনা তুনবা, থুগাইনবা,
\q1 লাংদা থুনবা অমসুং ফানবনি~।
\q1
\v 14 মরম অদুনা যেহোবাগী ৱা তাও,
\q1 নোক্নগনবা মীশিং নখোয়,
\q1 যেরূশালেমদা লৈবা মীশিং অসিগী লৈঙাকপশা,
\q1
\v 15 মরমদি নখোয়না হায়খি,
\q1 <<ঐখোয়না শিবগা ৱালেপ্নরে,
\q1 খম্নুং লৈবাক্কা ঐখোয়গা য়ান্নরে~।
\q1 ঈশিং ঈচাউগী শাফূনা নমখায়দুনা চেল্লকপদা,
\q1 মসিনা ঐখোয়দা য়ৌরক্লোই,
\q1 মরমদি ঐখোয়না মীনম্বা ৱাশিং ঐখোয়গী চঙজফম ওইহল্লে,
\q1 চুমদবগী মরুমদা ঐখোয়না ইশাবু লোৎচরে~।>>
\s1 চিথেক্কী নূঙ
\p
\v 16 মরম অদুনা ইবুংঙো যেহোবানা অসুম্না হায়,
\q1 <<য়েংউ, ঐনা সিয়োন্দা য়ূম্ফম অমগীদমক নূঙ অমা খিল্লে,
\q1 চাং য়েংলবা নূঙ, মমল য়াম্লবা চিথেক্কী নূঙ, অচেৎপা য়ূম্ফম;
\q1 থাজবা মহাক্না তহা তহানা তৌরোই~।
\q1
\v 17 অচুম্বা ৱায়েনসু ঐনা লমওন থৌরীদা থমগনি,
\q1 ধর্ম্মচেনবনা উলুমদা,
\q1 লেন্না মীনম্বশিংগী চঙজফম অদু হুমদোক্কনি,
\q1 ঈশিংনা লোৎফম অদু থূমগনি~।
\q1
\v 18 অদুগা শিবগা লেপ্নখিবা নখোয়গী ৱালেপ্নবা চৎনহল্লোই,
\q1 খম্নুং লৈবাক্কা নখোয়গা য়ান্নখিবা লেঙদনা লৈরোই;
\q1 ঈশিং ঈচাউগী শাফূনা নমখায়দুনা চেল্লকপদা,
\q1 মসিনা নখোয়বু খোঙনেৎনগনি~।
\q1
\v 19 মসিনা চত্থোক্লিবা মখৈ নখোয়বু পুগনি;
\q1 অয়ুক অয়ুক্তা মসিনা লান্থোক্কনি,
\q1 নুংথিন্দা অমসুং অহিংদা;
\q1 অদুগা পাউদম অদু খঙবদা মসি শাথিনা কিগনি~।>>
\q1
\v 20 মরমদি মী অমনা তীংলী য়াঙলীবদা ফমুং অদু তেনমল্লি;
\q1 অদুগা মহাক মশাবু য়োমশিন্নবা শুপ্নবা ফি অদু পিকমল্লি~।
\q1
\v 21 মরমদি যেহোবানা পেরাসীম চীংদা হৌগৎখিবগুম্না হৌগৎকনি,
\q1 গিবিয়োনগী তম্পাক্তা তৌখিবগুম্না মহাক শাউগনি,
\q1 মরমদি মহাক্না মহাক্কী থবক,
\q1 মহাক্কী অঙকপা থবক তৌনবনি,
\q1 মহাক্কী থৌদাং, মহাক্কী অঙকপা থৌদাং পাঙথোক্নবনি~।
\q1
\v 22 মরম অদুনা হৌজিক, নখোয় নোক্নগনবশিং ওইরনু,
\q1 নৎত্রবদি নখোয়গী পুল্লিবশিং কনহনগনি;
\q1 মরমদি লান্মী তেঙ্গোলশিংগী ইবুংঙো যেহোবাদগী ঐনা তারে,
\q1 মালেম অপূম্বগী মথক্তা লেপখ্রবা মাঙ তাকহনবগী মরমদা~।
\q1
\v 23 মুন্না তাও, ঐগী খোঞ্জেন তাও,
\q1 পূক্নীং চঙনা তাও অমসুং ঐগী ৱা তাও~।
\q1
\v 24 লৌ খোইবা মীনা মরূ হুন্নবা নুমিৎ চুপ্পা লৌ খোইব্রা?
\q1 মহাক্না মহাক্কী লৈপাক মথক মখা ওন্দুনা অমসুং থুগাইদুনা লৈব্রা?
\q1
\v 25 মহাক্না লৈপাক্কী লৈমায় মান্নহল্লবদা,
\q1 মহাক্না হোপ মরূ হুন্দব্রা অমসুং জীরা লংদব্রা,
\q1 পরেং নাইনা গেহু, লেপখ্রবা মফমদা বার্লি,
\q1 অদুগা মহাক্কী মফমদা রাই লংদব্রা?
\q1
\v 26 মরমদি মহাক্না মহাকপু চুম্না তৌনবা তাকপি,
\q1 মহাক্কী ঈশ্বরনা মহাকপু তম্বি~।
\q1
\v 27 মরমদি হোপ মরূ অদু চৈরোঙনা য়ৈথদে,
\q1 গাড়ী কাংখোঙনা তক্তুনা জীরা য়ৈথদে;
\q1 অদুবু হোপ মরূ অদু চৈ মচানা,
\q1 অদুগা জীরা অদু চৈনা য়ৈথৈ~।
\q1
\v 28 তল হৌনবা মরূ অদু তকখায়রে,
\q1 মরম অদুনা মহাক্না মসি মতম পূম্বদা য়ৈথররোই,
\q1 মহাক্কী গাড়ীগী কাংখোঙনা মসি থুদেক্লোই,
\q1 মহাক্কী শগোল তোংবশিংনা তক্লোই~।
\q1
\v 29 মসিসু লান্মী তেঙ্গোলশিংগী যেহোবাদগী লাকপনি,
\q1 মহাক্তি পাউতাক্তা অঙকপনি অমসুং লৌশিংদা অথোইবনি~।
\c 29
\s1 চৈরাক্কী মরমদা খঙহনবা
\q1
\v 1 <<অৱাবনিদা \f + \fr 29:1 \ft অরীয়েল: অর্থদি যেরূশালেম~।\f*অরীয়েল, অরীয়েল,
\q1 দেবিদনা লৈরম্বা সহর!
\q1 চহীদা চহী তিনশিল্লু;
\q1 মখোয়না ঈরাৎপগী শাশিং তত্তনা হাৎসনু~।
\q1
\v 2 অদুবু ঐনা অরীয়েলবু য়াম্না ৱাহনগনি,
\q1 মদুদা অরূম্বা অমসুং অৱাবা ওইগনি,
\q1 অদুগা অরীয়েলগুম্না মসি ঐঙোন্দা ওইগনি~।
\q1
\v 3 ঐনা নহাক্কী মায়োক্তা ইকোয় কোয়না লানশঙ শাগনি,
\q1 ঐনা নহাক্কী মায়োক্তা লৈপূং থোন্দুনা খূৎ চনগনি,
\q1 ঐনা নহাক্কী মায়োক্তা লানবনশিং শাগনি~।
\q1
\v 4 অদুগা নহাকপু মখাদা পুথগনি,
\q1 নহাক্না লৈপাক্তগী ৱা ঙাঙগনি,
\q1 ঊফুল্লক্তগী থোক্লকপা নহাক্কী ৱাঙাঙদি তপকনি;
\q1 নহাক্কী খোঞ্জেন্দি লাই তোংবা অমগী খোঞ্জেনগুম লৈপাক্তগী থোক্লক্কনি;
\q1 ঊফুল্লক্তগী নহাক্কী ৱাঙাঙ চিবোন চিবোন ঙাঙগনি~।
\q1
\v 5 <<অদুম ওইনমক নহাক্কী য়েক্নবশিংগী মীয়ামদি অকুপ্পা ঊফুলগুম ওইগনি, তমথীবশিংগী মীয়ামদি হুমদোক্লিবা ফৌৱামগুম্বনি;
\q1 হোয়, মসি ইখঙ খঙহৌদনা খূদক্তা থোক্কনি~।
\q1
\v 6 লান্মী তেঙ্গোলশিংগী যেহোবানা নহাকপু চৈরাক পীগনি নোংখোংবা,
\q1 য়ুহারাবা অমসুং অহৌবা খোঞ্জেনগা,
\q1 নোং নুংশিৎ অমসুং অকনবা নুংশিৎ অদুগা তুমহনবা মৈগী মৈরিগা লোয়ননা~।
\q1
\v 7 অরীয়েলগী মায়োক্তা লান শোক্নরিবা জাতি পূম্নমক্কী মীয়ামদি,
\q1 মহাক্কী অমসুং মহাক্কী লানবনগী মায়োক্তা লান শোক্নরিবা,
\q1 মহাকপু ৱাহল্লিবা পূম্নমক্তি,
\q1 অহিংদা উবা মঙ অমগুম ওইগনি~।
\q1
\v 8 অদুগা অসুম্না ওইগনি মপূক লাম্বা মী অমনা মঙ মঙলি,
\q1 অদুগা য়েংউ, মহাক্না চারি;
\q1 অদুবু মহাক্না মিকপ থোকপদা মহাক্কী অরাম্বা কোক্তে;
\q1 নৎত্রগা ঈশিং খৌরাংবা মীনা মঙশিং মঙলি,
\q1 অদুগা য়েংউ, মহাক্না ঈশিং থকই;
\q1 অদুবু মহাক্না মিকপ থোকপদা,
\q1 য়েংউ, মহাক্না ৱান্থরি,
\q1 মহাক্কী খৌরাংবা কোক্তে~।
\q1 সিয়োন চীংগী মায়োক্তা লান শোক্নবা
\q1 জাতি পূম্নমক্কী মীয়ামদা অসুম্না ওইগনি~।>>
\s1 ঈশ্বরনা ৱারকপগী মরম
\q1
\v 9 নশামক লৈয়ু অমসুং ঙকউ!
\q1 নশামক মিত্তাঙউ অমসুং মিৎ উদসনু!
\q1 মখোয় য়ু ঙাওরে অদুবু য়ুনদি নত্তে;
\q1 মখোয় তুরোই ঙাম্লোই তৌরে,
\q1 অদুবু ময়াই কাবা য়ুনদি নত্তে~।
\q1
\v 10 মরমদি তূমখুন হুনবগী থৱায় যেহোবানা নখোয়দা হৈথরে,
\q1 নখোয়গী মিৎ ওইরিবা ৱা তাকথোকপা মীশিং উইশিলহল্লে;
\q1 নখোয়গী কোকশিং ওইরিবা \f + \fr 29:10 \fk অউবা মী: \ft ৱা তাকথোকপা মী~।\f*অউবা মীশিং মহাক্না কূপশিল্লে~।
\p
\v 11 অদুগা দর্শন পূম্নমক অসি নখোয়গী চূম নমখ্রবা লাইরিক অমগী ৱাশিংগা মান্নগনি, লাইরিক হৈবা মী অদুদা মসি পীদুনা হায়রকই, <<মসি পাবিয়ু~।>> মদুদা মহাক্না হায়, <<ঐ ঙমদে, মরমদি মসি চূম নম্লে~।>>
\v 12 অদুদগী লাইরিক হৈতবা মঙোন্দা লাইরিক অদু পীদুনা হায়রকই, <<মসি পাবিয়ু~।>> মদুদা মহাক্না হায়, <<ঐ লাইরিক হৈতে~।>>
\v 13 মরম অদুনা ইবুংঙোনা হায়খি,
\q1 <<মীশিং অসিনা মখোয়গী মচীন্না ঐঙোন্দা নকশিল্লি,
\q1 মখোয়গী চীনবান্না ঐবু ঈকাই খুম্নৈ,
\q1 অদুবু মখোয়গী থম্মোইদি ঐঙোন্দগী থাপ্না লৈ~।
\q1 ঐঙোন্দা মখোয়না কিজবদি মীশিংগী য়াথংগী মপান্ননি~।
\q1
\v 14 মরম অদুনা য়েংউ, ঐনা মীশিং অসিগী মরক্তা ঙক্নিংঙাই ওইবা থবক অমা অমুক তৌগনি,
\q1 ঙক্নিংঙাই ওইবা থবক অমসুং অঙকপা;
\q1 মরমদি মখোয়গী অশিংবা মীগী লৌশিং তুম্না মাঙগনি,
\q1 মখোয়গী হৈশিংবা মীশিংগী ৱাখল তাবা লোৎশিনগনি~।>>
\q1
\v 15 যেহোবাদগী মখোয়গী পাউতাক লোৎনবা অরুবা মফম থিরিবা মখোয় অদু অৱাবনিদা!
\q1 মখোয়গী থবকশিংদি অমম্বদা তৌই;
\q1 অদুগা মখোয়না হায়,
\q1 <<কনানা ঐখোয়বু উবগে?>>
\q1 অদুগা <<কনানা ঐখোয়বু খঙবগে?>>
\q1
\v 16 তশেংনমক নখোয়না পোৎশিং অদু মথক মখা ওন্থোকই!
\q1 চফূ শাবা অদুবু লৈতানগুম্না শীংথাগদ্রা?
\q1 মরমদি শাখ্রবা অদুনা শাখিবা মহাক্কী মরমদা হায়গদ্রা,
\q1 <<মহাক্না ঐবু শাবিখিদে>>?
\q1 নৎত্রগা মসিবু শেমখিবা মহাক্কী মরমদা শেমখিবা পোৎ অদুনা হায়গদ্রা,
\q1 <<মহাক ৱাখল তাবা লৈতে>>?
\s1 ৱারকপগী তুংদা নিংথৌ লৈবাক্কী বোর
\q1
\v 17 ঙাইহাক্কী মনুংদা লেবানোন অসি মহৈ য়ানবা ইংখোল ওন্থোক্লোইদ্রা?
\q1 মহৈ য়ানবা ইংখোল অসি উমংগুম্না শীংথারোইদ্রা?
\q1
\v 18 অদুগা নুমিৎ অদুদা নাপঙবশিংনা লাইরিক অদুগী ৱাশিং তাগনি,
\q1 অদুগা মিত্তাঙবশিংগী মিৎ শূক্না মম্বদগী অমসুং অমম্বদগী উগনি~।
\q1
\v 19 অতোনবা মীশিংনা যেহোবাদা মখোয়গী হরাউবা হেনগৎকনি,
\q1 অদুগা মীশিংগী মরক্তা লাইরবশিংনা হরাউজগনি ইস্রায়েলগী অশেংবা ইবুংঙোদা~।
\q1
\v 20 মরমদি তমথীবা মহাক অদু লৈত্রে,
\q1 নোক্নগনবা অদু লোইরে,
\q1 অদুগা পূক্নীং ফত্তবগীদমক মিশেং খাঙলিবা পূম্নমক ককথৎকনি;
\q1
\v 21 ৱাহৈ অমনা মখোয়না মী অমবু মরান শী,
\q1 চুমথোক্লিবা মহাক্কীদমক থোঙজাউদা লাং থাকই,
\q1 অচুম্বা অদু করিসু কান্নদবদা ওন্থোকই~।
\p
\v 22 মরম অদুনা অব্রাহাম্বু হন্দোকপিখিবা যেহোবানা যাকোবকী ইমুংগী মরমদা অসুম্না হায়,
\q1 <<হৌজিক যাকোব ঈকাইবা নংলরোই,
\q1 হৌজিক মহাক্কী মায়থোংসু তাইফেৎ তাইররোই;
\q1
\v 23 অদুবু মহাক্না মহাক্কী মচাশিং উবদা,
\q1 ঐগী খূৎশিংগী থবক, মহাক্কী মরক্তা,
\q1 মখোয়না ঐগী মিং শেংনা থমগনি,
\q1 যাকোবকী অশেংবা ইবুংঙোবু শেংনা থমগনি,
\q1 ইস্রায়েলগী ঈশ্বরবু কিজগনি~।
\q1
\v 24 থৱায়দা লানখ্রবা মখোয়নসু ৱাখল তাজরগনি,
\q1 অদুগা মুরুম মুরুম শোনখিবা মখোয়না তাকপিবা লৌশিনগনি~।>>
\c 30
\s1 ইজিপকা য়ানদনবা যিহূদাবু খঙহনবা
\q1
\v 1 <<লমহেনবা মচাশিং অদু অৱাবনিদা,>>
\q1 যেহোবানা হায়,
\q1 <<মখোয়না পাউতাক লৌই,
\q1 অদুবু ঐঙোন্দগীদি নত্তে,
\q1 মখোয়না খূজিন থৌরাঙ তৌই,
\q1 অদুবু ঐগী থৱায়দগীদি নত্তে,
\q1 মরমদি মখোয়না পাপ্তা পাপ হাপচিন্নবনি;
\q1
\v 2 ঐঙোন্দা হংদনা মখোয়না ইজিপ্তা কূমথখি,
\q1 ফেরাউগী পাঙ্গন্দা মশা কনখৎনবা,
\q1 ইজিপকী মরুমদা থুপচনবা!
\q1
\v 3 মরম অদুনা ফেরাউগী পাঙ্গন্দি নখোয়গী ঈকাইফম ওইগনি,
\q1 ইজিপকী মরুমদা থুপচবদি নখোয়গী চাং তাবনি~।
\q1
\v 4 মরমদি মহাক্কী অঙম অথৌশিংনা সোৱান্দা লৈরে,
\q1 মহাক্কী পাউ পুবা মীশিংনা হানেস্তা লাক্লে~।
\q1
\v 5 মখোয় পূম্নমক মীশিংদগী ঈকাইবা ফংলে,
\q1 মরমদি মখোয়না মখোয়বু কান্নহনবা ঙমদ্রে,
\q1 নৎত্রগা মতেং পাংবা নৎত্রগা কান্নহনবা ঙমদ্রে,
\q1 অদুবু ঈকাইবা অমসুং চোপ্পা নংলে~।>>
\q1
\v 6 নেগেবকী লম্লক্কী শাশিংগী মরমদা পোৎলূম~।
\q1 অৱাবা অমসুং অৱা অনাগী লৈবাক্তগী,
\q1 মফম অদুদগী নোংশা অমোম অমসুং নোংশা লাবা,
\q1 লিন্দূ অমসুং অপাইবা লিন লাকই,
\q1 মখোয়না মখোয়গী লন্থুমশিং কাঙদোং ফারবা লোলাশিংগী মনমদা পুগনি,
\q1 মখোয়গী মরন মথুম উটশিংগী মরুমদা,
\q1 মখোয়বু কান্নহনবা ঙমদবা মীশিংগী মফমদা;
\q1
\v 7 মরমদি ইজিপকী মীশিংনা অরেম্বদা অমসুং মরম লৈতনা মতেং পাংগনি;
\q1 ঐনা মহাকপু কৌখি,
\q1 \f + \fr 30:7 \fk রহাব হেম-শেবেৎ: \ft অর্থদি <<রাহাবনা তন্দুনা ফম্লি>>\f*রহাব হেম-শেবেৎ~।
\q1
\v 8 হৌজিক চৎলু, মসি মখোয়গী মমাঙদা নূঙপাক অমদা ইয়ু,
\q1 লাইরিক মকোন অমদা মসি শিল্লু,
\q1 মরমদি মসি লাক্কদবা মতমগীদমক,
\q1 মতম পূম্বগীদমক্নি;
\q1
\v 9 মরমদি মসি লমহেনবা হৌবা মীশিং অমনি,
\q1 মীনম্বা মচাশিংনি,
\q1 যেহোবাগী ৱায়েন য়াথং তাবা পামদবা মচাশিংনি;
\q1
\v 10 মখোয়না \f + \fr 30:10 \fk অউবা মী: \ft ৱা তাকথোকপা মী\f*অউবা মীশিংদা হায়,
\q1 <<য়েংবিগনু,>>
\q1 অদুগা ৱা তাকথোকপা মীশিংদা,
\q1 <<অচুম্বা ৱাশিং ঐখোয়দা তাকথোক্কনু;
\q1 অনানবা ৱাশিং ঐখোয়দা হায়বিয়ু,
\q1 নমথাকশিং তাকথোকপিয়ু~।
\q1
\v 11 লম্বী অদুদগী থোক্লকউ,
\q1 লম্বেল অদুদগী লৈথোকউ,
\q1 ঐখোয়গী মাঙদগী ইস্রায়েলগী অশেংবা ইবুংঙো অদু চত্থোকহল্লু~।>>
\q1
\v 12 মরম অদুনা ইস্রায়েলগী অশেংবা ইবুংঙোনা অসুম্না হায়,
\q1 <<নখোয়না ৱা অসি য়াদবা মরম্না,
\q1 ওৎনৈবদা অমসুং নমথাক্তা পূক্নীং লুম্না থাজৈ অমসুং মখোয়দা ঙাজৈ,
\q1
\v 13 মরম অদুনা মসিগী অয়োল অরান্দি নখোয়দা ওইগনি তারক্কদৌরবা চেকখায়বা অমগুম,
\q1 অৱাংবা চেকপন্দা পোমথোকইবা অমগুম,
\q1 মসিগী অকায়বদি খঙহৌদনা খূদক্তা থোকই~।
\q1
\v 14 চফূ শাবশিংগী পাত্র মচেৎ মচেৎ তানা থুগাইবগুম্না,
\q1 মহাক্না মসি থুগাইগনি,
\q1 মহাক্না নুংশিবিরোই,
\q1 মরম অদুনা মৈফমদগী মৈ পুবা য়াবা,
\q1 নৎত্রগা ঈশিং কোমদগী ঈশিং শোকপা য়াবা মচেৎ অমতা অকায়বা মচেৎশিংগী মরক্তা ফংলোই~।>>
\s1 যেহোবাবু থাজনবা ঈনশিনবা
\p
\v 15 মরমদি ইবুংঙো যেহোবা, ইস্রায়েলগী অশেংবা ইবুংঙোনা অসুম্না হায়,
\q1 <<পূক্নীং হোংবা অমসুং পোত্থাবা মতমদা নখোয়বু কনবিগনি;
\q1 তূমিন্না অমসুং থাজনা লৈবদা নখোয়গী পাঙ্গন্নি;>>
\q1 অদুবু নখোয়নদি পামদে~।
\q1
\v 16 নখোয়না হায়খি, <<নত্তে,
\q1 মরমদি ঐখোয়না শগোলশিং তোংদুনা চেনগনি~।>>
\q1 মরম অদুনা নখোয়না চেনগনি!
\q1 অদুগা নখোয়না হায়খি,
\q1 <<ঐখোয়না অয়াঙবদা তোংগনি,>>
\q1 অদুবু নখোয়বু তান্নরিবা মখোয়
\q1 অদু য়াঙগনি~।
\q1
\v 17 মী অমনা কিহনবদা মী লীশীং অমা চেনগনি,
\q1 মী মঙানা কিহনবদা নখোয় চেনগনি,
\q1 চীংজাউগী মতোন্দা ফীরান মখোক্কুম্না নখোয়বু থনমদ্রিবা ফাওবা,
\q1 চীংথক্তা ফীরান অমগুম্না~।
\q1
\v 18 মরম অদুনা যেহোবানা নখোয়দা থৌজান পীবিনবা মহাক্না ঙাইরি;
\q1 মহাকপু থাঙ্গৎকনি, মরমদি মহাক্না নখোয়বু চানবিনবনি;
\q1 মরমদি যেহোবাদি অচুম্বা ৱায়েন তৌবা ঈশ্বরনি;
\q1 মহাকপু ঙাইজবা মখোয় পূম্নমক য়াইফবনি~।
\q1
\v 19 মরমদি সিয়োন্দা লৈবা যেরূশালেমদা মীশিংনা লৈগনি;
\q1 নহাক্না অমুক হন্না কপ্লরোই~।
\q1 কপচবগী মখোন মহাক্না তাবদা,
\q1 মহাক্না নহাকপু শোয়দনা থৌজানবিগনি;
\q1 মহাক্না মসি তাবদা মহাক্না নঙোন্দা খুম্বিগনি~।
\q1
\v 20 অদুগা ইবুংঙোনা নঙোন্দা অৱাবগী তল অমসুং ওৎনৈবগী ঈশিং পীরবসু,
\q1 নহাক্কী ওঝাশিং অদু কাচিন্দা অমুক হন্না লোৎলরোই,
\q1 অদুবু নহাক্কী মিৎনদি নহাক্কী ওঝাশিং উগনি~।
\q1
\v 21 অদুগা নখোয়না য়েত্তা লৈশিনবদা,
\q1 নৎত্রগা নখোয়না ওইদা লৈশিনবদা নখোয়গী নাকোংশিংনা নতুংদা ৱা অমা তাগনি,
\q1 <<মসি লম্বীনি, মসিদা চৎলু~।>>
\q1
\v 22 নখোয়গী লুপানা কূপ্পা অহকপা মূর্ত্তিশিং মাংথোক্কনি,
\q1 নখোয়গী সনানা লৈতেংবা হৈদুনা শাবা মূর্ত্তিশিং,
\q1 নখোয়না মখোয়বু অমাংবা ফিগুম হুন্দোক্কনি;
\q1 নখোয়না মখোয়দা হায়গনি,
\q1 <<নহাক চত্থোকউ!>>
\q1
\v 23 অদুদগী মহাক্না নহাক্কী মরূগীদমক নোং পীবিগনি,
\q1 মদুদা নহাক্না লৈপাক্তা মরূ হুনগনি,
\q1 মালেমদগী তল থোক্কনি;
\q1 অদুগা মসি মহাউ লৈগনি অমসুং মরাং কায়গনি;
\q1 নুমিৎ অদুদা নহাক্কী শা শন্না অপাকপা শঞ্জাবুঙশিংদা শজিক চাগনি~।
\q1
\v 24 লৈপাক্তা থবক শূরিবা শল্লাবা অমসুং কাঙদোং ফারবা লোলাশিংনা ফৌ-ইন্থোক অমসুং হুমাইনা হুমদোকখ্রবা অফবা শজিক চাগনি~।
\q1
\v 25 অদুগা অৱাংবা চীংজাউ খুদিংদা,
\q1 অৱাংবা চীং খুদিংদা অচৌবা মীহাৎকী নুমিৎ অদুদা তুরেনশিং অমসুং ঈশিং ঈচেলশিং চেনগনি,
\q1 মতম অদুদা লানবনগী অৱাংবা শঙশিং তুগনি~।
\q1
\v 26 অদুগীসু মথক্তা থাগী মঙান অদু নুমিৎকী মঙানগুম ওইগনি,
\q1 যেহোবানা অতেকপা অদু পুনশিনবা,
\q1 মখোয়গী অশোকপগী চৈফম অদু ফহনবা নুমিৎ অদুদা,
\q1 নুমিৎ তরেৎনিগী মঙানগুম্না নুমিৎকী মঙান অদু তরেৎলক ওইগনি~।
\s1 আশিরিয়াগী মথক্তা যেহোবাগী ৱায়েন
\q1
\v 27 য়েংউ, যেহোবাগী মিং অথাপ্পদগী লাকই,
\q1 মহাক্কী অশাউবগা লোয়ননা চাকই,
\q1 পোৎলূমদি লূমই;
\q1 মহাক্কী চীনবান্দি অশাউবনা থল্লি,
\q1 মহাক্কী মরৈদি চাকথেক্লিবা মৈগুম্বনি~।
\q1
\v 28 অদুগা মহাক্কী স্বরদি পাথোক্তুনা চেল্লিবা ঈচেল অমগুম্বনি,
\q1 মসিনা ঙক য়ৌরকই,
\q1 জাতিশিংবু অমাঙবগী খরায়দা নিক্নবা~।
\q1 মীশিং অদুগী চুবাদা য়াচন চনগনি,
\q1 মদুনা শেরান্ননা চৎখিনবনি~।
\q1
\v 29 অশেংবা তিন্নবগী চাকখাঙবা অমা ঙাকপদা অহিংদা ওইবগুম্না নখোয়না ঈশৈ অমা শক্কনি;
\q1 থম্মোইদা হরাউজগনি কনাগুম্বনা বাঁশী পুদুনা চৎপগুম,
\q1 যেহোবাগী চীংদা চৎপদা ইস্রায়েলগী পাঙ্গল্লবা ইবুংঙোদা~।
\q1
\v 30 অদুগা যেহোবানা মহাক্কী মতিক মঙানগী খোঞ্জেন তাহনগনি,
\q1 মহাক্কী পাম্বোম নোংথাঙগুম কূমথরকপা উহনগনি,
\q1 মৈ হৌনা শাউবদা,
\q1 চাকথেক্লিবা মৈগী মৈরিদা,
\q1 নোং হৈথবদা, নোং নুংশিৎ অমসুং লেন মরক্তা~।
\q1
\v 31 অচুম্বমক যেহোবাগী খোঞ্জেন্না আশিরিয়াগী মীশিংবু য়ৈথগনি,
\q1 মহাক্না চৈনা য়ৈবগুম~।
\q1
\v 32 চৈরাক পীনবা চৈ অদুনা য়ৈবা মফম খুদিংদা,
\q1 যেহোবানা মসি মহাক্কী মথক্তা থমগনি,
\q1 মসিদা খঞ্জুরীশিং অমসুং বীনাশিং য়াওগনি~।
\q1 অদুগা থক থক নিকপা লানফমশিংদা মহাক্না মসিগা লোয়ননা শোক্নগনি~।
\p
\v 33 মরমদি মমাঙঙৈদগী হৌনা তোফেৎপু খন্দোক্লে,
\q1 হোয়, নিংথৌগীদমক মসি থৌরাঙ তৌরে~।
\q1 মহাক্না মসি লূনা অমসুং চাউনা শেম্লে;
\q1 মসিগী শীংশেমদি মৈ অমসুং উ ময়াম্নি;
\q1 যেহোবাগী স্বর, কনত্রুক্কী ঈচেলগুম্না,
\q1 মসিবু মৈ চূরি~।
\c 31
\s1 যেহোবানা যেরূশালেম্বু ঙাক্কনি
\q1
\v 1 মখোয় অদু অৱাবনিদা,
\q1 মতেংগীদমক ইজিপ্তা কূম্লুবা,
\q1 শগোলশিংদা ঙাজবা,
\q1 শগোল গাড়ীশিংদা চেৎনা থাজবা,
\q1 মরমদি মখোয় য়ামই, শগোল লান্মীশিংদা, মরমদি মখোয় য়াম্না কল্লি;
\q1 অদুবু মখোয়না ইস্রায়েলগী অশেংবা ইবুংঙোদা য়েংজদে,
\q1 যেহোবাবু থিজদে!
\q1
\v 2 অদুম ওইনমক মহাকসু শিংবনি অমসুং ফত্তবা পুরক্কনি,
\q1 মহাক্কী ৱা অমুক পুরক্লরোই,
\q1 অদুবু পূক্নীং ফত্তনা তৌবশিংগী ইমুংগী মায়োক্তা,
\q1 অয়োল অরান তৌবশিংবু পাংবিরিবশিংগী মায়োক্তা হৌগৎকনি~।
\q1
\v 3 ইজিপ মচাশিংদি মীশিংনি, ঈশ্বর নত্তে;
\q1 মখোয়গী শগোলশিংদি তোংশানি অমসুং থৱায় নত্তে~।
\q1 যেহোবানা মহাক্কী খূৎ তিংথোকপদা,
\q1 মতেং পাংলিবা মহাক তুগনি,
\q1 মতেং ফংলিবা মহাক লৈখা তাগনি,
\q1 মখোয় পূম্নমক মাঙমিন্নগনি~।
\q1
\v 4 মরমদি যেহোবানা ঐঙোন্দা অসুম্না হায়খি,
\q1 <<নোংশা লাবা নৎত্রগা কাঙদোং ফারবা নোংশানা মহাক্কী শরাক্তা ঙংবগুম,
\q1 য়াউশেনবা ময়াম অমা মহাক্কী মায়োক্তা কৌথোকপদা,
\q1 মখোয়গী খোঞ্জেন্দা কিরোই অমসুং মখোয়গী লাউখোংবদা নাচুংলোই,
\q1 অসুম্না লান্মী তেঙ্গোলশিংগী যেহোবানা সিয়োন চীংজাউগীদমক অমসুং মসিগী চীংগীদমক লান শোক্নবা কূমথরক্কনি~।
\q1
\v 5 উচেকশিংনা পাইবগুম্না লান্মী তেঙ্গোলশিংগী যেহোবানা যেরূশালেম্বু ঙাকথোক্কনি~।
\q1 ঙাকথোক্লগা মহাক্না মসিবু কনবিগনি,
\q1 লান্থোক্লগা মহাক্না মসিবু কন্থোকপিগনি~।>>
\p
\v 6 ইস্রায়েল মচাশিংনা কন্না মায়োক্তা হৌখিবা মঙোন্দা হল্লকউ~।
\v 7 মরমদি নুমিৎ অদুদা পাপকী মশক ওইবা নশামক্কী নখূৎনা শাখিবা লুপাগী লাই মূর্ত্তিশিং অমসুং সনাগী লাই মূর্ত্তিশিং মী খুদিংনা লংথোক্কনি~।
\q1
\v 8 <<অদুদগী আশিরিয়াগী মীশিং থাঙশাংদা চৎলগনি,
\q1 নিপাগী থাঙশাংদা নত্তে;
\q1 থাঙশাংনা মহাকপু য়োৎলগনি,
\q1 মীশিংগী থাঙশাংনা নত্তে;
\q1 অদুবু মহাক্না থাঙশাংদগী চেনগনি,
\q1 মহাক্কী নহারোনশিং নমদুনা থবক শূবশিং ওইগনি~।
\q1
\v 9 কিবদগী মহাক্না মহাক্কী লানবন লান্থোক্কনি,
\q1 মহাক্কী অঙম অথৌশিংনা ফীরান্দা কিদুনা নিক্কনি,>>
\q1 যেহোবানা হায়,
\q1 সিয়োন্দা মহাক্কী মৈ অমসুং যেরূশালেমদা মহাক্কী মৈফম লৈ~।
\c 32
\s1 ধর্ম্মচেন্না পানবা
\q1
\v 1 য়েংউ, নিংথৌ অমনা ধর্ম্মচেন্না পানগনি,
\q1 লৈঙাকপশিংনা চুম্না ৱায়েনগনি~।
\q1
\v 2 মী অমনা নুংশিত্তগী লোৎফমগুম ওইগনি,
\q1 অকনবা নোং নুংশিত্তগী থুপ্নফম অমগা মান্নগনি;
\q1 অকংবা লমদা ঈশিং খোং অমগা মান্নগনি,
\q1 চোকথরবা লমদা অচৌবা নূঙজাউগী মরুমগা মান্নগনি~।
\q1
\v 3 উরিবা মখোয়গী মমিৎ মমশিল্লোই,
\q1 তারিবা মখোয়গী নাকোংনা মুন্না তাগনি~।
\q1
\v 4 তহা তহাবা থম্মোইনা ৱাখল তানা খঙগনি,
\q1 মরৈ লোম্বশিংগী লৈনা শেংনা ৱা ঙাঙনবা শেম শাগনি~।
\q1
\v 5 অপঙবা মীবু পূকচেন চাউবা অমুক কৌররোই,
\q1 অরিকপা মীবু পীনহৈবনি হায়ররোই~।
\q1
\v 6 মরমদি অপঙবা মীনা পঙনা ৱা ঙাঙগনি,
\q1 মহাক্কী থম্মোইনা ফত্তবা তৌগনি:
\q1 মসি ঈশ্বর নীংদবগী থবক তৌনবা,
\q1 যেহোবাগী মায়োক্তা অরানবা ঙাঙনবা,
\q1 মপূক লাম্বা মীবু লামহন্দুনা লৈহন্নবনি,
\q1 অদুগা মহাক্না অরাম খৌরাংববু ঈশিং ফংহল্লোই~।
\q1
\v 7 অরিকপা মীগী খূৎলাইশিংদি ফত্তবনি;
\q1 লৈত লাইরবশিংনা অচুম্বা ৱা ঙাঙজরবসু,
\q1 লাইরবশিং মীনম্বা ৱাশিংনা মাঙহন্নবা,
\q1 মহাক্না ফত্তবা শরৌ শীল্লি~।
\q1
\v 8 পীনহৈবা মীনা পীনহৈবা থবক তৌই,
\q1 পীনহৈবগী মপান্না মহাক লেপকনি~।
\q1
\v 9 হৌগৎলো, থৌশাদবী নুপীশা,
\q1 ঐগী খোঞ্জেন তাও;
\q1 ঈঙনা লৈরিবী নিঙোনশা,
\q1 ঐনা হায়বা মুন্না তাও~।
\q1
\v 10 নুমিৎ কয়া অমসুং চহী কয়া নখোয় অৱাবা নংগনি,
\q1 ঈঙনা লৈরিবী নিঙোনশা;
\q1 মরমদি অঙ্গুর লোকপা লৈররোই,
\q1 মহৈ খোমজিনবা মতম লাক্লরোই~।
\q1
\v 11 নিকচৌ, থৌশাদবী নুপীশা;
\q1 অৱাবা নংজৌ, ঈঙনা লৈরিবী নখোয়;
\q1 নখোয়গী ফি লৌথোকউ,
\q1 নখোয়গী নশাদা ফি থোংগনু,
\q1 নখ্বাঙশিংদা বোরা ফি শেৎচিল্লু~।
\q1
\v 12 মখোয়না মথবাক য়ৈদুনা তেংথা নাওইগনি,
\q1 পূক্নীং হূবা লৌবুক অমসুং মহৈ য়ানবা অঙ্গুর পাম্বীগীদমক~।
\q1
\v 13 ঐগী মীশিংগী লমদা তিংখং মোংশোং অমসুং তিংখং পাম্বীশিং হৌগনি,
\q1 হোয়, মসি হরাউবনা থল্লবা য়ূম পূম্নমক্তা হরাউ মথোই কারবা সহরদা হৌগনি;
\q1
\v 14 মরমদি কোনুংশিং থাদোক্কনি,
\q1 মীয়াম তাবা সহর লৈহৌগনি,
\q1 লানবনশিং অমসুং অৱাংবা য়ূমশিং মতম পূম্নমক্কী ওইনা শুরুংশিং ওইগনি,
\q1 লম্লক্কী লোলাশিংগী হরাউজফম অমসুং হামেং য়াউ শঙ্গুশিংগী শঞ্জাবুঙ ওইগনি~।
\q1
\v 15 মথক্লোমদগী ঐখোয়গী ইথক্তা থৱায় হৈথবিরক্ত্রিবা ফাওবা,
\q1 লমহাঙনা পোত্থোক ফবা লম ওইদ্রিবা ফাওবা,
\q1 পোত্থোক ফবা লম অদুনা উমং অমগুম শীংথানদ্রিবা ফাওবা~।
\q1
\v 16 অদুদগী লমহাঙদা অচুম্বা ৱায়েন লৈগনি,
\q1 পোত্থোক ফবা লমদা ধর্ম্মচেনবা অদুম লৈগনি~।
\q1
\v 17 অদুগা ধর্ম্মচেনবগী থবক্তি ঈঙথবা ওইগনি,
\q1 অদুগা ধর্ম্মচেনবগী মহৈদি মতম পূম্নমক্তা চিক্না লৈবা অমসুং চেৎনা থাজবনি~।
\q1
\v 18 অদুগা ঐগী মীশিংনা ঈঙথবা মফমদা লৈগনি,
\q1 অশোয় অঙাম লৈতবা লৈফমশিংদা
\q1 অমসুং অচিকপা পোত্থানবা মফমশিংদা~।
\q1
\v 19 লেন্না উমংদা তাগনি,
\q1 সহর অদু মপূঙ ফানা লৈখা তাহনগনি~।
\q1
\v 20 ঈশিং পূম্নমক্কী ময়াদা মরূ হুনবা নখোয়দি য়াইফবনি,
\q1 শল্লাবা অমসুং লোলাগী মখোঙ নিংতম্না থাদোকপা~।
\c 33
\s1 অৱাবা নংলবা যেরূশালেম্বু কনবিবা
\q1
\v 1 মাঙহল্লিবা নহাক অৱাবনিদা,
\q1 নহাকপু মাঙহন্দ্রগসু;
\q1 লৌনম তৌরিবা নহাক,
\q1 মখোয়না নহাকপু লৌনম তৌদ্রবসু!
\q1 নহাক্না মাঙহনবা লেপ্পা মতমদা,
\q1 নহাকপু মাঙহনগনি;
\q1 নহাক্না লৌনম তৌবা লোইবদা,
\q1 মখোয়না নঙোন্দা লৌনম তৌগনি~।
\q1
\v 2 হে যেহোবা, ঐখোয়বু থৌজানবিয়ু;
\q1 ঐখোয়না নহাকপু ঙাইজখি~।
\q1 অয়ুক খুদিংগী নহাক্না মখোয়গী অকনবা পাম্বোম,
\q1 অৱাবগী মতমদা ঐখোয়গী অরান খুবম ওইবিয়ু~।
\q1
\v 3 ঈরাং হৌবগী মখোন তাবদা মীশিংনা চেনখি; নশাবু হৌগৎহনবদা জাতিশিং চাইথোকখি~।
\q1
\v 4 তীনখাক্না মচীঞ্জাক খোমজিনবগুম্না,
\q1 নহাক্কী লৌথোকখিবা পোৎচৈ অদু খোমজিনগনি~।
\q1 কৌজেংশিংনা হঙ্গৎ হন্দা চোংবগুম্না,
\q1 মহাক্না মখোয়গী মথক্তা চেনগনি~।
\q1
\v 5 যেহোবা ৱাংথোইরে, মরমদি মহাক্না অৱাংবা মফমদা লৈ;
\q1 মহাক্না সিয়োনবু অচুম্বা ৱায়েন্না অমসুং ধর্ম্মচেনবনা থনহল্লে~।
\q1
\v 6 লৌশিং অমসুং খঙবনা নহাক্কী মতমগী অচেৎপা,
\q1 অরান খুবমগী পাঙ্গল ওইগনি;
\q1 যেহোবাবু কিজবদি মহাক্কী লন্নি~।
\q1
\v 7 য়েংউ, মখোয়গী থৌনা ফবশিংনা মপান্দা কপকনি,
\q1 ঈঙথবগী পাউ পুবশিংনা থম্মোই শোক্না কপকনি~।
\q1
\v 8 অচৌবা লম্বীশিং ইহাঙ হাঙলে,
\q1 লম্বী চৎপা মী লৈত্রে~।
\q1 মহাক্না ৱালেপ্নবা অদু থুগাইরে,
\q1 মহাক্না সহরশিং অদু উশিৎ থৌওইবিদ্রে,
\q1 মহাক্না তাইবং মী অমতা ঈকাই খুম্নদ্রে~।
\q1
\v 9 লৈপাক্না তেংথা নাওইরে অমসুং শোন্থরে,
\q1 লেবানোন ঈকাইবা নংলে অমসুং কংশিল্লে;
\q1 শারোন্দি লৈকংলাগা মান্নরে, বাশন অমসুং কার্মেলনা মখোয়গী মহৈ নিকথরে~।
\q1
\v 10 <<হৌজিক ঐনা হৌগৎকনি,>>
\q1 যেহোবানা হায়,
\q1 <<হৌজিক ঐ ৱাংথোইরগনি,
\q1 হৌজিক ঐনা ইশাবু থাঙ্গৎকনি~।
\q1
\v 11 নখোয়না ফৌৱাম মীরোনগনি,
\q1 নখোয়না চরূখোক পোক্কনি;
\q1 নখোয়গী নুংশা স্বরনা মৈগুম্না নখোয়বু চাকথোক্কনি~।
\q1
\v 12 মীশিং অদু শুনু মৈনা চাকপগুম ওইগনি;
\q1 ককথৎলবা তিংখং পাম্বীশিংগুম্না মখোয়বু মৈদা থাগনি~।
\q1
\v 13 অথাপ্পদা লৈবা নখোয়,
\q1 ঐনা তৌখিবা অদু তাও;
\q1 অনকপদা লৈবা নখোয়,
\q1 ঐগী ইতিক খঙউ~।>>
\s1 ৱায়েনগী মহৈ
\q1
\v 14 সিয়োন্দা লৈবা পাপীশিংনা কিদুনা নিক্লে,
\q1 অকিবনা ঈশ্বর নীংদবশিংবু ফারে;
\q1 <<ঐখোয়গী ইরক্তা কনানা চাকথেক্কদবা মৈগা লৈগনি?
\q1 ঐখোয়গী ইরক্তা কনানা লোম্বা নাইদনা চাক্লিবা মৈগা লৈগনি?
\q1
\v 15 ধর্ম্মচেন্না চৎপা অমসুং পূকচেন তিংনা ঙাঙবা মহাক,
\q1 নমজা নমথেক্নবগী মপান্না ফংবা তোংজবা য়াদবা মহাক,
\q1 ৱানোমশেল লৌনবা মখূৎ তিংথোক্তবা মহাক,
\q1 ঈ তাহন্নবগী ৱা তাদনবা মনাশিং মেনশিনবা মহাক,
\q1 ফত্তবা য়েংদনবা মমিৎশিং খুমজিল্লি;
\q1
\v 16 মহাক্না অৱাংবদা লৈগনি;
\q1 মহাক্কী ঙাকথোক্নবগী মফমদি নূঙজাউশিংগী লানবনশিংনা ওইগনি;
\q1 মঙোন্দা তল পীগনি,
\q1 মহাক্না শোয়দনা ঈশিং ফংগনি~।
\q1
\v 17 নহাক্কী মিৎনা নিংথৌবু মহাক্কী ফজবদা উজগনি;
\q1 মখোয়না য়াম্না অথাপ্পদা লৈবা লমদম য়েংজগনি~।
\q1
\v 18 নহাক্কী পূক্নীংনা শাথিনা কিবগী মরমদা ধ্যান তৌগনি,
\q1 <<মশীং থীবা মহাক কদায়দা লৈ?
\q1 খন ওল্লিবা মহাক কদায়দা লৈ?
\q1 অৱাংবা শঙশিং মশীং থীবা মহাক কদায়দা লৈ?>>
\q1
\v 19 নহাক্না তমথীবা মী উররোই,
\q1 নহাক্না লৌশিনবা ঙমদবা অরুবা ৱা ঙাঙবা মী;
\q1 নহাক্না ৱাখল তাদবা মরৈ লোম্বা ৱা ঙাঙবা মী~।
\q1
\v 20 ঐখোয়গী লেপখ্রবা চাকখাঙবগী সহর সিয়োন্দা য়েংউ:
\q1 নহাক্কী মিৎশিংনা অচিকপা লৈফম যেরূশালেম উগনি,
\q1 মসি শিদোক্লরোইদবা ফিয়ূম্নি~।
\q1 মসিগী উচুপশিং অমতসু কৈদৌঙৈদসু ফুক্তোক্লোই,
\q1 মসিগী থৌরীশিং অমতসু তৎলোই~।
\q1
\v 21 অদুবু মফম অদুদা মতিক মঙান চাউরবা যেহোবা অসি ঐখোয়গীদমক পাক চাউরবা তুরেনশিং অমসুং ঈশিং খোংশিং ওইগনি,
\q1 মদুগী মনুংদা নৌ পানবা হি অমতা চৎলোই,
\q1 অচৌবা হিজাউসু লান্থোক্লোই~।
\q1
\v 22 মরমদি যেহোবাদি ঐখোয়গী ৱায়েন মপুনি,
\q1 যেহোবাদি ঐখোয়গী ৱায়েন য়াথং পীবিবনি,
\q1 যেহোবাদি ঐখোয়গী নিংথৌনি;
\q1 মহাক্না ঐখোয়বু কনবিগনি~।
\q1
\v 23 নহাক্কী থৌরীশিং কোম্লে;
\q1 থৌরীশিং অসিনা হিজাউশিংগী মাস্তল চেৎনা ফাবা ঙমদ্রে,
\q1 থৌরীশিং অসিনা হিজাউগী ফিখন অদু শন্দোকপা ঙমদ্রে;
\q1 অদুদগী মরাং কায়বা মুল্লকপা পোৎশিং অদু য়েন্নখি;
\q1 মখোঙ তেকপশিংনা লুটকী পোৎচৈ লৌই~।
\q1
\v 24 অদুগা খুন্দারিবা অদুনা হায়ররোই,
\q1 <<ঐ নারে>>;
\q1 মদুদা লৈরিবা মীশিংগী অয়োল অরান কোকপিগনি~।
\c 34
\s1 জাতিশিংবু ৱায়েনবা
\q1
\v 1 হে জাতিশিং, তাননবা চঙশিল্লকউ;
\q1 হে মীশিং, পূক্নীং চঙনা তাও~।
\q1 মালেম্না তাসনু অমসুং মদুদা লৈবা পূম্নমক্না,
\q1 তাইবংপান্না অমসুং মদুদগী থোক্লকপা পূম্নমক্না~।
\q1
\v 2 মরমদি যেহোবাগী মৈ হৌনা শাউবা জাতি পূম্নমক্কী মথক্তা,
\q1 মহাক্কী কন্না শাউবা মখোয়গী লান্মী পূম্নমক্কী মথক্তা লৈ~।
\q1 মহাক্না মখোয়বু পূম্মাঙ মাঙহল্লে,
\q1 মহাক্না মখোয়বু শঙলিংবদা শিন্নরে~।
\q1
\v 3 মখোয়গী অহাৎপশিং লংথোক্কনি;
\q1 মখোয়গী অশিবা মশাশিংদগী নমথীবা মনম থোক্কনি,
\q1 অদুগা মখোয়গী ঈনা চিংজাউশিংগী মথক্তা চেনগনি~।
\q1
\v 4 অতিয়াদা লৈবা পূম্নমক তুমগনি,
\q1 অতিয়া নোংদোনসু লাইরিক মকোনগুম্না কোনশিনগনি;
\q1 অদুগা মদুদা লৈরিবা পূম্নমক তারক্কনি,
\q1 অঙ্গুর পাম্বীদগী মনা কেনবগুম,
\q1 হৈয়িৎ পাম্বীদগী হৈয়িৎ কেনবগুম~।
\q1
\v 5 <<মরমদি অতিয়াদা ঐগী থাঙশাংনা পুমচোৎ চোৎকনি;
\q1 য়েংউ, মসিনা ইদোমগী মথক্তা কূমথরক্কনি,
\q1 ৱায়েন্নবা ঐগী শিরাপ ফংলবা মীশিংগী মথক্তা~।
\q1
\v 6 যেহোবাগী থাঙশাং ঈনা থল্লে,
\q1 মসি মহাউনা নোয় পেনহল্লে,
\q1 য়াউ মচাশিং অমসুং হামেংগী ঈনা,
\q1 য়াউ লাবশিংগী কিডনিশিংগী মহাউনা~।
\q1 মরমদি বোজ্রাদা যেহোবাগী ঈরাৎপা অমা লৈ,
\q1 ইদোমগী লৈবাক্তা অচৌবা মীহাৎ অমা লৈ~।
\q1
\v 7 লমশন লাবশিংনা মখোয়গা লোয়ননা তুগনি,
\q1 শন লামচাশিংনা অকনবা শল্লাবশিংগা;
\q1 অদুগা মখোয়গী লৈবাক ঈনা চোৎলগনি,
\q1 মখোয়গী ঊফুল মহাউনা পূমচোৎ চোৎহনগনি~।>>
\q1
\v 8 মরমদি মসি যেহোবাগী লমন খুম্বগী নুমিৎনি,
\q1 সিয়োনগী খৎনবগীদমক লমন শিংগদবা চহীনি~।
\q1
\v 9 অদুগা মসিগী ঈশিং খোংশিং আলকাতর ওনগনি,
\q1 মসিগী ঊফুল কনত্রুক ওনগনি;
\q1 মসিগী লৈবাক অচাকপা আলকাতর ওইগনি~।
\q1
\v 10 মসি অহিং নুংথিল মুৎপা নাইরোই;
\q1 মসিগী মৈখু মতম পূম্নমক্তা মথক্লোমদা কাদুনা লৈগনি~।
\q1 মীরোন মীরোন্দা মসি মাঙদুনা তাদুনা লৈগনি;
\q1 মসি ফাওদুনা মতম পূম্নমক্তা কনা অমতনা চৎলোই~।
\q1
\v 11 অদুবু ঙানু খরাউবী অমসুং শবৌনা মসি খূৎ চনগনি,
\q1 মকু অমসুং অচৌবা ক্বাক্নসু মসিগী মনুংদা লৈগনি~।
\q1 মহাক্না মসিগী মথক্তা তিংথোক্কনি চমম্নবগী পাদম থৌরী অমসুং ইহাঙ হাঙবা নূঙশিং~।
\q1
\v 12 মখোয়না মদুগী ফম্নাইবশিংবু নিংথৌ লৈবাক অদুদা কৌগনি,
\q1 অদুবু মদুদা কনা অমতা লৈরোই,
\q1 মসিগী অঙম অথৌ পূম্নমক অরেম্বনি~।
\q1
\v 13 অদুগা মসিগী চেকপন্না কোয়শিনবা কোনুংশিংদা তিংখং পাম্বীশিং হৌগনি,
\q1 মদুগী লানবনশিংদা শন্থক্কুম্বা পাম্বী অমসুং তিংখং উরী হৌগনি;
\q1 অদুগা মসি লমহূইশিংগী লৈফম,
\q1 উট উচেকশিংগী শূমাঙ ওইগনি~।
\q1
\v 14 লৈকংলাগী লম্লক্কী শাশিংনা কৈশালশিংগা তিন্নগনি,
\q1 অদুগা লম্লক্কী হামেং লাবনা মহাক্কী মপাংবু কৌগনি;
\q1 অহিংগী জীবনা মদুদা পোত্থাগনি,
\q1 মশাগীদমক পোত্থাফম ফংগনি~।
\q1
\v 15 মফম অদুদা অচৌবা মকুনা মহুম শাদুনা মরূম কোক্কনি,
\q1 মচা ওনহন্দুনা মথাদা কোনগনি;
\q1 মফম অদুদা লঙজাশিংসু পূনশিনগনি,
\q1 অমমম্না মাগী মাগী মপাংগা লোয়ননা~।
\q1
\v 16 <<নখোয়না যেহোবাগী লাইরিক্তগী থিয়ু অমসুং পাউ;
\q1 মখোয়গী মরক্তগী অমতা মাঙলোই,
\q1 অমতা মপাং হাঙলোই;
\q1 মরমদি ঐগী চীন্না মসি য়াথং পীখ্রে,
\q1 মহাক্কী থৱায়না মখোয়বু খোমজিনখ্রে~।
\q1
\v 17 অদুগা মহাক্না মখোয়গীদমক লাইবক চাং য়েংখি,
\q1 মহাক্কী খূৎনা থৌরী তিংদুনা মসি মখোয়দা য়েন্থোকখি~।
\q1 মখোয়না মসি মতম পূম্নমক্তা খূৎ চনগনি;
\q1 মীরোন মীরোন্দা মখোয়না মফম অদুদা লৈগনি~।>>
\c 35
\s1 ইস্রায়েলগী য়াইফবা নিংথৌ লৈবাক
\q1
\v 1 লমহাঙ অমসুং ইকং কংবা লম্না মখোয়গীদমক নুঙাইগনি,
\q1 লৈকংলানা হরাউজগনি অমসুং গুলাপকুম্না শাৎকনি~।
\q1
\v 2 মসিনা মরাং কায়না মপাল শাৎকনি,
\q1 হরাউনা ঈশৈ শক্তুনা হরাউগনি~।
\q1 লেবানোনগী মতিক মঙান মসিদা পীবিগনি,
\q1 কার্মেল অমসুং শারোনগী থোইহেনবা গুন;
\q1 মখোয়না যেহোবাগী মতিক মঙান উগনি,
\q1 ঐখোয়গী ঈশ্বরগী থোইহেনবা গুন~।
\q1
\v 3 অশোনবা খূৎশিং কনখৎহল্লু,
\q1 শোন্থরবা খুকউশিং চেৎহল্লু~।
\q1
\v 4 কিগনবা থম্মোই লৈবশিংদা হায়য়ু,
\q1 <<অকনবা ওইয়ু, কিগনু!
\q1 য়েংউ, নখোয়গী ঈশ্বরনা লমন খুম্নবা লাক্কনি,
\q1 ঈশ্বরনা লমন শিংনবা লাক্কনি;
\q1 মহাক্না লাক্তুনা নখোয়বু কনবিগনি~।>>
\q1
\v 5 অদুদগী মিত্তাঙবশিংগী মিৎ পাঙহনগনি,
\q1 নাপঙবশিংগী না থিংবিরোই~।
\q1
\v 6 অদুদগী খোঙতেকপশিংনা শজিগুম্না চোংগনি,
\q1 লোন থোক্তবশিংগী লৈনা ঈশৈ শক্কনি;
\q1 মরমদি লমহাঙদা ঈশিং থোক্লক্কনি,
\q1 লৈকংলাদা ঈশিং খোংশিং চেনগনি~।
\q1
\v 7 অকংবা লৈমায় অদু পুখ্রি ওইরক্কনি,
\q1 খৌরাংবা লম অদু ঈশিংগী ঈফুৎশিং ওইরক্কনি;
\q1 লমহূইশিংগী লৈফমদা,
\q1 অমমমগী কূনফমদা,
\q1 নাপীশিংনা শীংউৎ পাম্বীশিং অমসুং চূমথাঙ পাম্বীশিংগা হৌগনি~।
\q1
\v 8 অদুগা মফম অদুদা লম্বী অমা,
\q1 অচৌবা লম্বী অমা লৈগনি,
\q1 মসি অশেংবগী লম্বী কৌগনি~।
\q1 শেংদবশিংনা মসি লান্দুনা চৎলোই,
\q1 অদুবু মসি অতোপ্পশিংগীদমক ওইগনি;
\q1 অপঙবা ওইরবসু লম্বীদা চৎপা মীশিংনা শেরান্না চৎলোই~।
\q1
\v 9 মফম অদুদা নোংশা লৈরোই,
\q1 শাহিং চাবা শা অমতনা মদুগী মথক্তা কাখৎলোই;
\q1 মসি মফম অদুদা ফংলোই,
\q1 অদুবু হন্দোকপিখ্রবা মীশিংনা মদুদা চৎকনি~।
\q1
\v 10 অদুগা যেহোবানা কনবিখ্রবশিং অদু হল্লক্কনি,
\q1 ঈশৈ শক্তুনা সিয়োন্দা লাক্কনি,
\q1 মখোয়গী কোকথকশিংদা লোম্বা নাইদবা হরাউবগা~।
\q1 মখোয়না হরাউবা অমসুং নুঙাইবা ফংগনি,
\q1 অৱাবা অমসুং থম্মেই শোক্না স্বর শাংনা হোনুনা চেনখিগনি~।
\c 36
\s1 অহানবা লান্দাবা
\p
\v 1 নিংথৌ হিজকীয়ানা পানবা তরামরিশুবা চহীদা অসুম্না থোকখি, আশিরিয়াগী নিংথৌ সনাকেরীবনা যিহূদাগী চেকপন্না কোয়শিনবা সহর পূম্নমক্কী মায়োক্তা লাক্তুনা সহরশিং অদু লৌশিনখি~।
\v 2 অদুগা আশিরিয়াগী নিংথৌনা লাকীশ্তগী রবশাকেবু অচৌবা লান্মী কাঙবু অমগা যেরূশালেমদা নিংথৌ হিজকীয়াগী মনাক্তা থারম্মী~। অদুগা মহাক্না মথক থংবা পুখ্রিগী ঈশিং খোং ফাওফমদা ফি শূবগী লৌবুক্তা লমজাউদা লেপ্ত‌ুনা লৈরম্মী~।
\v 3 অদুদগী হিলকীয়াগী মচা নিপা, নিংথৌগী য়ূম পান্নবা এলীয়াকীম, লাইরিক ইবা শেবেনা অমসুং অসাফকী মচা নিপা ইতিহাস ইবা যোয়াহনা থোক্লক্তুনা মহাক্কী মনাক্তা লাকখি~।
\p
\v 4 অদুদগী রবশাকেনা মখোয়দা হায়রম্মী, <<হৌজিক হিজকীয়াদা হায়য়ু, <অচৌবা নিংথৌ, আশিরিয়াগী নিংথৌনা অসুম্না হায়, <<নহাক্না পূক্নীং লুম্না থাজরিবা অদুগী অচেৎপা করিনো?
\v 5 ঐনা হায়রি, নহাক্না লানগী পাউতাক অমসুং পাঙ্গল লৈ হায়রিবা অদু অরেম্বা ৱানি~। নহাক্না কনাদা পূক্নীং লুম্না থাজদুনা ঐগী মায়োক্তা হৌরিবনো?
\v 6 য়েংউ, নহাক্না অতেকপা শীংউৎ পাম্বীগী চৈশু ওইবা ইজিপ্তা পূক্নীং লুম্না থাজৈ, মদুদা কনাগুম্বা মী অমনা ঙাজরবদি, মসিনা মহাক্কী খূত্তা চঙদুনা থিনগনি~। ইজিপকী নিংথৌ ফেরাউবু পূক্নীং লুম্না থাজবা পূম্নমক্কী মফমদা অদুম্না ওইগনি~।
\v 7 অদুবু নহাক্না ঐঙোন্দা <ঐখোয়না ঐখোয়গী ঈশ্বর যেহোবাদা পূক্নীং লুম্না থাজৈ,> হায়রবদি, মহাক্কী অৱাংবা মফমশিং অমসুং লাৎনপূংশিং হিজকীয়ানা লৌথোকখিবা অসি করিসু নত্তব্রা? অদুগা যিহূদা অমসুং যেরূশালেমদা হায়খি, <নখোয়না লাৎনপূং অসিগী মমাঙদা খুরুমগদবনি~।> >> >
\v 8 মরম অদুনা হৌজিক, ঐনা নঙোন্দা হায়রি, ঐগী মপু, আশিরিয়াগী নিংথৌগা সন্ধি তৌনৌ~। করিগুম্বা নহাক্না নহাক্কী মায়গৈদগী শগোলশিংগী মথক্তা তোংননবা মী পীবা ঙম্লবদি ঐনা নঙোন্দা শগোল লীশীং অনী পীগনি~।
\v 9 অদুগা নহাক্না ঐগী মপুগী মনাইশিংদগী খ্বাইদগী পিকপা লুচিংবা অমবুসু মমায় লৈথোকহনবা ঙমদ্রগা, শগোল গাড়ীশিং অমসুং শগোল লান্মীশিংগীদমক ইজিপ্তা নহাক্না পূক্নীং লুম্না থাজরিব্রা?
\v 10 অদুগা ঐনা যেহোবা য়াওদনা লৈবাক অসি মাঙহন্নবা মসিগী মায়োক্তা লাক্লিব্রা? যেহোবানা ঐঙোন্দা হায়খি, <লৈবাক অসিগী মায়োক্তা চৎলু অমসুং মসি মাঙহল্লু~।> >>
\p
\v 11 অদুদগী এলীয়াকীম, শেবেনা অমসুং যোয়াহনা রবশাকেদা হায়খি, <<ঐনা নঙোন্দা হায়জরি, ননাইশিংদা অরামীক লোন্দা ঙাঙবিয়ু; মরমদি ঐখোয়না মসি খঙই, চেকপল মথক্তা লৈরিবা মীশিংনা তাননবা যিহূদিশিংগী লোন্দা ঐখোয়দা ঙাঙবিগনু~।>>
\p
\v 12 অদুবু রবশাকেনা হায়খি, <<ঐগী মপুনা নঙোন্দা অমসুং নহাক্কী নবুংঙোগী মফমদতা ৱাহৈশিং অসি হায়নবা ঐবু থারকপ্রা? মখোয়না নখোয়গা লোয়ননা মশাগী মথী চাননবা অমসুং মখোয় মশাগী ময়ুং থক্ননবা চেকপল মথক্তা ফম্লিবা মীশিং অদুগী মনাক্তা মহাক্না ঐবু থারকপা নৎত্রা?>>
\v 13 অদুদগী রবশাকেনা লেপখত্তুনা অহৌবা খোঞ্জেন্না যিহূদিশিংগী লোন্দা লাউদুনা হায়রকই, <<অচৌবা নিংথৌ, আশিরিয়াগী নিংথৌগী ৱাশিং তাও!
\v 14 নিংথৌনা অসুম্না হায়, <হিজকীয়ানা নখোয়বু মীনমহনগনু; মরমদি মহাক্না নখোয়বু কনবিবা ঙম্লোই;
\v 15 অদুগা হিজকীয়ানা অসুম্না হায়দুনা নখোয়বু যেহোবাদা থাজহন্দসনু, <<যেহোবানা ঐখোয়বু শোয়দনা কনবিগনি; সহর অসি আশিরিয়াগী নিংথৌগী মখূত্তা পীথোক্লোই~।>> >
\v 16 হিজকীয়াগী ৱা পূক্নীং চঙনা তাগনু; মরমদি আশিরিয়াগী নিংথৌনা অসুম্না হায়, <ঐগা সন্ধি তৌনসি অমসুং ঐগী নাক্তা লাকউ~। মী খুদিংনা মাগী মাগী অঙ্গুর পাম্বীদগী অমসুং হৈয়িৎ পাম্বীদগী মহৈ চাগনি, অদুগা মী খুদিংনা মশা মশাগী ঈশিং কোমদগী ঈশিং থক্কনি;
\v 17 ঐনা লাক্তুনা নখোয়গী নরৈবাক্কুম্বা লৈবাক, মহৈ মরোং অমসুং য়ুনা থনবা লৈবাক, তল অমসুং অঙ্গুর ইংখোলশিংগী লৈবাক অমদা নখোয়বু পুদ্রিবা ফাওবা~।
\v 18 হিজকীয়ানা <<যেহোবানা ঐখোয়বু কনবিগনি>> হায়না নখোয়বু থেমদোক্তনবা চেকশিল্লু~। জাতিশিংগী লাইশিং অদুগী মরক্তগী অমতনসু আশিরিয়াগী নিংথৌগী খূত্তগী মশাগী লৈবাক কনখিবা য়াওরব্রা?
\v 19 হমাৎ অমসুং আর্পাদকী লাইশিং অদু কদায়দা লৈবগে? সেফর্বায়ীমগী লাইশিং কদায়দা লৈবগে? মখোয়না ঐগী খূত্তগী সমরিয়াবু কনখিব্রা?
\v 20 লৈবাকশিং অসিগী লাই পূম্নমক্কী মনুংদা ঐগী খূত্তগী মখোয়গী লৈবাক কনবিখিবা মখোয় অদু কনানো? অদু ওইরবদি যেহোবানা ঐগী খূত্তগী যেরূশালেম কনবিগদ্রা?> >>
\v 21 অদুবু মখোয় তূমিন্না লৈদুনা মঙোন্দা ৱা অমতা খুমখিদে; মরমদি নিংথৌনা য়াথং তৌখি, <<মঙোন্দা খুমগনু~।>>
\p
\v 22 অদুদগী হিলকীয়াগী মচা নিপা, নিংথৌগী ইমুং পান্নবা এলীয়াকীম, লাইরিক ইবা শেবেনা অমসুং অসাফকী মচা নিপা ইতিহাস ইবা যোয়াহনা মফি মরোন শেগায়দুনা হিজকীয়াগী মনাক্তা লাকখি অমসুং রবশাকেগী ৱাশিং অদু তমখি~।
\c 37
\s1 ঈশ্বরগী কনবিবা ৱাশক
\p
\v 1 অদুগা অসুম্না থোকখি, নিংথৌ হিজকীয়ানা মসি তাবদা, মহাক্না মফি মরোন শেগায়দুনা মশাদা বোরা ফি কূপশিন্দুনা, যেহোবাগী য়ূমদা চঙখি~।
\v 2 অদুদগী মহাক্না ইমুং মনুং পান্নবা এলীয়াকীম, লাইরিক ইবা শেবেনা অমসুং পুরোহিৎশিংগী অহল্লমনশিংবু বোরা ফি শেৎহনখি অমসুং আমোজগী মচা নিপা, ৱা তাকথোকপা যিশাইয়াগী মনাক্তা থাখি~।
\v 3 অদুগা মখোয়না মঙোন্দা হায়খি, <<হিজকীয়ানা অসুম্না হায়, <নুমিৎ অসি অৱাবগী, চৈবগী অমসুং থীনা ঙাঙবগী নুমিৎনি; মরমদি অঙাংশিংদি পোক্কদৌরে, অদুবু পোক্নবগী পাঙ্গল লৈত্রে~।
\v 4 <মহাক্কী মপু আশিরিয়াগী নিংথৌনা অহিংবা ঈশ্বরবু থীনা চৈনবা থারকপা রবশাকেগী ৱাশিং অদু নহাক্কী ঈশ্বর যেহোবানা তারমগনি, অদুগা নহাক্কী ঈশ্বর যেহোবানা তাখিবা ৱাশিং অদু চুমথোকপিগনি~। মরম অদুনা লেমহৌরবা লৈহৌরবশিংগীদমক নহাক্না হায়জৌ~।> >>
\v 5 অসুম্না নিংথৌ হিজকীয়াগী মনাইশিংনা যিশাইয়াগী মনাক্তা লাকখি~।
\p
\v 6 অদুগা যিশাইয়ানা মখোয়দা হায়খি, <<নখোয়না নখোয়গী মপুদা অসুম্না হায়গদবনি, <যেহোবানা অসুম্না হায়, <<নহাক্না তাখ্রবা আশিরিয়া নিংথৌগী মনাইশিংনা ঐবু থীনা ঙাঙখিবা ৱাশিং অদুগী মরমদা কিগনু~।
\v 7 <<য়েংউ, ঐনা মহাক্কী মথক্তা থৱায় অমা থাগনি, অদুগা মহাক্না পাউনিনখোন অমা তাদুনা মশামক্কী লৈবাক্তা হনগনি; অদুগা ঐনা মহাকপু মশামক্কী লৈবাক্তা থাঙশাংদা তাহনগনি~।>> > >>
\p
\v 8 রবশাকেনা হনখিবদা আশিরিয়াগী নিংথৌনা লিবনাগী মায়োক্তা লান শোক্নরম্বা থেংনখি; মরমদি মহাক লাকীশ্তগী চৎখ্রে হায়বা মহাক্না তারম্লে~।
\v 9 অদুগা নিংথৌ অদুনা কূশকী নিংথৌ তির্হাকাগী মরমদা পাউ তাখি, <<মহাক্না নহাক্কা লান শোক্ননবা থোক্লক্লে~।>> অদুগা মহাক্না মসি তাবদা হিজকীয়াদা পাউ পুবা মীশিং থাদুনা হায়রকই,
\v 10 <<অসুম্না নখোয়না যিহূদাগী নিংথৌ হিজকীয়াদা হায়গদবনি, < <<আশিরিয়াগী নিংথৌগী খূত্তা যেরূশালেম পীথোক্লোই>> হায়দুনা নহাক্না পূক্নীং লুম্না থাজরিবা নহাক্কী ঈশ্বরনা নহাকপু মীনমদসনু,
\v 11 য়েংউ, আশিরিয়াগী নিংথৌনা লৈবাক পূম্নমক পূম্মাঙ মাঙহন্দুনা মখোয়দা তৌখিবা অদু নহাক্না তারে; অদুনা নহাকপু কনবিগদ্রা?
\v 12 ঐগী ইপা ইপুশিংনা মাঙহনখিবা জাতিশিং, হায়বদি গোজান, হরান, রেসেফ অমসুং তেলাসারদা লৈরম্বা এদেন মচাশিংবু মখোয়গী লাইশিংনা কনবিখিব্রা?
\v 13 হমাৎকী নিংথৌ, আর্পাদকী নিংথৌ, সেফর্বায়ীম সহরগী নিংথৌ, হেনাগী নিংথৌ অমসুং ইব্বাগী নিংথৌ কদায়দা লৈ?> >>
\s1 হিজকীয়ানা ঈশ্বরগী শঙদা হায়জবা
\p
\v 14 হিজকীয়ানা পাউ পুবা মীশিংগী মখূত্তগী চিঠি অদু লৌরগা পাখি; অদুগা হিজকীয়ানা যেহোবাগী য়ূমদা কাখত্তুনা যেহোবাগী মাঙদা মদু হাংদোক্তুনা থমখি~।
\v 15 অদুগা হিজকীয়ানা যেহোবাগী মফমদা হায়জখি,
\v 16 <<হে লান্মী তেঙ্গোলশিংগী যেহোবা, ইস্রায়েলগী ঈশ্বর, নহাক্তি \f + \fr 37:16 \fk খরূব: \ft স্বর্গদূত কাঙবু অমা~।\f*খরূবশিংগী মরক্তা লৈবিরি; নহাক, হায়বদি নহাক নথন্তা মালেমগী নিংথৌ লৈবাক পূম্নমক্কী ঈশ্বরনি; নহাক্না অতিয়া অমসুং মালেম শেম্বিখি~।
\v 17 হে যেহোবা, নাকোং চেপথদুনা তাবিয়ু; হে যেহোবা, নহাক্কী মিৎ পাঙথোক্তুনা য়েংবিয়ু; অদুগা অহিংবা ঈশ্বরবু থীনা চৈনবা সনাকেরীবনা থারকখিবা ৱা পূম্নমক তাবিয়ু~।
\v 18 হে যেহোবা, অচুম্বমক আশিরিয়াগী নিংথৌশিংনা জাতি পূম্নমক অমসুং মখোয়গী লৈবাকশিং মাঙহল্লে,
\v 19 মখোয়গী লাইশিং মৈনুংদা লংশিল্লে; মরমদি মখোয় অদু লাইশিং নত্তে, অদুবু মীওইবগী খূৎনা শেম্বা উ অমসুং নূঙনি~। মরম অদুনা মখোয়না মখোয়বু মাঙহনখ্রে~।
\v 20 মরম অদুনা হে যেহোবা ঐখোয়গী ঈশ্বর, নহাক্তি, হায়বদি নহাক্তনা যেহোবানি হায়বা মালেমগী নিংথৌ লৈবাক পূম্নমক্না খঙনবা, মহাক্কী খূত্তগী ঐখোয়বু কনবিয়ু~।>>
\s1 ঈশ্বরগী পাউখুম
\p
\v 21 অদুদগী আমোজগী মচা নিপা যিশাইয়ানা হিজকীয়াগী মফমদা মী থাদুনা হায়রকই, <<ইস্রায়েলগী ঈশ্বর যেহোবানা অসুম্না হায়, <নহাক্না আশিরিয়াগী নিংথৌ সনাকেরীবকী মরমদা ঐঙোন্দা হায়জরে,
\v 22 যেহোবানা মহাক্কী মরমদা হায়খিবা ৱা অদু অসিনি:
\q1 <<সিয়োনগী মচা নুপী অশেংবী লৈশাবীনা,
\q1 নহাকপু উশিৎপিদ্রে অমসুং করেম্ননবা নহাকপু নোক্নবিরে;
\q1 যেরূশালেমগী মচা নুপীনা নহাক্কী তুংদা মকোক হাইরি~।
\q1
\v 23 <<কনাবু নহাক্না চৈবনো অমসুং থীনা ঙাঙবনো?
\q1 কনাগী মায়োক্তা নহাক্না খোঞ্জেন লাউখৎপনো,
\q1 কনাগী মায়োক্তা নহাক্না নমিৎ য়েংখৎপনো?
\q1 ইস্রায়েলগী অশেংবা ইবুংঙোগী মায়োক্তা!
\q1
\v 24 নহাক্না ননাইশিং শিজিন্নদুনা ইবুংঙোবু চৈদুনা হায়খি,
\q1 <ঐগী শগোল গাড়ী ময়ামগী মপান্না চীংজাউশিংগী অৱাংবা মতোন্দা ঐনা কাখৎলি,
\q1 লেবানোনগী খম থেংবা মফমশিংদা;
\q1 ঐনা মসিগী অৱাংবা সিদরশিং য়ান্থগনি,
\q1 মসিগী অথোইবা ফর উপালশিং~।
\q1 অদুগা ঐনা মসিগী অরোইবা চীংদোন্দা,
\q1 মসিগী উমংদা চৎকনি~।
\q1
\v 25 ঐনা গুহাশিং তৌখি অমসুং ঈশিং থকখি;
\q1 ঐগী খোঙগী খূয়ানা ঐনা কংহনখি লাঙ্গোয় চল্লিবা মফমশিংগী তুরেন পূম্নমক~।>
\q1
\v 26 <<মমাঙঙৈদা নহাক্না তাখিদ্রা?
\q1 ঐনা মসি তৌখিবনি,
\q1 থায়নগী মতমদগী ঐনা মসি শেমখিবনি,
\q1 হৌজিক ঐনা মসি থোকহল্লে,
\q1 মদুদি নহাক্না চেকপন্না কোয়শিনবা সহরশিং অদু মাঙ তাকপগী মপৈশিংগুম মাঙহন্দুনা থম্নবনি~।
\q1
\v 27 মরম অদুনা সহর অদুদা খুন্দারিবশিংগী পাঙ্গল লৈত্রে;
\q1 মখোয় নীংহন্নরে অমসুং চমম্নরে;
\q1 মখোয়দি লৌবুক্কী নাপীগুম অমসুং অশংবা মনা মশীংগুম ওইরে,
\q1 য়ূমথক্তা হৌবা নাপীগুম অমসুং মপূঙ ফাদ্রিঙৈদা কংশিনখ্রবা মহৈ মরোংগুম ওইরে~।
\q1
\v 28 <<অদুবু ঐনা নহাক্কী লৈফম খঙই,
\q1 নহাক্না চত্থোকপা অমসুং চঙলকপা,
\q1 নহাক্না ঐগী ইথক্তা শাউবা~।
\q1
\v 29 নহাক্কী অশাউবা ঐগী ইথক্তা অমসুং নহাক্কী লাউ খোংবা ঐগী নাকোংশিংদা লাকই,
\q1 মরম অদুনা ঐনা নহাক্কী নাতোন্দা ঐগী কোচী থাংগনি,
\q1 নহাক্কী চীনবান্দা ঐগী য়াচন চনগনি~।
\q1 ঐনা নহাকপু হলহনগনি নহাক্না লাকখিবা লম্বী অদুদা~।>> >
\p
\v 30 <<অদুগা মসিনা নঙোন্দা খূদম অমা ওইগনি,
\q1 চহী অসিদা মথন্তা হৌজরকপা অদু নখোয়না চাগনি;
\q1 অদুগা অনীশুবা চহীদা মদুমক্তদগী চোংখৎলকপা অদু চাগনি;
\q1 অদুগা অহুমশুবা চহীদা নখোয়না মরূ হুল্লু অমসুং মহৈ লোকউ,
\q1 অঙ্গুর ইংখোলশিং শেম্মু অমসুং মখোয়গী মহৈ চাউ~।
\q1
\v 31 যিহূদাগী ইমুংগী নান্থোকহৌরবা লৈহৌবশিংনা অমুক হন্না মখারোমদা মরা তাগনি,
\q1 মথক্লোমদা মহৈ য়ানগনি;
\q1
\v 32 মরমদি যেরূশালেমদগী থোক্লক্কনি লৈহৌরবা,
\q1 সিয়োন চীংদগী নান্থোকহৌবা মখোয়;
\q1 তেঙ্গোলশিংগী যেহোবাগী থৱায় য়াওবনা মসি তৌগনি~।
\p
\v 33 <<মরম অদুনা যেহোবানা আশিরিয়াগী নিংথৌগী মরমদা অসুম্না হায়খি,
\q1 <মহাক্না সহর অসিদা চঙলোই,
\q1 মফম অদুদা তেন কাপ্লোই,
\q1 চুঙ্গোয়শিং পুদুনা মসিগী মাঙদা লাক্লোই,
\q1 মসিগী মায়োক্তা পল থোনগৎলোই~।
\q1
\v 34 মহাক্না লাকপা লম্বীদা মহাক্না হনগনি,
\q1 সহর অসিগী মনুংদা চঙলোই,>
\q1 যেহোবানা হায়~।
\q1
\v 35 <মরমদি ঐনা সহর অসি কন্ননবা ঙাকথোক্কনি,
\q1 ঐগী মরমগীদমক অমসুং ঐগী ইনাই দেবিদকী মরমগীদমক~।> >>
\s1 সনাকেরীব শিবা
\p
\v 36 অদুদগী যেহোবাগী দূত অদুনা থোকখিদুনা আশিরিয়া মচাশিংগী লানশঙদা মী লাখ অমগা লীশীং মরিফুমঙা হাৎখি; অদুগা অয়ুক অঙনবদা মীশিংনা হৌগৎলকপদা, য়েংউ, মখোয় পূম্নমক অশিবা হকচাং ওইরম্লে~।
\p
\v 37 মরম অদুনা আশিরিয়াগী নিংথৌ সনাকেরীবনা থাদোক্তুনা চৎখি, হন্দুনা নীনেবেদা লৈখি~।
\v 38 অদুগা অসুম্না থোকখি, মহাক্না মহাক্কী লাই নিসরোক্কী য়ূমদা খুরুম্লিঙৈদা মহাক্কী মচা নিপা আদ্রম্মেলেক অমসুং শারেসেরনা মহাকপু থাঙশাংনা হাৎখি; অদুগা মখোয়না অরারাৎকী লৈবাক্তা চেনখি~। অদুগা মহাক্কী মচা নিপা এসারহাদ্দোন্না মহাক্কী মহুত্তা নিংথৌ ওইনা পানখি~।
\c 38
\s1 হিজকীয়াগী নাবা ফবা
\p
\v 1 মতম অদুদা হিজকীয়া শিবা য়ানা নারম্মী~। অদুগা আমোজগী মচা নিপা ৱা তাকথোকপা যিশাইয়ানা মহাক্কী মনাক্তা লাক্লগা মঙোন্দা হায়খি, <<যেহোবানা অসুম্না হায়, <নহাক্কী ইমুং নিংথিনা শিল্লম্লো, মরমদি নহাক শিরগনি অমসুং হিংলরোই~।> >>
\v 2 অদুদগী হিজকীয়ানা ফক্লাংলোমদা মমায় ওনশিন্দুনা যেহোবাদা হায়জদুনা
\v 3 মহাক্না হায়রম্মী, <<হৌজিক নীংশিংবিয়ু, হে যেহোবা, ঐনা নঙোন্দা নোঞ্জরি, করম্না ঐনা নহাক্কী মাঙদা অচুম্বদা অমসুং থম্মোই তিংনা চৎচখিবা অমসুং নহাক্কী মিৎয়েংদা অফবা তৌজখিবা~।>> অদুগা হিজকীয়ানা থম্মোই শোক্না কপখি~।
\p
\v 4 অদুদগী যেহোবাগী ৱা যিশাইয়াদা লাক্তুনা হায়রকই,
\v 5 <<চত্তুনা হিজকীয়াদা হায়য়ু, <নহাক্কী নপা দেবিদকী ঈশ্বর যেহোবানা অসুম্না হায়, <<ঐনা নহাক্কী হায়জবা তারে অমসুং ঐনা নহাক্কী পিরাংশিং উরে; য়েংউ, ঐনা নহাক্কী পুন্সিদা চহী তরামঙা হাপচিনবিগনি~।
\v 6 ঐনা নহাকপু অমসুং সহর অসিবু আশিরিয়াগী নিংথৌগী খূত্তগী কনবিগনি; অদুগা ঐনা সহর অসি ঙাকথোক্কনি~।>> >
\v 7 অদুগা মসি নঙোন্দা যেহোবাদগী খূদম ওইগনি, মদুদি যেহোবানা হায়খিবা অদু মহাক্না তৌগনি~।
\v 8 য়েংউ, অহাজগী নুংশা মমিগী ঘড়ীদা খোঙকাপকী মমি চত্থখিবা অদু ঐনা অমুক হন্না খোঙকাপ তরা তুং হলহনগনি~। অসুম্না নুমিৎনা চত্থখিবা খোঙকাপ অদুগী মতুং ইন্না খোঙকাপ তরা হনখি~।
\p
\v 9 যিহূদাগী নিংথৌ হিজকীয়ানা নারিঙৈদা অমসুং মহাক্না নাবদগী ফরক্লবা মতমদা ইবা অদু অসিনি:
\p
\v 10 ঐনা হায়খি,
\q1 <<ঐগী পুন্সিগী ময়ায় চল্লকপদা,
\q1 ঐনা খম্নুং লৈবাক্কী থোঙজাউদা চঙগনি;
\q1 ঐগী লৈহৌরিবা পুন্সিদগী ঐবু লৌথোকপিরে~।>>
\q1
\v 11 ঐনা হায়খি,
\q1 <<ঐনা যেহোবাবু উররোই,
\q1 যেহোবাবু হিংলিবশিংগী লৈবাক্তা;
\q1 ঐনা তাইবংপান্দা খুন্দারিবশিংগী মরক্তা মীওইববু অমুক হন্না য়েংলরোই~।
\q1
\v 12 ঐগী চহী চৎখ্রে,
\q1 য়াউশেনবগী ফিয়ূমগুম্না ঐঙোন্দগী লৌথোকখ্রে;
\q1 ফি শাবা মীগুম্না ঐনা ঐগী পুন্সি ককথৎলে~।
\q1 মহাক্না ঐবু য়োংখমদগী ককথৎলে;
\q1 নুংথিন্দগীনা নুমিদাং ফাওবদা নহাক্না ঐগী অরোইবা ওইহল্লে~।
\q1
\v 13 ঐনা অয়ুক ফাওবা ৱাখল তৌরে,
\q1 নোংশা অমগুম্না মহাক্না ঐগী শরূ শয়াং পূম্নমক থুদেক্লে;
\q1 নুংথিন্দগীনা নুমিদাং ফাওবদা নহাক্না ঐগী অরোইবা ওইহল্লে~।
\q1
\v 14 ৱাইনু নৎত্রগা শেম্বাংগুম্না ঐনা চি চি লাউবা মখোন থোকহল্লে;
\q1 লম খুনুগুম্না ঐনা তেংথা নাওইরে;
\q1 মথক্লোমদা য়েংবদা ঐগী ইমিৎ তুকথরে~।
\q1 হে যেহোবা, ঐবু ওৎনৈবিরে,
\q1 ঐবু পাংবিয়ু!
\q1
\v 15 <<ঐনা করি হায়গনি?
\q1 মহাক্না ঐঙোন্দা হায়সু হায়বিখ্রে,
\q1 মশামক্না মসি তৌসু তৌবিখ্রে,
\q1 ঐগী থম্মোই খাবগী মরম্না ঐনা ঐগী পুন্সি চুপ্পা তপ্না চৎলি~।
\q1
\v 16 হে ইবুংঙো, হীরমশিং অসিগী মপান্না মীশিংনা হিংলি;
\q1 অদুগা পূম্নমক অসিদা ঐগী থৱায়গী পুন্সিনি;
\q1 মরম অদুনা ঐবু ফহনবিয়ু অমসুং ঐবু হিংহনবিয়ু~।
\q1
\v 17 য়েংউ, ঈঙথনবগীদমক ঐগী শাথিনা অখাবা লৈখি,
\q1 অদুবু নহাক্না নুংশিনা ঐগী থৱায়বু অমাঙবগী কোমদগী কনবিখ্রে;
\q1 মরমদি নহাক্না ঐগী পাপ পূম্নমক নহাক্কী তুংদা হুন্দোকপিখ্রে~।
\q1
\v 18 মরমদি খম্নুং লৈবাক্না নহাকপু থাগৎপা ঙমদে,
\q1 অশিবনা নহাকপু থাগৎপা ঙমদে;
\q1 কোমদা কূমথবা মখোয়না নহাক্কী অচুম্বা অদু আশা তৌবা ঙমদে~।
\q1
\v 19 অহিংবা, অহিংবা,
\q1 মহাক্না নহাকপু থাগৎকনি,
\q1 ঐনা ঙসি তৌরিবা অসিগুম্না;
\q1 মপানা মচাশিংদা নহাক্কী অচুম্বা অদু খঙহনগনি~।
\q1
\v 20 যেহোবানা ঐবু কনবিনবা শেম শারে;
\q1 মরম অদুনা ঐখোয়না ঐগী ঈশৈশিং মরী পানবা যন্ত্রশিংদা শক্কনি যেহোবাগী য়ূমদা ঐখোয়গী পুন্সিগী নুমিৎ পূম্নমক্তা~।>>
\p
\v 21 মরমদি যিশাইয়ানা হায়খ্রে, <<মখোয়না হৈয়িৎশিংগী শুগাইবা মতূম অমা লৌদুনা অপোম্বগী মথক্তা থোমদুনা থমসনু, অদুগা মহাক্না ফরগনি~।>>
\v 22 হিজকীয়ানসু হায়খি, <<ঐনা যেহোবাগী য়ূমদা কাখৎনবগী খূদম করিনো?>>
\c 39
\s1 বাবিলোন্না ফাদুনা পুগদবা খঙহনবা
\p
\v 1 মতম অদুদা বালদানগী মচা নিপা বাবিলোনগী নিংথৌ মেরোদাক বালদান্না হিজকীয়াগী মফমদা চিঠি অমসুং খূদোনপোৎ থাখি, মরমদি হিজকীয়া নারুরে অমসুং ফখ্রে হায়বা মহাক্না তারম্মী~।
\v 2 মদুদা হিজকীয়ানা মখোয়দা পেন্দুনা মহাক্কী মমল য়াম্বা পোৎশিংগী য়ূম, লুপা অমসুং সনা, মরূ মরাংশিং অমসুং মমল য়াম্বা থাউ, মহাক্কী লানগী খূৎলাইগী য়ূম পূম্নমক অমসুং মহাক্কী লনগৈশিংদা লৈবা পূম্নমক মখোয়দা উৎখি; হিজকীয়ানা মখোয়দা উহনখিদবা করিগুম্বা পোৎ অমতা মহাক্কী ময়ূমদা অমসুং মহাক্কী লৈবাক অপূম্বদা লৈখিদে~।
\p
\v 3 অদুদগী ৱা তাকথোকপা যিশাইয়ানা নিংথৌ হিজকীয়াগী মনাক্তা লাক্তুনা মঙোন্দা হায়খি, <<মীশিং অসিনা করি হায়বগে? অদুগা মখোয়না কদায়দগী নহাক্কী ননাক্তা লাকপগে?>> মদুদা হিজকীয়ানা হায়খি, <<মখোয়না য়াম্না লাপ্পা লৈবাক, বাবিলোন্দগী ঐগী নাক্তা লাকখিবনি~।>>
\v 4 অদুগা মহাক্না হায়খি, <<মখোয়না নহাক্কী য়ূমদা করি উখ্রবগে?>> মদুদা হিজকীয়ানা খুমখি, <<ঐগী য়ূমদা লৈবা পূম্নমক মখোয়না উখ্রে; ঐগী লন্থুমশিংগী মনুংদা ঐনা মখোয়দা উহনখিদবা করিগুম্বা অমতা লৈত্রে~।>>
\v 5 অদুদগী যিশাইয়ানা হিজকীয়াদা হায়খি, <<লান্মী তেঙ্গোলশিংগী যেহোবাগী ৱা তাও,
\v 6 <য়েংউ, নুমিৎশিং অদু লাকই, মদুদি নহাক্কী য়ূমদা লৈবা পূম্নমক অমসুং নহাক্কী নপা নপুশিংনা ঙসি ফাওবদা কৈদা পৈশিনখিবা পূম্নমক বাবিলোন্দা পুখ্রগনি; করি অমতা থনম্লোই,> যেহোবানা হায়~।
\v 7 <অদুগা নঙোন্দগী থোক্লক্কদবা, নহাক্না পোক্কদবা নচা নিপাশিংগী মনুংদগী খরবু মখোয়না পুখিগনি; অদুগা মখোয়না বাবিলোন নিংথৌগী কোনুংদা ফৈদাশিং ওইগনি~।> >>
\v 8 অদুদগী হিজকীয়ানা যিশাইয়াদা হায়খি, <<নহাক্না হায়খিবা যেহোবাগী ৱা অদু ফৈ! মহাক্না অমুক্কসু হায়খি, <<মরমদি ঐগী হাকতক্তা ঈঙথবা অমসুং অচুম্বদি লৈরগনি~।>>
\c 40
\s1 থেমজিনবিবা
\q1
\v 1 <<নখোয়না থেমজিনবিয়ু,
\q1 নখোয়না ঐগী মীশিংবু থেমজিনবিয়ু!>>
\q1 নখোয়গী ঈশ্বরনা হায়,
\q1
\v 2 <<নখোয়না যেরূশালেমদা থোৎ নৌনা হায়বিয়ু, মহাকপু কৌবিয়ু,
\q1 মরমদি মহাক্কী লান লোইরে,
\q1 মহাক্কী অয়োল অরান ঙাকপিরে;
\q1 মরমদি মহাক্না যেহোবাগী খূত্তগী ফংলে মহাক্কী পাপ পূম্নমক্কী শরূক অনী~।>>
\q1
\v 3 লমহাঙদা লাউরিবা মহাক্কী খোঞ্জেন্দি,
\q1 <<নখোয়না যেহোবাগী লম্বী থৌরাঙ তৌ,
\q1 লৈকংলাদা লম্বী চুমহল্লু ঐখোয়গী ঈশ্বরগীদমক অচৌবা লম্বী~।
\q1
\v 4 তম্পাক খুদিং ৱাংনা থাঙ্গৎকনি,
\q1 চীংজাউ অমসুং চীং খুদিং নেমথহনগনি;
\q1 লৈতেম মান্নদবা মফমশিং লৈতেম মান্নহনগনি,
\q1 অঙম্বা চীংশিং তম্পাক ওনহনগনি~।
\q1
\v 5 যেহোবাগী মতিক মঙান ফোংদোক্কনি,
\q1 হকচাং পানবা পূম্নমক্না অমতা ওইনা মসি উগনি;
\q1 মরমদি যেহোবাগী চীন্না মসি হায়খ্রে~।>>
\q1
\v 6 খোঞ্জেন অদুনা হায়খি, <<লাউ!>>
\q1 অদুগা মহাক্না হায়খি,
\q1 <<ঐনা করি লাউগনি?>>
\q1 <<হকচাং পানবা পূম্নমক নাপীনি,
\q1 মসিগী ফজবা পূম্নমক্তি লমহাঙদা হৌবা লৈরাংগুম্বনি~।
\q1
\v 7 নাপীনা খুইথৈ, লৈরাংনা লৈমন চল্লি,
\q1 মরমদি যেহোবাগী নুংশা স্বরনা মসিগী মথক্তা হুমই;
\q1 তশেংনমক মীওইবা অসি নাপীনি~।
\q1
\v 8 নাপীনা খুইথৈ, লৈরাংনা লৈমন চল্লি,
\q1 অদুবু ঐখোয়গী ঈশ্বরগী ৱাহৈদি মতম পূম্বদা লেঙদনা লৈ~।>>
\q1
\v 9 অফবা পাউ পুরকপা, হে সিয়োন,
\q1 নহাক অৱাংবা চীংদা কাখৎলু;
\q1 অফবা পাউ পুরকপা,
\q1 হে যেরূশালেম,
\q1 পাঙ্গল থোক্না নহাক্কী খোঞ্জেন
\q1 হৌনা লাউখৎলু,
\q1 খোঞ্জেন হৌনা লাউখৎলু, কিগনু;
\q1 যিহূদাগী সহরশিংদা হায়য়ু,
\q1 <<য়েংউ, নখোয়গী ঈশ্বর!>>
\q1
\v 10 য়েংউ, ইবুংঙো যেহোবা পাঙ্গলগা লোয়ননা লাক্কনি,
\q1 মহাক্কী পাম্বোম্না মহাক্কীদমক লৈঙাক্কনি;
\q1 য়েংউ, মহাক্কী মনা মহাক্কা লোয়নরি,
\q1 মহাক্কী মাঙদা মহাক্কী থবক লৈ~।
\q1
\v 11 য়াউশেনবা অমগুম্না মহাক্না মহাক্কী য়াউ শঙ্গু পীজগনি;
\q1 মহাক্না য়াউ মচাশিং অদু মহাক্কী পাম্বোম্না খোমজিনগনি,
\q1 মহাক্কী মথাদা মখোয়বু পুবিগনি,
\q1 চাজেনবীশিংবু তপ্না চিংবিগনি~।
\q1
\v 12 কনানা মহাক্কী খূৎকী খূজোক্তা ঈশিং ঈপাকপু ওনখ্রবগে?
\q1 কাপ ওন্দুনা অতিয়াবু ওনখ্রবগে?
\q1 মালেমগী ঊফুলবু চাং ওনখ্রবগে?
\q1 চীংজাউশিংবু খন্দা ওনখ্রবগে?
\q1 চীংশিংবু ফলাদা ওনখ্রবগে?
\q1
\v 13 কনানা যেহোবাগী থৱায়বু য়াথং পীখ্রবগে,
\q1 নৎত্রগা মহাক্কী পাউতাক পীবা অমগুম্না মহাকপু তম্বিখ্রবগে?
\q1
\v 14 কনাদগী মহাক্না পাউতাক লৌখিবগে,
\q1 কনানা মঙোন্দা তাকপিখিবগে?
\q1 মঙোন্দা অচুম্বা ৱায়েনগী লম্বেল তম্বিখিবগে?
\q1 অদুগা খঙবা তম্বিখিবগে?
\q1 অদুগা মঙোন্দা ৱাখল তাবগী লম্বী উৎপিখিবগে?
\q1
\v 15 য়েংউ, জাতিশিং অসি বালটিন অমগী মনুংদা য়াওবা ঈশিং মরিক অমগুম্বনি,
\q1 অদুগা খন্দা পকপা ঊফুল মরিক্কুম্না শীংথানবনি;
\q1 য়েংউ, মহাক্না ঈথৎশিং অসি য়াম্না পিকখ্রবা পোৎ অমগুম্না থাঙ্গৎলি~।
\q1
\v 16 লেবানোন অসি মৈ থাবা কোন্নরোই,
\q1 মসিগী শাশিংসু মৈ থাদোকপগী কৎনপোৎকীদমক কোন্নরোই~।
\q1
\v 17 জাতি পূম্নমক অসি মহাক্কী মাঙদা করিসু নত্তে,
\q1 মখোয় অসি মঙোন্দা করিসু নত্তবা অমসুং অরেম্বা ওইবদগী হন্থনা শীংথানৈ~।
\q1
\v 18 নখোয়না কনাবু ঈশ্বরগা মান্নহনগনি?
\q1 নৎত্রগা নখোয়না করি মওংগা ঈশ্বরগা চাংদম্নগদগে?
\q1
\v 19 খূৎ-শা হৈবা মীনা হৈদুনা মূর্ত্তি অমা শাই,
\q1 সনা শাবা মীনা মসিগী মথক্তা সনা তোপ্পী,
\q1 অদুগা লুপাগী মরী শিবি~।
\q1
\v 20 অসিগুম্বা কৎচবা ঙমদবা য়াম্না লাইরখ্রবা মহাক্না পুম্লরোইদবা উ অমা খল্লি;
\q1 মহাক্না খূৎ-শা হৈবা থবক শূবা মী অমা থি তুররোইদবা অহকপা মূর্ত্তি অমা শাননবা~।
\q1
\v 21 নখোয়না খঙখিদ্রা?
\q1 নখোয়না তাখিদ্রা?
\q1 অহৌবদগী নখোয়দা মসি হায়খিদ্রা?
\q1 মালেম হৌঙৈদগী নখোয়না ৱাখল তাখিদ্রা?
\q1
\v 22 মালেমগী অকোয়বগী মথক্তা ফম্লিবা অদু মহাক্নি,
\q1 অদুগা মসিগী মনুংদা খুন্দারিবশিং অসি কৌজেংশিংগুম্বনি;
\q1 মহাক্না অতিয়া নোংদোন ফিখনগুম্না শন্দোকই, লৈনবা ফিয়ূমগুম্না মখোয়বু শন্দোকই~।
\q1
\v 23 মহাক্না লৈঙাক মপুশিংবু করিসু কান্নদবা ওইহল্লি;
\q1 মহাক্না মালেমগী ৱায়েন মপুশিংবু অরেম্বা ওইহল্লি~।
\q1
\v 24 হোয়, মখোয়বু থাররোই;
\q1 হোয়, মখোয়বু মরূ হুল্লরোই;
\q1 মখোয়গী মউ অদু লৈপাক্তা মরু চৎলরোই;
\q1 অদুগা মহাক্না মখোয়গী মথক্তা কামগনি,
\q1 মখোয় খুইথগনি,
\q1 অদুগা নোংলৈ নুংশিৎনা মখোয়বু চরূখোক্কুম্না পুথোক্কনি~।
\q1
\v 25 <<নখোয়না ঐবু কনাগা মান্নহনগনি,
\q1 নৎত্রগা ঐবু কনাগা চাংদম্নগনি?>>
\q1 অশেংবা ইবুংঙোনা হায়~।
\q1
\v 26 অৱাংবদা নখোয়গী মিৎ থাঙ্গৎলু,
\q1 পূম্নমক অসি কনানা শেম্বিখিবনো য়েংউ,
\q1 মহাক্না মদুদা লৈবা মখোয়বু মশীং থীদুনা পুথোক্লকই;
\q1 মহাক্না মখোয় পূম্নমকপু মমিং পন্দুনা কৌবি,
\q1 মহাক্কী মতিক চাউবা মরম্না অমসুং মহাক্কী পাঙ্গল কনবা মরম্না;
\q1 অমতা চিত্থবা লৈতে~।
\q1
\v 27 নহাক্না করিগী হায়রিবনো,
\q1 হে যাকোব, অমসুং ঙাঙলিবনো,
\q1 হে ইস্রায়েল,
\q1 <<ঐগী লম্বী যেহোবাদগী লোৎশিল্লে,
\q1 ঐনা ফংগদবা অচুম্বা ৱায়েন ঐগী ঈশ্বরদগী লান্থোক্লে>>?
\q1
\v 28 নহাক্না খঙখিদব্রা? নহাক্না তাখিদব্রা?
\q1 লোম্বা নাইদবা ঈশ্বর যেহোবা,
\q1 মালেমগী অরোইবা মফমশিং শেম্বিবা মপু,
\q1 শিথদে নৎত্রগা চোকথবা লৈতে~।
\q1 মহাক্কী ৱাখল তাবা থিবা লৈতে~।
\q1
\v 29 মহাক্না শিথবশিংদা পাঙ্গল পীবি,
\q1 মতিক লৈত্রবশিংদা মহাক্না থৌনা হেনগৎহনবি~।
\q1
\v 30 নহা ওইবশিং ফাওবা শিথগনি অমসুং চোকথগনি,
\q1 নহা ওইবা মীশিং শাথিনা তুগনি,
\q1
\v 31 অদুবু যেহোবাদা ঙাইজবা মখোয়না মখোয়গী পাঙ্গল অমুক হন্না ফংজগনি;
\q1 মখোয়না ঈগলশিংগুম্না মশাশিংনা পাইখৎকনি,
\q1 মখোয়না চেনগনি অদুবু চোকথরোই,
\q1 মখোয়না চৎকনি অদুবু শিথরোই~।
\c 41
\s1 ঈশ্বরনা মূর্ত্তিশিংগী মরমদা হায়বা
\q1
\v 1 <<হে সমুদ্র মপানগী লমশিং,
\q1 ঐগী মাঙদা তূমিন্না লৈয়ু,
\q1 মীশিংনা মখোয়গী পাঙ্গল অমুক হন্না ফংসনু!
\q1 মখোয়না নক্না লাকসনু,
\q1 অদুগা মখোয়না ঙাঙসনু;
\q1 ৱায়েন্নবগীদমক ঐখোয় পূন্না নকশিঞ্জসি~।
\q1
\v 2 <<কনানা নোংপোক্লোমদগী ধর্ম্মচেনবা মী অমবু থোকহনখিবগে?
\q1 মহাকপু মহাক্কী মখোঙ ময়াদা কৌখিবগে?
\q1 জাতিশিংবু মহাক্কী মাঙদা পীবিখি,
\q1 মহাকপু নিংথৌশিংগী মথক্তা পানহনখি~।
\q1 মখোয়বু মহাক্কী থাঙশাংদা ঊফুলগুম্না,
\q1 মহাক্কী লীরুংদা হুমদোকখ্রবা চরূখোক্কুম পীবিখি~।
\q1
\v 3 মহাক্না অমুক্তা মখোঙনা চৎখিদ্রিবা লম্বেন্দা মহাক্না মখোয়বু তান্নখি,
\q1 অপনবা লৈতনা লান্থোকখি~।
\q1
\v 4 কনানা মসি পাঙথোকখিবগে অমসুং তৌখিবগে,
\q1 অহৌবদগী মীরোনশিংবু কৌদুনা?
\q1 <যেহোবা ঐদি অহানবনি,
\q1 অরোইবা মহাক্তুসু ঐনি~।> >>
\q1
\v 5 সমুদ্র মপানগী লমশিংনা মসি উখি অমসুং কিখি,
\q1 মালেমগী অরোইবশিংনা থক থক নিকখি;
\q1 নকশিল্লকখি অমসুং লাকখি~।
\q1
\v 6 মখোয় অমমম্না মহাক্কী য়ূম্লোন্নববু পাংখি,
\q1 মহাক্কী মচীন মনাউদা হায়খি,
\q1 <<নথৌনা ফৌ!>>
\q1
\v 7 মরম অদুনা খূৎ-শা হৈবা মীনা সনা শাবা মীবু থৌগৎখি,
\q1 নূঙথংনা নালহনবা মহাক অদুনা নূঙফান্দা য়ৈবা মঙোন্দা হায়রকই,
\q1 <<মসি শৌজিনবা য়ারগনি>>;
\q1 অদুগা মহাক্না মসি য়োৎপীশিংনা ফাজিনখি,
\q1 মরমদি মসি লেঙদনবনি~।
\q1
\v 8 <<অদুবু ইস্রায়েল, নহাক, ঐগী ইনাইনি,
\q1 ঐনা খন্দোকখ্রবা যাকোব,
\q1 ঐগী মরূপ অব্রাহামগী ধারা~।
\q1
\v 9 নহাক অসি ঐনা মালেমগী অরোইবশিংদগী পুরকপনি,
\q1 মদুগী খ্বাইদগী লাপ্পা মফমদগী নহাকপু কৌখি,
\q1 নঙোন্দা হায়খি,
\q1 <নহাক ঐগী ইনাইনি,
\q1 ঐনা নহাকপু খন্দোক্লে অমসুং নহাকপু লংথোক্তে~।
\q1
\v 10 নহাক কিগনু, মরমদি ঐ নহাক্কা লোয়নরি;
\q1 কিদুনা চঙক্নগনু, মরমদি ঐ নহাক্কী ঈশ্বরনি~।
\q1 ঐনা নহাকপু কনখৎহনগনি,
\q1 হোয়, ঐনা নহাকপু পাংগনি,
\q1 হোয়, ঐনা নহাকপু ঐগী ধর্ম্মচেনবগী খূৎ য়েৎনা পায়দুনা থমগনি~।>
\q1
\v 11 <<য়েংউ, নহাক্কী নমাঙদা মেক্রুক থাখিবা মখোয় পূম্নমক ঈকাইগনি অমসুং চমম্নগনি;
\q1 মখোয় করিসু ওইরোই, নহাক্কা খৎনবা মখোয় তুম্না মাঙগনি~।
\q1
\v 12 নহাক্না মখোয়বু থিগনি অমসুং মখোয়বু ফংলোই,
\q1 নহাক্কা য়েৎনখিবা মখোয়~।
\q1 নহাক্কী মায়োক্তা লান শোক্নবা মখোয় অদু করিসু ওইরোই,
\q1 করিসু লৈতবগুম্বনি~।
\q1
\v 13 মরমদি ঐ নহাক্কী ঈশ্বর যেহোবানি,
\q1 নহাক্কী খূৎ য়েৎ পায়গনি,
\q1 নঙোন্দা হায়গনি, <কিগনু,
\q1 ঐনা নহাকপু পাংগনি~।>
\q1
\v 14 <<কিগনু, তীনগুম্বা যাকোব নহাক,
\q1 ইস্রায়েলগী মীশা!
\q1 ঐনা নহাকপু পাংগনি,>>
\q1 যেহোবানা হায়,
\q1 নহাক্কী হন্দোকপিবা মপু,
\q1 ইস্রায়েলগী অশেংবা ইবুংঙো~।
\q1
\v 15 <<য়েংউ, ঐনা নহাকপু অনৌবা অথৌবা ময়া পানবা চৈরোং ওইহনগনি;
\q1 নহাক্না চীংজাউশিংবু য়ৈথগনি অমসুং মকূপ তাহনগনি,
\q1 চীংশিং অসি ফৌৱাম ওইহনগনি~।
\q1
\v 16 নহাক্না মখোয়বু হুমগনি,
\q1 নুংশিৎ অদুনা মখোয়বু পুথোক্কনি,
\q1 অদুগা নোংলৈ নুংশিৎনা মখোয়বু চাইথোক্কনি;
\q1 নহাক্না যেহোবাদা হরাউজগনি,
\q1 ইস্রায়েলগী অশেংবা ইবুংঙোদা চাউথোকচগনি~।
\q1
\v 17 <<লাইরবা অমসুং লৈত লাইরবশিংনা ঈশিং থি, অদুবু অমতা লৈতে,
\q1 মখোয়গী মরৈ খৌরাংবনা কংশিল্লি,
\q1 ঐ, যেহোবানা, মখোয়বু তাবিগনি;
\q1 ইস্রায়েলগী ঈশ্বর ঐনা,
\q1 মখোয়বু থাদোকপিরোই~।
\q1
\v 18 ঐনা অৱাংবা মফমশিংদা তুরেনশিং হাংদোক্কনি,
\q1 তম্পাকশিংগী মনুংদা ঈশিং ঈফুৎশিং;
\q1 ঐনা লমহাঙবু ঈশিংগী পুখ্রি শেমগনি,
\q1 অকংবা লম ঈশিংগী ঈফুৎশিং~।
\q1
\v 19 ঐনা লমহাঙদা সিদর উপাম্বী,
\q1 শিটীম, মর্টল পাম্বী অমসুং থাউ থোকপা উপাম্বী;
\q1 ঐনা লৈকংলাদা পূন্না থমগনি ফর উপাম্বী,
\q1 উচান অমসুং বোক্স উপাম্বী থাগনি,
\q1
\v 20 মরমদি মখোয়না য়েংননবা অমসুং খঙননবা,
\q1 পূন্না খন্ননবা অমসুং হৈশিংননবনি,
\q1 মরমদি যেহোবাগী খূৎনা মসি তৌবিখি,
\q1 ইস্রায়েলগী অশেংবা ইবুংঙোনা মসি শেম্বিখি~।
\q1
\v 21 <<নখোয়গী ৱাকৎ উৎলু,>>
\q1 যেহোবানা হায়,
\q1 <<নখোয়গী অচুম্বা মরমশিং পুথোক্লকউ,>>
\q1 যাকোবকী নিংথৌনা হায়~।
\q1
\v 22 <<মখোয়না পুথোকসনু অমসুং করি থোক্কনি হায়বা ঐখোয়দা উৎসনু;
\q1 মমাঙঙৈগী হীরমশিং, হায়বদি মখোয় অদু করিনো হায়বা মখোয়না উৎসনু,
\q1 মদুদি ঐখোয়না মখোয়বু খন্ননবা,
\q1 মখোয়গী পোলোই খঙননবনি;
\q1 নৎত্রগা লাক্কদবা হীরমশিং অদু ঐখোয়দা ফোংদোকউ~।
\q1
\v 23 তুংদা থোক্লগদবা হীরমশিং অদু উৎলু,
\q1 মদুদি নখোয়দি লাইশিংনি হায়বা ঐখোয়না খঙননবনি;
\q1 হোয়, অফবা তৌ, নৎত্রগা ফত্তবা তৌ,
\q1 মদুদি ঐখোয়না চঙক্ননবা অমসুং পূন্না য়েংননবনি~।
\q1
\v 24 য়েংউ, নখোয় করিসু নত্তে,
\q1 নখোয়গী থবক কান্নদে;
\q1 নখোয়বু খন্দোকপা মহাক অদু তুক্কচনিংঙাইনি~।
\q1
\v 25 <<ঐনা অৱাংলোমদগী কনাগুম্বা অমা থোকহল্লে, মহাক লাক্কনি;
\q1 নুমিৎ থোকফম্লোমদগী মহাক্না ঐগী মিং কৌজগনি;
\q1 মহাক্না অঙম অথৌশিংগী মথক্তা লাক্কনি,
\q1 লৈখোম মথক্তা তৌবগুম্না,
\q1 চফূ শাবনা মখোঙনা লৈপাক থিৎপগুম্না~।
\q1
\v 26 ঐখোয়না খঙননবা কনানা অহৌবদগী ফোংদোকখ্রবগে?
\q1 ঐখোয়না <মহাক ধর্ম্মচেনবনি>
\q1 হায়নবা কনানা মাঙওইননা হায়দোকখ্রবগে?
\q1 হোয়, উহনবা কনাসু লৈতে,
\q1 হোয়, ফোংদোকপা কনাসু লৈতে,
\q1 হোয়, নখোয়গী ৱাশিং তাবা কনাসু লৈতে~।
\q1
\v 27 অহানবদা সিয়োন্দা হায়,
\q1 <য়েংউ, মখোয়বু য়েংউ!>
\q1 অদুগা ঐনা যেরূশালেমদা অফবা ৱাপাউশিং পুরকপা মী অমা পীগনি~।
\q1
\v 28 মরমদি ঐনা য়েংখি,
\q1 অদুগা মী অমতা লৈরমদে;
\q1 মখোয়গী মরক্তা ফাওবা পাউতাক পীবা অমতা লৈরমদে,
\q1 ঐনা মখোয়গী মরক্তা হংবদা পাউখুম পীবা ঙম্বা~।
\q1
\v 29 য়েংউ, মখোয় পূম্নমক পূক্নীং ফত্তবনি;
\q1 মখোয়গী থবকশিং করিসু নত্তে;
\q1 মখোয়গী অহৈবা মূর্ত্তিশিংদি নুংশিৎনি অমসুং চমম্নবনি~।
\c 42
\s1 যেহোবাগী মনাই
\q1
\v 1 <<য়েংউ, ঐগী ইনাই,
\q1 ঐনা মহাকপু থাঙ্গৎলি;
\q1 ঐগী খন্দোক্লবা, মঙোন্দা ঐগী থৱায়না নুঙাইজৈ!
\q1 ঐনা মহাক্কী মথক্তা ঐগী থৱায় থমখ্রে;
\q1 মহাক্না জাতিশিংগী মথক্তা ৱায়েন পুরক্কনি~।
\q1
\v 2 মহাক্না লাউরোই,
\q1 নৎত্রগা খোঞ্জেন হৌনা লাউরোই,
\q1 নৎত্রগা অচৌবা লম্বীদা মহাক্কী খোঞ্জেন তাহল্লোই~।
\q1
\v 3 পোপ্লবা শীংউৎ মহাক্না থুদেক্লোই মৈখু কারিবা লীমোন মহাক্না মুথৎলোই;
\q1 মহাক্না অচুম্বদা ৱায়েন পুরক্কনি~।
\q1
\v 4 মহাক্না শোয়বা লৈরোই অমসুং পূক্নীং হন্থরোই,
\q1 মহাক্না মালেমদা ৱায়েন লিংখৎত্রিবা ফাওবা;
\q1 অদুগা সমুদ্র মপানগী লমশিংনা মহাক্কী ৱায়েন য়াথং ঙাইজগনি~।>>
\q1
\v 5 অতিয়া নোংদোন শেম্বিখিবা অমসুং মখোয়বু শন্দোকখিবা,
\q1 মালেম্বু অমসুং মসিদগী থোক্লকপা অদুসু তিংথোকপা,
\q1 মসিদা লৈবা মীশিংদা নুংশা স্বর পীবিবা,
\q1 অদুগা মসিদা চৎলিবা মখোয়দা থৱায় পীবিবা,
\q1 যেহোবা ঈশ্বরনা অসুম্না হায়,
\q1
\v 6 <<যেহোবা ঐনা, নহাকপু ধর্ম্মচেনবদা কৌরে,
\q1 নহাক্কী খূৎ পায়বিগনি;
\q1 ঐনা নহাকপু ঙাক-শেনবিগনি,
\q1 অমসুং নহাকপু পীবিগনি মীশিংদা ৱালেপ্নবা ওইনা,
\q1 জাতিশিংদা মঙান ওইনা,
\q1
\v 7 মিত্তাঙবশিংবু উহন্নবা,
\q1 লৈনুংগী কৈশুমশঙগী কাদগী ফাদোকশিংবু পুথোক্লক্নবা,
\q1 কৈশুমশঙগী য়ূমদগী অমম্বদা ফম্লিবা মখোয়বু পুথোক্লক্নবা~।
\q1
\v 8 ঐ যেহোবানি, মসি ঐগী মিংনি;
\q1 ঐগী ইতিক ইঙান ঐনা অতোপ্পদা পীরোই,
\q1 ঐবু থাগৎচবা অদু,
\q1 হক্তুনা শাবা মূর্ত্তিশিংদা~।
\q1
\v 9 য়েংউ, মমাঙঙৈগী হীরমশিং অদু থোক্লরে,
\q1 অনৌবা হীরমশিং ঐনা লাউথোকই;
\q1 মখোয় থোক্ত্রিঙৈগী মমাঙদা মখোয়গী মরমদা ঐনা নখোয়দা খঙহল্লি~।>>
\q1
\v 10 যেহোবাদা অনৌবা ঈশৈ শকউ,
\q1 মালেমগী অরোইবদগী মঙোন্দা থাগৎলু,
\q1 সমুদ্রদা কূমথরিবা নখোয় অমসুং মসিদা লৈবা পূম্নমক,
\q1 সমুদ্র খোঙবানগী লমশিং অমসুং মখোয়দা খুন্দারিবশিং!
\q1
\v 11 লমহাঙ অমসুং মদুগী সহরশিংনা লাউখৎসনু,
\q1 কেদারনা খুন্দাবা খুঙ্গংশিং~।
\q1 শেলাদা লৈবশিংনা ঈশৈ শকসনু,
\q1 চীংশিংগী মতোন্দগী মখোয়না লাউসনু~।
\q1
\v 12 মখোয়না যেহোবাদা মতিক মঙান পীসনু,
\q1 সমুদ্র মপানগী লমশিংদা মহাকপু থাগৎচবা ফোংদোকসনু~।
\q1
\v 13 যেহোবানা পাঙ্গল্লবা মী অমগুম্না চত্থোক্কনি;
\q1 মহাক্না মহাক্কী থৱায় য়াওবা অদু লানগী মী অমগুম্না হৌগৎহনগনি;
\q1 মহাক্না লাউগনি,
\q1 হোয়, হৌনা লাউগনি;
\q1 মহাক্না মহাক্কী য়েক্নবশিংবু ঙমগনি~।
\q1
\v 14 <<ঐনা মতম কুইনা তূমিন্না লৈরক্লি,
\q1 ঐনা ৱা ঙাঙদনা লৈরক্লি অমসুং ইশাবু ফাথদুনা লৈরক্লি~।
\q1 ঐনা নাউয়েক্লিবী নুপীগুম্না লাউগনি,
\q1 ঐনা নুংশা স্বর থবেৎ থবেৎ হোনগনি অমসুং নুংশা স্বর মপী হোনগনি~।
\q1
\v 15 ঐনা চীংজাউশিং অমসুং চীংশিংবু মাঙহনগনি,
\q1 মখোয়গী অশংবা পাম্বী পূম্নমক কংহনগনি;
\q1 ঐনা তুরেনশিংবু সমুদ্র মপানগী লম ওইহনগনি,
\q1 অদুগা ঐনা পুখ্রিশিংবু কংহনগনি~।
\q1
\v 16 ঐনা মিত্তাঙবশিংবু মখোয়না খঙখিদ্রিবা লম্বী অমদা পুগনি,
\q1 ঐনা মখোয়বু মখোয়না খঙদ্রিবা খোঙ লম্বীশিংদা চিংবিগনি~।
\q1 ঐনা মখোয়গী মমাঙদা অমম্ববু মঙান ওইহনগনি,
\q1 অকূৎপা মফমশিং লৈতেম মান্নহনগনি~।
\q1 হীরমশিং অসি ঐনা মখোয়দা তৌগনি,
\q1 মখোয়বু থাদোক্লোই~।
\q1
\v 17 মখোয় তুং হনগনি,
\q1 মখোয় শাথিনা ঈকাইবা নংগনি,
\q1 মখোয়না অহকপা মূর্ত্তিশিংদা থাজৈ,
\q1 মখোয়না অহৈবা মূর্ত্তিশিংদা হায়,
\q1 <নখোয় ঐখোয়গী লাইশিংনি~।>
\q1
\v 18 <<না পঙবা নখোয়, তাও;
\q1 অদুগা য়েংউ, মিত্তাঙবা নখোয়,
\q1 মরমদি নখোয় উননবনি~।
\q1
\v 19 ঐগী ইনাই নত্তনা মিত্তাঙবা কনানো?
\q1 ঐনা থাখিবা ঐগী পাউ পুবা মীগুম্না মনা পঙবা?
\q1 চঙখোনবা মহাক্কুম্না মিত্তাঙবা কনানো,
\q1 যেহোবাগী মনাইগুম্না মিত্তাঙবা?
\q1
\v 20 পোৎ ময়াম অমা উরে,
\q1 অদুবু নহাক্না মুন্না য়েংদে;
\q1 নাকোংশিং হাংদোকই,
\q1 অদুবু মহাক্না তাদে~।>>
\q1
\v 21 যেহোবানা মহাক্কী ধর্ম্মচেনবগী মরমগীদমক পেন্থোকই;
\q1 মহাক্না ৱায়েন য়াথংবু চাউহনগনি অমসুং ঈকাই খুম্নহনগনি~।
\q1
\v 22 অদুবু মীশিং অসিদি মপোৎ মচৈ মুনবিখ্রবা অমসুং লাকপিখ্রবশিংনি;
\q1 মখোয় পূম্নমক লৈখূনশিংদা থুখ্রবনি,
\q1 অদুগা মখোয় কৈশুমশঙগী য়ূমশিংদা লোৎলে;
\q1 মখোয় শরাক তম্নফম ওইরে,
\q1 কনা অমতনা মখোয়বু কনবিদ্রে;
\q1 মপোৎ মচৈ মুনবিরে অমসুং কনানসু হায়দে, <<হন্দোকপিখ্রো~।>>
\q1
\v 23 নখোয়গী নরক্তা কনানা মসি মুন্না তাগনি?
\q1 কনানা পূক্নীং চঙনা তাগনি অমসুং লাক্কদবা মতমগী মরমদা তাগনি?
\q1
\v 24 যাকোবপু মুন্দুনা লৌনবা অমসুং ইস্রায়েলবু ডাকুশিংদা কনানা পীথোকপগে?
\q1 মহাক্কী মায়োক্তা ঐখোয়না পাপ তৌখিবা যেহোবানা নৎত্রা?
\q1 মরমদি মখোয়না মহাক্কী লম্বীশিংদা চৎখিদে,
\q1 মহাক্কী ৱায়েন য়াথংসু মখোয় ইনখিদে~।
\q1
\v 25 মরম অদুনা মহাক্না মহাক্কী মথক্তা মহাক্কী অশাউবগী শাথিনা শাউবা অমসুং লানগী পাঙ্গল হৈথরে;
\q1 অদুগা মসিনা মহাকপু ইকোয় কোয়না মৈ থাখি,
\q1 অদুবু মহাক্না খঙখিদে;
\q1 অদুগা মসিনা মহাকপু চাকখি,
\q1 অদুবু মহাক্না পূক্নীং চঙখিদে~।
\c 43
\s1 ইস্রায়েলগী হন্দোকপিবা মপু
\q1
\v 1 অদুবু হৌজিক, হে যাকোব,
\q1 নহাকপু শেম্বিখিবা,
\q1 হে ইস্রায়েল, নহাকপু শকওং লাকপিখিবা যেহোবানা হায়,
\q1 <<কিগনু, মরমদি ঐনা নহাকপু হন্দোকপিরে;
\q1 ঐনা নহাকপু নমিং পন্দুনা কৌরে;
\q1 নহাক ঐগীনি~।
\q1
\v 2 নহাক্না ঈশিংদা লান্দুনা চৎপদা,
\q1 ঐনা নহাক্কা লোয়নগনি;
\q1 অদুগা তুরেনশিং লান্দুনা চৎপদা,
\q1 মখোয়না নহাকপু থূমহৎলোই;
\q1 নহাক্না মৈনুংদা চৎপদা, নহাক চাক্লোই,
\q1 মৈরিনসু নহাকপু ৱাইরোই~।
\q1
\v 3 মরমদি ঐদি নহাক্কী ঈশ্বর যেহোবানি,
\q1 ইস্রায়েলগী অশেংবা ইবুংঙো,
\q1 নহাক্কী কনবিবা মপু;
\q1 ঐনা নহাক্কী থাদোকমল ওইনা ইজিপ পীখি,
\q1 নহাক্কী নহুত্তা কূশ অমসুং সেবা~।
\q1
\v 4 নহাক ঐগী মিৎয়েংদা মমল য়াম্বা মরম্না,
\q1 নহাকপু ঈকাই খুম্নরে অমসুং ঐনা নহাকপু নুংশিরে;
\q1 মরম অদুনা ঐনা নহাক্কীদমক মীশিং পীগনি,
\q1 নহাক্কী পুন্সিগীদমক জাতিশিং~।
\q1
\v 5 কিগনু, মরমদি ঐনা নহাক্কা লোয়নরি;
\q1 ঐনা নোংপোক্লোমদগী নহাক্কী ধারা পুরক্কনি,
\q1 নোংচুপ্লোমদগী নহাকপু খোমজিনগনি~।
\q1
\v 6 ঐনা অৱাংদা হায়গনি, <থাদোকউ;>
\q1 অদুগা খাদা, <পায়দুনা থমগনু!>
\q1 অথাপ্পদগী ঐগী ইচা নিপাশিং পুরকউ,
\q1 মালেমগী অরোইবশিংদগী ঐগী ইচা নুপীশিং,
\q1
\v 7 ঐগী মিংদা কৌজখিবা মী খুদিংমক,
\q1 ঐনা ঐগী ইতিক ইঙানগীদমক শেম্বিখিবা মখোয়বু;
\q1 ঐনা মহাকপু শকওং লাকপিখি;
\q1 হোয়, ঐনা মহাকপু শেম্বিখি~।>>
\s1 ইস্রায়েলনা ঈশ্বরগী সাক্ষী ওইবা
\q1
\v 8 মমিৎ পান্না পান্না উদবা মিত্তাঙবশিং পুরকউ,
\q1 মনা পান্না পান্না তাদবা নাপঙবশিং~।
\q1
\v 9 জাতি পূম্নমক পুলপ পূনশিনসনু,
\q1 মীশিং পূন্না তিল্লসনু~।
\q1 কনানা মখোয়গী মরক্তগী মসি লাউথোক্কনি,
\q1 মমাঙঙৈগী মরমশিং ঐখোয়দা উহনগনি?
\q1 মখোয় অচুম্বা ওইননবা মখোয়না মখোয়গী সাক্ষীশিং পুরকসনু;
\q1 নৎত্রগা মখোয়না তাদুনা হায়সনু,
\q1 <<মসি অচুম্বনি~।>>
\q1
\v 10 <<নখোয় ঐগী সাক্ষীশিংনি,>>
\q1 যেহোবানা হায়,
\q1 <<নখোয়না ঐবু খঙনবা অমসুং থাজনবা,
\q1 অদুগা ঐমক মহাক্নি হায়বা ৱাখল তানবা,
\q1 নহাক ঐনা খন্দোক্লবা ঐগী ইনাইনি;
\q1 ঐঙোন্দগী হান্না ঈশ্বর অমতা শেমখিদে,
\q1 ঐগী তুংদসু লৈরোই~।
\q1
\v 11 ঐ, ঐতনি, যেহোবা,
\q1 অদুগা ঐ নত্তনা কনবিবা মপু অমতা লৈতে~।
\q1
\v 12 ঐনা লাউথোক্লে অমসুং কনবিরে,
\q1 ঐনা ফোংদোক্লে,
\q1 নখোয়গী নরক্তা মীরমগী লাই অমতা লৈতে;
\q1 মরম অদুনা নখোয় ঐগী সাক্ষীশিংনি,>>
\q1 যেহোবানা হায়,
\q1 <<ঐমক ঈশ্বরনি,
\q1
\v 13 হোয়, নুমিৎ অদু লৈত্রিঙৈগী মমাঙদা লৈরম্বা মহাক ঐনি;
\q1 ঐগী খূত্তগী কনবিবা ঙম্বা কনাসু লৈতে;
\q1 ঐনা থবক তৌগনি, অদুগা কনানা মদুবু থিংগনি?>>
\s1 বাবিলোন মাঙহনগদবা
\q1
\v 14 যেহোবা, নখোয়গী হন্দোকপিবা মপু,
\q1 ইস্রায়েলগী অশেংবা ইবুংঙোনা অসুম্না হায়,
\q1 <<নখোয়গী মরমগীদমক ঐনা বাবিলোন্দা মী থাগনি,
\q1 মখোয়গী অঙম অথৌশিং পূম্নমক মীচেনগুম পুথরক্কনি,
\q1 হিজাউশিংদা হরাউজবা কালদী মচাশিংসু~।
\q1
\v 15 ঐদি যেহোবা, নখোয়গী অশেংবা ইবুংঙোনি,
\q1 ইস্রায়েলগী শেম্বিবা মপু, নখোয়গী নিংথৌ~।>>
\q1
\v 16 যেহোবানা অসুম্না হায়,
\q1 সমুদ্রদা লম্বী অমা শেম্বিবা,
\q1 ঈশিং ঈপাক্তা খোঙ লম্বী অমা,
\q1
\v 17 শগোল গাড়ী অমসুং শগোল,
\q1 লান্মী অমসুং পাঙ্গল পুথোকপা,
\q1 মখোয় পূন্না হিপকনি,
\q1 মখোয় হৌগৎলোই;
\q1 মখোয় মুৎখ্রে,
\q1 মখোয় দোশীগুম্না মুথৎখ্রে:
\q1
\v 18 <<মমাঙঙৈগী হীরমশিং নীংশিংলগনু,
\q1 অরিবা হীরমশিং খল্লুরগনু~।
\q1
\v 19 য়েংউ, ঐনা অনৌবা থবক অমা তৌগনি,
\q1 হৌজিক মসি ময়োন চোংগনি;
\q1 নখোয়না মসি খঙলোইদ্রা?
\q1 ঐনা লমহাঙদা ফাওবা লম্বী অমা,
\q1 অদুগা লৈকংলাদা তুরেনশিং শেমগনি~।
\q1
\v 20 লম্লক্কী শাশিংনা,
\q1 লমহূইশিং অমসুং উট উচেকশিংনা ঐবু ঈকাই খুম্নগনি;
\q1 ঐগী খনগৎপা ঐগী মীশিংবু পীথক্ননবা,
\q1 ঐনা লমহাঙদা ঈশিং,
\q1 লৈকংলাদা তুরেনশিং পী~।
\q1
\v 21 মীশিং অসি ঐনা ইশাগীদমক শেমখি;
\q1 ঐগী থাগৎ ঈশৈ মখোয়না ফোংদোক্কনি~।
\q1
\v 22 <<অদুবু নহাক্না ঐবু কৌখিদ্রে,
\q1 হে যাকোব;
\q1 নহাক্না ঐগী মরমদা চোকথখ্রে,
\q1 হে ইস্রায়েল~।
\q1
\v 23 নহাক্কী মৈ থাদোকপগী কৎনপোৎশিংগী য়াউ নহাক্না ঐঙোন্দা পুরক্ত্রে,
\q1 নহাক্কী ঈরাৎপশিংগা লোয়ননা নহাক্না ঐবু ঈকাই খুম্নদ্রে~।
\q1 ঐনা নহাকপু মহৈ মরোংগী কৎনপোৎনা থৌগল তৌহনখিদে,
\q1 মেক্রুক্কী মরমদা নহাকপু চোকথহনখিদে~।
\q1
\v 24 নহাক্না ঐগীদমক শেন্না চু লৈখিদে,
\q1 নহাক্কী ঈরাৎপশিংগী মহাউনসু ঐবু পেনহনখিদে;
\q1 অদুবু নহাক্কী পাপশিংগী মরম্না নহাক্না ঐবু পোৎলূম পুহল্লে,
\q1 নহাক্কী অয়োল অরানশিংনা ঐবু চোকথহল্লে~।
\q1
\v 25 <<ঐগী মরমগীদমক নহাক্কী লঙজবা মুথৎপিবা মহাক অদুদি ঐনি,
\q1 ঐমক্নি;
\q1 নহাক্কী পাপশিং নীংশিংবিরোই~।
\q1
\v 26 ঐবু নীংশিংহল্লু;
\q1 ঐখোয় পূন্না ৱা তান্নসি;
\q1 নহাক অচুম্বনি হায়বা খঙনবা নহাক্না ফোংদোকউ~।
\q1
\v 27 নহাক্কী অহানবা নপানা পাপ তৌখি,
\q1 অদুগা নহাক্কী নহুত্তা ৱা ঙাঙবশিংনা ঐগী মায়োক্তা লঙজখি~।
\q1
\v 28 মরম অদুনা ঐনা অশেংবা মফমগী অঙম অথৌশিংবু মাংহনখি;
\q1 ঐনা যাকোবপু শিরাপ্তা অমসুং ইস্রায়েলবু করেম্নবদা পীথোক্লে~।
\c 44
\s1 লাই মূর্ত্তি লাৎপগী অপঙবা
\q1
\v 1 <<অদুবু হৌজিক তাও, হে যাকোব,
\q1 ঐগী ইনাই,
\q1 অদুগা ইস্রায়েল, ঐনা খন্দোকখ্রবা নহাক~।
\q1
\v 2 পূকনুংদগী শকওং লাকপিখিবা,
\q1 নহাকপু পাংবিগদবা,
\q1 নহাকপু শেম্বিখিবা যেহোবানা অসুম্না হায়,
\q1 <কিগনু, হে যাকোব, ঐগী ইনাই;
\q1 অদুগা ঐনা খন্দোকখ্রবা \f + \fr 44:2 \fk যেশুরুন: \ft শৈরেংদা শিজিন্নবা ইস্রায়েলগী মিংনি~।\f*যেশুরুন,
\q1 নহাক~।
\q1
\v 3 মরমদি ঐনা হৈথগনি খৌরাংবা মহাক্কী মথক্তা ঈশিং,
\q1 অকংবা লমদা ঈশিং ঈচাউশিং;
\q1 ঐনা ঐগী থৱায় নহাক্কী ধারাশিংগী মথক্তা,
\q1 ঐগী বোর নহাক্কী নচা নশূদা হৈথগনি~।
\q1
\v 4 অদুগা মখোয়না নাপী মরক্তা হৌগৎলক্কনি,
\q1 ঈশিং ঈচেলশিংগী ময়াদা হৌবা ৱিলো পাম্বীশিংগুম~।>
\q1
\v 5 কনাগুম্বা অমনা হায়গনি,
\q1 <ঐদি যেহোবাগীনি>;
\q1 অদুগা অতোপ্পা অমনা মশাবু যাকোবকী মিং কৌজগনি;
\q1 অতোপ্পা অমনা মহাক্কী মখূত্তা ইগনি,
\q1 <যেহোবাগী,>
\q1 ইস্রায়েলগী মিংনা মশাবু থোঞ্জগনি~।
\q1
\v 6 যেহোবা, ইস্রায়েলগী নিংথৌ,
\q1 মহাক্কী হন্দোকপিবা মপু,
\q1 লান্মী তেঙ্গোলশিংগী যেহোবানা অসুম্না হায়,
\q1 <ঐদি অহানবনি অমসুং ঐদি অরোইবনি,
\q1 ঐ নত্তনা ঈশ্বর অমতা লৈতে~।
\q1
\v 7 অদুগা ঐনা লাউথোকপগুম্না কনানা লাউথোক্কনি?
\q1 মহাক্না লাউথোকসনু অমসুং ঐগীদমক মথং মনাউ নাইনা থমসনু,
\q1 ঐনা মমাঙঙৈগী মীশিং হাপখিবা অদুদগী হৌনা~।
\q1 থোক্লিবা হীরমশিং অমসুং থোক্কদৌরিবা অদু,
\q1 মখোয়না মখোয়দা উৎসনু~।
\q1
\v 8 কিগনু অমসুং কিদুনা নিক্কনু;
\q1 মতম অদুদগী ঐনা নঙোন্দা হায়খিদ্রা অমসুং লাউথোকখিদ্রা?
\q1 নখোয়দি ঐগী সাক্ষীশিংনি~।
\q1 ঐ নত্তনা ঈশ্বর অমা লৈব্রা?
\q1 হোয়, নূঙজাউ অমতা লৈতে;
\q1 ঐ অমতা খঙদে~।> >>
\q1
\v 9 হক্তুনা লাই মূর্ত্তি শাবা মখোয় পূম্নমক অরেম্বনি;
\q1 মখোয়গী মমল য়াম্বা পোৎশিং অদু কান্নবা লৈতে;
\q1 মখোয় ঈকাইজনবা মখোয়না মখোয় মশাগী সাক্ষীশিংনি;
\q1 মখোয়না উবসু লৈতে,
\q1 খঙবসু লৈতে~।
\q1
\v 10 কনানা লাই শাখ্রবগে, নৎত্রগা করিসু কান্নদবা মূর্ত্তি হৈদুনা শাখ্রবগে?
\q1
\v 11 য়েংউ, মহাক্কী মরূপ পূম্নমক ঈকাইবা নংগনি;
\q1 অদুগা খূৎ-শা হৈবা মখোয়দি মীশিংগী মরক্তগীনি~।
\q1 মখোয় পূম্নমক পুলপ পূনশিনসনু,
\q1 মখোয় লেপখৎসনু;
\q1 অদুম ওইনমক মখোয় কিগনি,
\q1 মখোয় পূন্না ঈকাইবা নংগনি~।
\q1
\v 12 য়োৎ শূবনা খূৎলাই পায়দুনা মৈতানশিংদা মৈ ইকই,
\q1 মসি নূঙথংশিংনা মওং লাকই,
\q1 মহাক্কী পাম্বোমশিংগী পাঙ্গন্না মসি শাই~।
\q1 হোয়, মহাক চাক লামই অমসুং মহাক্কী পাঙ্গল শোন্থৈ;
\q1 মহাক্না ঈশিং থক্তে অমসুং তুকথৈ~।
\q1
\v 13 উ শূবনা মহাক্কী পথাপ তিংথোকই;
\q1 মহাক্না মদু য়েক্নবা অমনা য়েকথোকই;
\q1 মহাক্না মদু অরামদার নাল্লি,
\q1 অদুগা কম্পাসনা পাদম তমই,
\q1 য়ূমদা থম্নবা মহাক্না মী অমগী শকওংদা,
\q1 মী অমগী ফজবগী মতুং ইন্না শাই~।
\q1
\v 14 মহাক্না সিদরশিং য়ান্থৎলি,
\q1 সাইপ্রেস অমসুং এলোন উপাল লৌই;
\q1 মহাক্না মসি উমংগী উপাম্বীশিংগী মরক্তা মশাগীদমক য়োকই~।
\q1 মহাক্না উচান পাম্বী থাই,
\q1 অদুগা নোংনা মসি চাউহল্লি~।
\q1
\v 15 অদুদগী মসি মী অমগীদমক মৈ থানবা ওইগনি,
\q1 মরমদি মহাক্না মসিদগী খরা লৌরগা মৈ তিক্নগনি;
\q1 হোয়, মহাক্না মসি মৈ হৌরগা তল হৌনগনি;
\q1 হোয়, মহাক্না মসিদগী লাই অমসু শাই অমসুং খুরুমই;
\q1 মহাক্না মসি হক্তুনা লাই মূর্ত্তি অমা শাই অমসুং মমাঙদা তুথজৈ~।
\q1
\v 16 মহাক্না মসিগী শরূক তঙ্খায় অমা মৈ থাই;
\q1 তঙ্খায় অমনা শা থোংলগা চাই;
\q1 মহাক্না শা য়াইরগা পেন্না চাজৈ~।
\q1 হোয়, মহাক্না মৈ তিক্লগা হায়,
\q1 <<অহা, ঐ শাহল্লি, ঐনা মৈ উরে~।>>
\q1
\v 17 অদুগা মসিগী লেমহৌবা শরূক অদুনা মহাক্না লাই অমা,
\q1 মহাক্কী অহকপা লাই মূর্ত্তি অমা শাই;
\q1 মহাক্না মসিদা তুথজৈ অমসুং খুরুমই;
\q1 অদুগা মহাক্না মসিদা হায়জদুনা হায়,
\q1 <<ঐবু কনবিয়ু, মরমদি নহাক ঐগী লাইনি!>>
\q1
\v 18 মখোয়না খঙবসু ৱাখল তাবসু লৈরমদে;
\q1 মরমদি মহাক্না মখোয়গী মমিৎশিং খুমজিল্লে,
\q1 অদুনা মখোয়না উররোই,
\q1 মখোয়গী থম্মোইশিংসু,
\q1 অদুনা মখোয়না খঙবা ঙম্লরোই~।
\q1
\v 19 মী কনা অমতনা মহাক্কী থম্মোইদা খন্দে,
\q1 খঙবসু লৈতে, অসুম্না হায়নবা ৱাখল তাবসু লৈতে,
\q1 <<ঐনা মসিগী শরূক অমা মৈদা থারে,
\q1 হোয়, ঐনা মসিগী মৈতালশিংদা তল হৌরে; ঐনা শা য়াইদুনা চারে;
\q1 অদুগা ঐনা মসিগী লেমহৌবা শরূক অদুনা তুক্কচবা পোৎ শাগদ্রা?
\q1 ঐনা ঊতূপ অমদা তুথদুনা খুরুমগদ্রা?
\q1
\v 20 মহাক্না উৎ চায়;
\q1 মীনম্বা থম্মোইনা মহাকপু নাথৈদুনা পুথোক্লে,
\q1 মহাক্না মহাক্কী থৱায় কনবা ঙমদ্রে,
\q1 হায়বসু ঙমদ্রে, <<ঐগী খূৎ য়েত্তা মীনম্বা লৈবা নৎত্রা?>>
\q1
\v 21 <<হে যাকোব অমসুং ইস্রায়েল,
\q1 হায়রিবশিং অসি নীংশিংউ;
\q1 মরমদি নহাক ঐগী ইনাইনি;
\q1 ঐনা নহাকপু শেম্বনি,
\q1 নহাক ঐগী ইনাইনি;
\q1 হে ইস্রায়েল, ঐনা নহাকপু কাউরোই!
\q1
\v 22 ঐনা নহাক্কী লঙজবশিং অদু অমুবা নোংগুম্না,
\q1 অমসুং নহাক্কী পাপশিং অদু লৈচিনগুম্না লৌথোকপিখ্রে;
\q1 ঐঙোন্দা হল্লকউ,
\q1 মরমদি ঐনা নহাকপু হন্দোকপিখ্রে~।>>
\q1
\v 23 ঈশৈ শকউ, হে অতিয়া নোংদোন,
\q1 মরমদি যেহোবানা মসি তৌবিরে!
\q1 লাউখৎলু, মালেমগী লৈখা পূম্নমক;
\q1 খোঞ্জেন ৱাংনা ঈশৈ শকউ,
\q1 হে চীংশিং নখোয়,
\q1 হে উমং অমসুং মদুদা হৌবা উপাল খুদিং!
\q1 মরমদি যেহোবানা যাকোবপু হন্দোকপিখ্রে,
\q1 মশামকপু ইস্রায়েলদা মতিক মঙান চাউহনখ্রে~।
\q1
\v 24 নহাক্কী হন্দোকপিবা মপু,
\q1 নহাকপু পূকনুংদগী শকওং লাকিপখিবা,
\q1 যেহোবানা অসুম্না হায়,
\q1 <<পোৎ পূম্নমকপু শেম্বিখিবা ঐদি যেহোবানি,
\q1 ঐতনা অতিয়া নোংদোন শন্দোকই,
\q1 ঐ ইশামক্না মালেম পাক্না তিংথোকই,
\q1
\v 25 মীনম্বশিংগী খূদমশিং নীংবা কায়হল্লি,
\q1 লাইবাউ খঙবশিংবু ঙাওহল্লি,
\q1 অশিংবা মীশিংবু তুং হলহল্লি,
\q1 মখোয়গী লৌশিং অপঙবা ওইহল্লি;
\q1
\v 26 মহাক্কী মনাইগী ৱাবু চেৎহল্লি,
\q1 মহাক্কী পাউ পুবা মীশিংগী পাউতাক পাঙথোকপি;
\q1 মহাক্না যেরূশালেমদা হায়,
\q1 <নহাক খুন্দাহনগনি,>
\q1 যিহূদাগী সহরশিংদা হায়,
\q1 <নখোয় শাগৎলগনি,>
\q1 অদুগা ঐনা মদুগী মাঙলুরবা মফমশিং থাঙ্গৎকনি;
\q1
\v 27 মহাক্না ঈশিং অরুবশিংদা হায়, <কংশিল্লু,
\q1 অদুগা ঐনা নহাক্কী তুরেনশিং কংশিনহনগনি,>
\q1
\v 28 সাইরস্কী মরমদা হায়, <মহাক ঐগী য়াউশেনবনি,
\q1 ঐগী অপাম্বা পূম্নমক তৌগনি,
\q1 যেরূশালেমদা হায়,
\q1 <<নহাক শাগৎলগনি,>>
\q1 অদুগা নীংনশঙদা হায়,
\q1 <<নহাক্কী য়ূম্ফম থোল্লগনি~।>> >
\c 45
\s1 ঈশ্বরগী খুৎলাই সাইরস
\q1
\v 1 <<যেহোবানা মহাক্কী অভিষেক তৌবিখ্রবা, ঐনা মহাক্কী খূৎ য়েৎ পায়রবা সাইরস্তা অসুম্না হায়,
\q1 মহাক্কী মাঙদা জাতিশিংবু নমথনবা,
\q1 অদুগা নিংথৌশিংগী লানফিজেৎ লৌথোক্নবা,
\q1 মহাক্কী মাঙদা থোঙনা অনী পানবা থোঙশিং হাংদোক্নবা,
\q1 থোঙজাউশিং অদু থিংলরোই;
\q1
\v 2 <ঐনা নহাক্কী মাঙদা চৎকনি,
\q1 অকূৎপা মান্নহনগনি,
\q1 ঐনা পিথ্রাইগী থোঙজাউশিং মচেৎ মচেৎ থুগাইগনি,
\q1 য়োৎকী পৌরোলশিং ককথৎকনি~।
\q1
\v 3 অদুগা ঐনা নঙোন্দা অমম্বদা লৈবা লনশিং,
\q1 অথুপ্পা মফমশিংদা লোত্তুনা লৈবা লন্থুমশিং পীগনি,
\q1 মরমদি নহাক্না খঙননবনি,
\q1 মদুদি ঐদি, যেহোবা,
\q1 নহাকপু মিং পন্দুনা কৌবিবা ইস্রায়েলগী ঈশ্বরনি~।
\q1
\v 4 ঐগী ইনাই যাকোবকী মরমগীদমক,
\q1 ঐগী খন্দোক্লবা ইস্রায়েলগীদমক,
\q1 ঐনা নহাক্কী নমিং পন্দুনা নহাকপু কৌখ্রে;
\q1 ঐনা নহাকপু মিং থোনখ্রে,
\q1 নহাক্না ঐবু খঙখিদ্রবসু~।
\q1
\v 5 ঐদি যেহোবানি, অতোপ্পা অমতা লৈতে;
\q1 ঐ নত্তনা অতোপ্পা ঈশ্বর লৈতে:
\q1 ঐনা নহাকপু খ্বাঙয়েৎ লাকপিরে,
\q1 নহাক্না ঐবু খঙদ্রবসু,
\q1
\v 6 মরমদি নুমিৎ থোকফম্লোমদগীনা নোংচুপ ফাওবদা মখোয়না খঙননবনি,
\q1 মদুদি ঐ নত্তনা কনা অমতা লৈতে~।
\q1 ঐদি যেহোবানি, অতোপ্পা অমতা লৈতে~।
\q1
\v 7 ঐনা মঙান শেম্বনি অমসুং অমম্বা পুথোকপনি,
\q1 ঐনা ঈঙথবা শেমই অমসুং ফত্তবা থোকহল্লি;
\q1 যেহোবা ঐনা পূম্নমক অসি তৌই~।>
\q1
\v 8 <<হৈথরো, অতিয়া নোংদোন নখোয়,
\q1 মথক্তগী,
\q1 অতিয়ানা ধর্ম্মচেনবা হৈথসনু;
\q1 মালেম হাংদোকসনু, মখোয়না অরান খুবম পুরকসনু,
\q1 ধর্ম্মচেনবা পূন্না ময়োন চোংখৎসনু~।
\q1 যেহোবা ঐনা মসি থোকহল্লে~।
\q1
\v 9 মহাকপু শেম্বিবা মপুগা খৎনবা মহাক অৱাবনিদা!
\q1 চেগায়শিংনা লৈপাক্কী চেগায়শিংগা খৎনসনু!
\q1 লৈতান্না মহাকপু শাবা মঙোন্দা হায়গদ্রা, <নহাক্না করি শারিবনো?>
\q1 নৎত্রগা নহাক্কী খূৎশেম্না হায়গদ্রা,
\q1 <মহাক্কী খূৎশিং পান্দে?>
\q1
\v 10 মপাদা অসুম্না হায়বা মহাক অৱাবনি,
\q1 <নহাক্না করি পোকই?>
\q1 নৎত্রগা নুপী অমদা,
\q1 <নহাক্না করি পোকখ্রবগে?> >>
\q1
\v 11 ইস্রায়েলগী অশেংবা ইবুংঙো অমসুং মহাকপু শেম্বিবা মপু,
\q1 যেহোবানা অসুম্না হায়,
\q1 <<ঐগী ইচাশিংগী মরমদা তুংদা লাক্কদবা হীরমশিং অদু ঐঙোন্দা হংউ,
\q1 ঐগী খূৎকী থবকশিংগী মরমদা নখোয়না ঐঙোন্দা য়াথং পীয়ু~।
\q1
\v 12 ঐনা মালেম শেমখি,
\q1 মসিগী মথক্তা তাইবং মী শেমখি;
\q1 ঐগী ইখূৎমক্না অতিয়া নোংদোন শন্দোকখি,
\q1 মদুদা লৈবা পূম্নমক ঐনা য়াথং পীখি~।
\q1
\v 13 ঐনা মহাকপু ধর্ম্মচেনবদা থাঙ্গৎখি,
\q1 ঐনা মহাক্কী লম্বী পূম্নমক তাকপিগনি;
\q1 মহাক্না ঐগী সহর শেমগৎকনি,
\q1 মহাক্না ঐগী লানফাশিং থাদোক্কনি,
\q1 মমল অমদি মনা লৌদনা,>>
\q1 লান্মী তেঙ্গোলশিংগী যেহোবানা হায়~।
\q1
\v 14 যেহোবানা হায়,
\q1 <<ইজিপকী থবক, কূশকী ললোনপোৎশিং,
\q1 সেবাগী মীশিংদগী ৱাং চাউরবা মীশিং নঙোন্দা লাক্কনি,
\q1 মখোয় নহাক্কী ওইগনি;
\q1 মখোয়না নহাক্কী তুংদা চৎকনি,
\q1 মখোয়না য়োৎহিলং ফলাং চন্দুনা নঙোন্দা লাক্কনি,
\q1 মখোয়না নঙোন্দা মকোক নোন্থগনি~।
\q1 মখোয়না নঙোন্দা নোঞ্জদুনা হায়গনি,
\q1 <তশেংনমক, নঙোন্দা ঈশ্বর লৈ,
\q1 অতৈ কনা লৈতে,
\q1 অতোপ্পা ঈশ্বর লৈতে~।> >>
\q1
\v 15 হে ইস্রায়েলগী ঈশ্বর, কনবিবা মপু,
\q1 অচুম্বমক নহাক্তি নশামক লোত্তুনা লৈবা ঈশ্বরনি,
\q1
\v 16 মখোয় ঈকাইবা নংগনি,
\q1 মখোয় পূম্নমক চোপ্পা ফংগনি;
\q1 লাই মূর্ত্তিশিং শাবা মখোয় পূন্না চোপ্পা ফংগনি~।
\q1
\v 17 অদুবু ইস্রায়েলবু যেহোবানা কনবিগনি,
\q1 লোম্বা নাইদবা অরান খুবমগা লোয়ননা,
\q1 নখোয় ঈকাইবা নংলোই অমসুং চোপ্পা ফংলোই মতম পূম্নমক্তা~।
\q1
\v 18 মরমদি অতিয়া নোংদোন শেম্বিবা,
\q1 ঈশ্বরমক ওইবা,
\q1 মালেম্বু শকওং লাকপিবা অমসুং শেম্বিবা,
\q1 মসিবু মরা চেৎহনবা,
\q1 মসিবু অরেম্বদা শেম্বিদবা,
\q1 মসিবু খুন্দানবা শকওং লাকপিবা,
\q1 যেহোবানা অসুম্না হায়,
\q1 <<ঐদি যেহোবানি, অতোপ্পা অমতা লৈতে~।
\q1
\v 19 ঐনা লোন্না ঙাঙখিবা নত্তে,
\q1 মালেমগী অমম্বা মফমদা~।
\q1 ঐনা যাকোবকী ধারাদা হায়খিদে,
\q1 <ঐবু অরেম্বদা থিয়ু>;
\q1 যেহোবা ঐনা ধর্ম্মচেন্না ঙাঙই,
\q1 অচুম্বা হীরমশিং অদু ঐনা লাউথোকই~।
\q1
\v 20 <<নখোয় পূনশিল্লু অমসুং লাকউ;
\q1 পূন্না নকশিল্লকউ, জাতিশিংদগী নান্থোকখ্রবা নখোয়;
\q1 মখোয়না খঙবা লৈতে,
\q1 মখোয়না মখোয়গী অহকপা লাই মূর্ত্তিগী উ পুই,
\q1 কনবিবা ঙম্লোইদবা লাইদা হায়জৈ~।
\q1
\v 21 লাউথোকউ অমসুং নক্না পুরকউ,
\q1 হোয়, মখোয় পূন্না ৱা তান্নসনু~।
\q1 কনানা মসি মমাঙঙৈদগী লাউথোকখিবগে?
\q1 কনানা মসি মতম অদুদগী খঙহনখিবগে?
\q1 যেহোবা ঐনা নৎত্রা?
\q1 অদুগা ঐ নত্তনা ঈশ্বর অমতা লৈতে,
\q1 ধর্ম্মচেনবা ঈশ্বর অমসুং কনবিবা মপু;
\q1 ঐ নত্তনা অতোপ্পা অমতা লৈতে~।
\q1
\v 22 <<ঐঙোন্দা য়েংজৌ অদুগা কনবিবা ফংজৌ,
\q1 মালেমগী অরোইবশিং পূম্নমক!
\q1 মরমদি ঐদি ঈশ্বরনি অমসুং অতোপ্পা অমতা লৈতে~।
\q1
\v 23 ঐনা ইশামক পন্দুনা ৱাশকখ্রে,
\q1 ৱাহৈ অদু ঐগী চীন্দগী ধর্ম্মচেন্না থোকখ্রে অমসুং হল্লক্লরোই,
\q1 ঐগী ইফমদা খুকউ খুদিংনা কূনগনি,
\q1 লৈতোন খুদিংনা ৱাশক্কনি~।
\q1
\v 24 শোয়দনমক হায়গনি, <যেহোবাদা ঐগী ধর্ম্মচেনবা অমসুং পাঙ্গল লৈ~।
\q1 মঙোন্দা মীশিংনা লাক্কনি,
\q1 মহাক্কী মায়োক্তা মেক্রুক থাবা মখোয় পূম্নমক ঈকাইবা নংগনি~।
\q1
\v 25 যেহোবাদা ইস্রায়েলগী ধারা পূম্নমক চুমহনবিগনি অমসুং মতিক মঙান চাউহনগনি~।> >>
\c 46
\s1 ঈশ্বর অমসুং লাই মূর্ত্তিশিং
\q1
\v 1 বেলনা নোন্থরি, নেবোনা লূকথরি,
\q1 মখোয়গী লাই মূর্ত্তিশিংদি শাশিং অমসুং শা শনশিংগী মথক্তা লৈ~।
\q1 নখোয়না পুরিবশিং অদু অরূম্বা পোৎলূম ওইরে,
\q1 ৱারবা শাশিংদা পোৎলূম অমনি~।
\q1
\v 2 মখোয়না লূকথৈ, মখোয়না পূন্না নোন্থৈ;
\q1 মখোয়না পোৎলূম অদু কনবা ঙমদ্রে,
\q1 অদুবু মখোয়না মশামক লানফা ওইনা চৎখ্রে~।
\q1
\v 3 <<ঐগী ৱা পূক্নীং চঙনা তাও,
\q1 হে যাকোবকী ইমুং,
\q1 ইস্রায়েলগী ইমুংদগী লৈহৌবা পূম্নমক,
\q1 পোকপদগী ঐনা নখোয়বু পুদুনা লাক্লে,
\q1 অঙাং খাউদগী নখোয়বু পুরক্লে;
\q1
\v 4 নখোয়না অহন ওইরবা ফাওবদসু ঐদি মহাক্নি,
\q1 পোক হৌরবা ফাওবদসু ঐনা নখোয়বু পুবিগনি!
\q1 ঐনা শাখিবনি, ঐনা পুগনি;
\q1 ঐনা পুবিগনি অমসুং ঐনা নখোয়বু কনবিগনি~।
\q1
\v 5 <<নখোয়না ঐবু কনাগা মান্নহনগনি,
\q1 কনাগা অমতা ওইহনগনি?
\q1 ঐখোয় মান্ননবা ঐবু কনাগা চাংদম্নগনি?
\q1
\v 6 মখোয়না খাউদগী সনা হৈদোকই,
\q1 অদুগা খন্দা লুপা ওল্লি,
\q1 সনা শাবা মী অমা নেকই,
\q1 অদুগা মহাক্না মসিদগী লাই অমা শাই;
\q1 মখোয়না তুথজৈ, হোয়, মখোয়না খুরুমই~।
\q1
\v 7 মখোয়না মসি লেংবান্দা থাঙ্গৎলি,
\q1 মখোয়না মসি পুই,
\q1 অদুগা মসি মহাক্কী মফমদা খিল্লি,
\q1 মসি লেপ্ত‌ুনা লৈ;
\q1 মহাক্কী মফমদগী মসি লেঙদে~।
\q1 হোয়, কনাগুম্বা অমনা মসিদা কপচগনি,
\q1 অদুম ওইনমক মসিনা খুম্বা ঙমদে,
\q1 মহাক্কী অৱাবদগী মহাকপু কনবিবা ঙমদে~।
\p
\v 8 <<মসি নীংশিংউ, নখোয় নশামক
\q1 নিপা থোকউ; মসি পূক্নীংদা অমুক খন্থৌ, হে লঙজবা নখোয়~।
\q1
\v 9 মমাঙঙৈগী অরিবা হীরমশিং নীংশিংউ,
\q1 মরমদি ঐ ঈশ্বরনি, অতোপ্পা অমতা লৈতে;
\q1 ঐ ঈশ্বরনি, ঐগা মান্নবা অমতা লৈতে,
\q1
\v 10 অরোইবা অদু অহৌবদগী লাউথোকই,
\q1 হৌজিক তৌদ্রিবা অদু মমাঙঙৈদগী হায়রকই,
\q1 <ঐগী পাউতাক চেৎনা লেপ্ত‌ুনা লৈগনি,
\q1 অদুগা ঐনা ঐগী অপাম্বা পূম্নমক তৌগনি;>
\q1
\v 11 কৌই শাহিং চাবা উচেক অমা নোংপোক্লোমদগী,
\q1 মী অমা অথাপ্পা লৈবাক্তগী,
\q1 ঐগী পাউতাক পাঙথোক্নবা~।
\q1 হোয়, ঐনা মসি হায়খ্রে,
\q1 ঐনা মসি পাঙথোক্কনি;
\q1 ঐনা থৌরাঙ তৌখ্রে,
\q1 ঐনা মসিসু তৌগনি~।
\q1
\v 12 <<ঐগী ৱা পূক্নীং চঙনা তাও,
\q1 পূক্নীং কনবা নখোয়,
\q1 নখোয়দি ধর্ম্মচেনবদগী থাপ্না লৈ~।
\q1
\v 13 ঐগী ধর্ম্মচেনবা ঐনা নক্না পুরক্লি,
\q1 মসি থাপ্না লৈরোই,
\q1 ঐগী অরান খুবম থীন্থরোই;
\q1 অদুগা ঐনা সিয়োন্দা অরান খুবম থমগনি,
\q1 ঐগী ইতিক ইঙান ওইরিবা ইস্রায়েলগীদমক~।
\c 47
\s1 বাবিলোনগী মথক্তা ৱায়েনবা
\q1
\v 1 <<কূমথরকউ অমসুং ঊফুন্দা ফম্মু,
\q1 হে বাবিলোনগী অশেংবী নিঙোন;
\q1 ফম্বান য়াওদনা লৈপাক্তা ফম্মু,
\q1 হে কালদীগী মীশিংগী নিঙোন;
\q1 মরমদি নহাকপু অমুক হন্না কৌররোই,
\q1 থোৎ নৌবী অমসুং পূক্নীং হূবী~।
\q1
\v 2 চক্রি নূঙশিং লৌদুনা য়াম তকউ,
\q1 নহাক্কী মায়খুম্ফি লৌথোকউ,
\q1 নখোঙদগী ফি তাখৎলু,
\q1 ফৈগন কূপশিনগনু, তুরেনশিং লাল্লু~।
\q1
\v 3 নহাক্কী ফি থোকপা অদু কূপশিল্লরোই,
\q1 হোয়, নহাক্কী ফিনুং উরগনি;
\q1 ঐনা লমন খুমগনি,
\q1 মী অমতা লেম্না থারোই~।>>
\q1
\v 4 ঐখোয়গী হন্দোকপিবা মপু,
\q1 মহাক্কী মিংদি লান্মী তেঙ্গোলশিংগী যেহোবানি,
\q1 ইস্রায়েলগী অশেংবা ইবুংঙো~।
\q1
\v 5 <<নহাক তূমিন্না ফম্মু অমসুং নহাক অমম্বদা চঙউ,
\q1 হে কালদীগী মীশিংগী নিঙোন;
\q1 মরমদি নহাকপু অমুক হন্না কৌররোই,
\q1 নিংথৌ লৈবাকশিংগী মবেম্মা~।
\q1
\v 6 ঐনা ঐগী মীশিংগী মথক্তা মৈ হৌনা শাউরম্মী;
\q1 ঐনা ঐগী ফংফম থোকপা অদু মাংহনখি,
\q1 মখোয় অদু নহাক্কী খূত্তা পীখি~।
\q1 নহাক্না মখোয়দা চানবিবা উৎখিদে;
\q1 অদুগা অহনশিংগী মথক্তা নহাক্না নহাক্কী পোৎপু অদু য়াম্না লূম্না থাঙ্গৎখি~।
\q1
\v 7 অদুগা নহাক্না হায়খি,
\q1 <ঐ মতম পূম্নমক্কী মবেম্মা ওইগনি,>
\q1 মরমদি হীরমশিং অসি নহাক্না নথম্মোইদা খনখিদে,
\q1 মসিগী অরোইবা অদুসু নীংশিংখিদে~।
\q1
\v 8 <<মরম অদুনা হৌজিক মসি তাও,
\q1 নুঙাইবদা লৈরিবী নহাক,
\q1 অশোয় অঙাম লৈতনা লৈরিবী,
\q1 নহাক্না নথম্মোইদা হায়,
\q1 <ঐনি, ঐ নত্তনা অতৈ লৈতে;
\q1 ঐনা লুখ্রাবীগুম্না ফম্লোই,
\q1 অঙাংশিং লৈতবসু ঐনা খঙলোই>;
\q1
\v 9 অদুবু হীরম অনী অসি নঙোন্দা মিৎকুপ অমদা, নোংমতদা থোক্কনি:
\q1 অঙাংশিং লৈতবা অমসুং লুখ্রাবী ওইবা~।
\q1 মখোয় অসি নহাক্কী নথক্তা মপূঙ ফানা লাক্কনি,
\q1 নহাক্কী হীকাপ য়াইকাপ্পগী থবক য়াম্লবসু,
\q1 নহাক্কী পূক্নীং শুমহৎপগী থবক য়াম্না কল্লবসু~।
\q1
\v 10 <<মরমদি নশাগী ফত্তবদা নহাক্না চেৎনা থাজখি,
\q1 অমসুং নহাক্না হায়খি,
\q1 <মী কনা অমতনা ঐবু উদে>;
\q1 নহাক্কী লৌশিং অমসুং নহাক্কী খঙবা,
\q1 মসিনা নহাকপু শেরান্নহনখি;
\q1 অদুগা নহাক্কী নথম্মোইদা নহাক্না হায়খি,
\q1 <ঐনি, ঐ নত্তনা অতৈ লৈতে~।>
\q1
\v 11 মরম অদুনা ফত্তবনা নহাক্কী নথক্তা লাক্কনি;
\q1 মসি কদায়দগী থোক্লকপনো হায়বা নহাক্না খঙলোই~।
\q1 নহাক্কী নথক্তা মাঙ তাকপা থোক্কনি;
\q1 নহাক্না মসি মুথৎপা ঙম্লোই~।
\q1 নহাক্না খঙদবা মাঙ তাকপা অদু খঙহৌদনা নহাক্কী নথক্তা লাক্কনি~।
\q1
\v 12 <<নহাক্না নহা ওইরিঙৈদগী তৌরকপা,
\q1 নহাক্কী শুমহৎপশিং অমসুং হীকাপ য়াইকাপ ময়ামগা,
\q1 হৌজিক লেপ্পু,
\q1 নহাক্না তোংজবা ফংবসু য়াই,
\q1 নহাক্না ঙম্বসু য়াই~।
\q1
\v 13 নহাক্কী পাউতাক য়াম্বগী মরম্না নহাক চোকথরগনি,
\q1 পাঞ্জিশিং, থৱান্মিচাক কাংলোন য়েংবশিং, থাচৎ য়েংবশিং,
\q1 মখোয়না লেপখত্তুনা নঙোন্দা লাক্কদবা অদুদগী নহাকপু কনবিসনু~।
\q1
\v 14 য়েংউ, মখোয় চরূখোক্কুম ওইগনি,
\q1 মৈনা মখোয় চাকথোক্কনি;
\q1 মখোয়না মশামকপু মৈরিগী পাঙ্গন্দগী কঞ্জবা ঙম্লোই;
\q1 মসি শাহন্নবা মৈতাল নত্তে,
\q1 মমাঙদা ফম্ননবা মৈ নত্তে~।
\q1
\v 15 অসুম্না মখোয়না নঙোন্দা ওইগনি,
\q1 নহাক্কা থবক শূমিন্নরকপশিংনা নহাক্কী নহা ওইরিঙৈদগী ললোন ইতিক তৌমিন্নরকপা মখোয়না;
\q1 মখোয় মশা মশাগী অনীংবদা চৎখিগনি,
\q1 কনা অমতনা নহাকপু কনবিরোই~।
\c 48
\s1 ঈশ্বরগী ৱাশক ইস্রায়েলদা নীংশিংহনবা
\q1
\v 1 <<হে যাকোবকী ইমুং,
\q1 নখোয় মসি তাও,
\q1 ইস্রায়েলগী মিংদা কৌবিরবা,
\q1 যিহূদাগী ঈশিংদগী থোক্লকপশা,
\q1 নখোয়না যেহোবাগী মিং পন্দুনা ৱাশকই,
\q1 ইস্রায়েলগী ঈশ্বরগী মরমদা পল্লি,
\q1 অদুবু অচুম্বদা অমসুং ধর্ম্মচেনবদা নত্তে;
\q1
\v 2 মরমদি মখোয়না মশাবু অশেংবা সহরগীনি হায়না কৌজৈ,
\q1 অদুগা মখোয় মশানা ইস্রায়েলগী ঈশ্বরদা ঙাজৈ;
\q1 মহাক্কী মিংদি লান্মী তেঙ্গোলশিংগী যেহোবানি~।
\q1
\v 3 <<অহৌবদগী ঐনা হান্নগী হীরমশিং অদু লাউথোকখ্রে;
\q1 মখোয় ঐগী চীন্দগী থোকখ্রে অমসুং ঐনা মখোয়দু উহনখ্রে;
\q1 খূদক্তা ঐনা মদু তৌখি অমসুং মখোয় ওইরকখি~।
\q1
\v 4 মরমদি নহাক নঙক কল্লি হায়বা ঐনা খঙই,
\q1 নহাক্কী নঙক্তি য়োৎকী শদোং মরীনি,
\q1 নহাক্কী নরাইবক্তি পিথ্রাইনি~।
\q1
\v 5 অহৌবদগী ঐনা মসি নঙোন্দা লাউথোকখ্রে;
\q1 মসি থোক্ত্রিঙৈগী মমাঙদা ঐনা নঙোন্দা উহনখ্রে,
\q1 নৎত্রবদি নহাক্না হায়গনি,
\q1 <ঐগী লাই মূর্ত্তিনা মখোয় অসি তৌখিবনি,
\q1 ঐগী অহকপা লাই মূর্ত্তি অমসুং ঐগী অহৈবা লাই মূর্ত্তিনা মখোয়বু য়াথং পীখিবনি~।>
\q1
\v 6 <<নহাক্না তারে; পূম্নমক অসি য়েংউ~।
\q1 নখোয়না মসি লাউথোক্লোইদ্রা?
\q1 হৌজিক্তগী হৌনা নহাক্না খঙদবা অনৌবা হীরমশিং ঐনা নঙোন্দা উহল্লে,
\q1 অরোৎপা হীরমশিং ফাওবা,
\q1 অদুগা নখোয়না মখোয়বু খঙখিদে~।
\q1
\v 7 মখোয় হৌজিক শেম্বনি,
\q1 অহৌবদগী নত্তে;
\q1 ঙসিগী মমাঙদা নহাক্না হীরমশিং অসি তাখিদে,
\q1 নৎত্রবদি নহাক্না হায়গনি,
\q1 <য়েংউ, ঐনা মখোয়বু খঙই~।>
\q1
\v 8 হোয়, নহাক্না তাখিদে,
\q1 হোয়, নহাক্না খঙখিদে;
\q1 হোয়, মমাঙঙৈদগী হৌনা নহাক্কী নাকোং হাংদোকখিদে~।
\q1 মরমদি ঐনা খঙখি মদুদি নহাক্না য়াম্না লৌনম তৌগনি,
\q1 পূকনুংদা লৈরিঙৈদগী হৌনা নহাকপু লঙজবা মী কৌখি~।
\q1
\v 9 <<ঐনা নহাকপু ককথত্তনবা,
\q1 ঐগী মিংগী মরমগীদমক ঐনা ঐগী অশাউবা থীন্থগনি,
\q1 ঐবু থাগৎচনবগীদমক ঐনা মদু নহাক্কীদমক থিংগনি~।
\q1
\v 10 য়েংউ, ঐনা নহাকপু মৈদা ফূদোংলে,
\q1 অদুবু লুপাগুম্নদি নত্তে;
\q1 অৱাবগী মৈফমদা ঐনা নহাকপু খন্দোক্লে~।
\q1
\v 11 ঐগী মরমগীদমক, ঐগী মরমগীদমক,
\q1 ঐনা মসি তৌগনি;
\q1 মরমদি করম্না ঐগী মিং মাংথোক্কদগে?
\q1 অদুগা ঐনা ঐগী ইতিক ইঙান অতোপ্পদা পীরোই~।
\q1
\v 12 <<ঐগী ৱা পূক্নীং চঙনা তাও,
\q1 হে যাকোব, ঐনা কৌখ্রবা ইস্রায়েল:
\q1 ঐদি মহাক্নি, ঐদি অহানবনি,
\q1 ঐদি অকোনবসুনি~।
\q1
\v 13 ঐগী খূৎনসু মালেমগী য়ূম্ফম থোনখ্রে,
\q1 ঐগী য়েৎ থংবা খূৎনা অতিয়া নোংদোন শন্দোকখ্রে;
\q1 ঐনা মখোয়বু কৌবদা মখোয়না পূন্না লেপখৎকনি~।
\q1
\v 14 <<নখোয় পূম্নমক পূনশিল্লু অমসুং তাও!
\q1 মখোয়গী মরক্তগী কনানা হীরমশিং অসি লাউথোকখ্রবগে?
\q1 যেহোবানা মহাকপু নুংশিরে;
\q1 মহাক্না বাবিলোন্দা মহাক্কী অপাম্বা অদু তৌগনি,
\q1 মহাক্কী পাম্বোমদি কালদীগী মীশিংগী মথক্তা লৈগনি~।
\q1
\v 15 ঐ, ঐমক্না হায়খ্রে;
\q1 হোয়, ঐনা মহাকপু কৌখ্রে,
\q1 ঐনা মহাকপু পুরক্লে অমসুং মহাক্কী লম্বী চাউখৎহনগনি~।
\q1
\v 16 <<ঐগী নাক্তা চঙশিল্লকউ, মসি তাও;
\q1 অহৌবদগী হৌনা ঐনা লোন্না হায়খিদে;
\q1 মসিনা লৈরকপা মতমদগী ঐ লৈ,
\q1 অদুগা ইবুংঙো, যেহোবা অমসুং মহাক্কী থৱায়না ঐবু থাখি~।>>
\q1
\v 17 যেহোবা, নহাক্কী হন্দোকপিবা মপু,
\q1 ইস্রায়েলগী অশেংবা ইবুংঙোনা অসুম্না হায়,
\q1 <<নহাক্কী তোংজনবা নহাকপু তম্বিবা,
\q1 নহাক্না চৎকদবা লম্বীদা নহাকপু চিংবিবা ঐদি নহাক্কী ঈশ্বর যেহোবানি~।
\q1
\v 18 নহাক্না ঐগী য়াথংশিং পূক্নীং চঙনা তারম্লবদিকো!
\q1 নহাক্কী ঈঙথবা অদু তুরেনগুম ওইরমগদবনি,
\q1 নহাক্কী ধর্ম্মচেনবদি সমুদ্রগী ঈথক ঈপোমগা মান্নগনি;
\q1
\v 19 নহাক্কী ধারাসু লৈঙোইগুম য়াম্লমগদবনি,
\q1 নহাক্কী হকচাংগী নচাশিংদি মদুগী নূঙকূপকুম য়াম্লমগদবনি;
\q1 মহাক্কী মমিং ককথৎলম্লোইদবনি,
\q1 ঐগী মাঙদগী মাঙহল্লম্লোইদবনি~।>>
\q1
\v 20 বাবিলোন্দগী চত্থোকউ,
\q1 কালদীগী মীশিংদগী চেন্থোকউ;
\q1 হরাউবগী খোল্লাউগা লোয়ননা লাউথোকউ,
\q1 মসি হায়য়ু, মালেমগী অরোইবা ফাওবা চত্তুনা হায়য়ু,
\q1 <<যেহোবানা মহাক্কী মনাই যাকোবপু হন্দোকপিখ্রে!>>
\q1
\v 21 মখোয়না ঈশিং খৌরাংখিদে মহাক্না মখোয়বু লৈকংলাশিং ফাওদুনা চিংবদা;
\q1 মহাক্না মখোয়গীদমক নূঙজাউদগী ঈশিং চেন্থোকহনখি;
\q1 মহাক্না নূঙজাউ অদুসু খাইদোকখি,
\q1 অদুগা ঈশিং কাপথোরকখি~।
\q1
\v 22 <<ঈঙথবা লৈতে,>> যেহোবানা হায়,
\q1 <<ঈশ্বর নীংদবা মীশিংদা~।>>
\c 49
\s1 অশেংবা ইবুংঙো অতোপ্পা জাৎশিংদা মঙান
\q1
\v 1 <<হে সমুদ্র খোঙবানগী লমশিং,
\q1 ঐগী ৱা তাও,
\q1 অথাপ্পদা লৈবা মীশিং নখোয়,
\q1 পূক্নীং চঙনা তাও!
\q1 যেহোবানা ঐবু পূকনুংদগী কৌবিখ্রে;
\q1 ইমাগী খোইজি খাদগী মহাক্না ঐগী মিং পনবিখ্রে~।
\q1
\v 2 মহাক্না ঐগী চীন, অথৌবা থাঙশাং অমগুম ওইহল্লে;
\q1 মহাক্কী মখূৎকী মরুমদা মহাক্না ঐবু লোৎপিরে,
\q1 ঐবু লংহল্লবা তেঞ্জৈ ওইহল্লে;
\q1 মহাক্কী তেন্দোংদা মহাক্না ঐবু লোৎপিরে~।>>
\q1
\v 3 <<অদুগা ঐঙোন্দা হায়খি,
\q1 <নহাক ঐগী ইনাইনি,
\q1 হে ইস্রায়েল,
\q1 নঙোন্দা ঐগী ইতিক ইঙান চাউহনগনি~।>
\q1
\v 4 অদুদগী ঐনা হায়খি,
\q1 <ঐনা অরেম্বদা নোম্লে,
\q1 করিসু কান্নদবদা অমসুং অরেম্বদা ঐনা ঐগী পাঙ্গল শিজিন্নখ্রে;
\q1 অদুম ওইনমক, ঐগী অচুম্বা ৱায়েন্দি যেহোবাগা লৈ,
\q1 ঐগী ফংফম থোকপদি ঐগী ঈশ্বরদা লৈ~।> >>
\q1
\v 5 <<যেহোবানা হায়,
\q1 যাকোবপু অমুক হন্না মঙোন্দা পুরক্তুনা মহাক্কী মনাই ওইননবা পূকনুংদগী ঐবু শেম্বিখি,
\q1 ইস্রায়েলবু মঙোন্দা খোমজিনখি মরমদি যেহোবাগী মিৎয়েংদা ঐবু ইতিক ইঙান চাউহনগনি,
\q1 ঐগী ঈশ্বরনা ঐগী পাঙ্গল ওইগনি,
\q1
\v 6 অদুগা মহাক্না হায়খি,
\q1 <যাকোবকী শলাইশিংবু থোকহন্নবা,
\q1 ইস্রায়েলগী খাক্তুনা থমখ্রবশিংবু হঞ্জিনহন্নবা,
\q1 নহাক্না ঐগী ইনাই ওইবসি করিসু নত্তবনি;
\q1 ঐনা নহাকপু জাতিশিংগী মঙান ওইহনগনি,
\q1 মালেমগী অরোইবা মফমশিং ফাওবা নহাক্না ঐগী অরান খুবম য়ৌহন্নবনি~।> >>
\q1
\v 7 যেহোবা, ইস্রায়েলগী হন্দোকপিবা মপু,
\q1 মহাক্কী অশেংবা ইবুংঙোনা,
\q1 মীনা হন্থনা খনবিরবা মঙোন্দা,
\q1 জাতিনা হঙ্গোইবিরবা মঙোন্দা,
\q1 লৈঙাকপশিংগী মনাইদা অসুম্না হায়,
\q1 <<নিংথৌশিংনা উগনি অমসুং হৌগৎকনি,
\q1 অঙম অথৌশিংনসু খুরুমগনি,
\q1 মসি থাজবা য়াবা যেহোবা,
\q1 ইস্রায়েলগী অশেংবা ইবুংঙোগী মরম্না;
\q1 অদুগা মহাক্না নহাকপু খনবিখ্রে~।>>
\q1
\v 8 যেহোবানা হায়, <<য়াবিবা মতমদা ঐনা নহাকপু তাবিরে,
\q1 অরান খুবমগী নুমিত্তা ঐনা নহাকপু পাংবিরে;
\q1 ঐনা নহাকপু ঙাক্তুনা থমগনি অমসুং নহাকপু পীথোক্কনি,
\q1 মীশিংগী ৱালেপ্নবা ওইনবগীদমক,
\q1 লৈবাক অদু হঞ্জিনহন্নবা অমসুং মাঙ তাক্লবা ফংফম থোকপশিং ফংননবা;
\q1
\v 9 মরমদি নহাক্না হায়নবনি ফাদোকশিংদা <চত্থোকউ,>
\q1 অমম্বদা লৈরিবা মখোয় অদুদা <নশামক উৎলু~।>
\q1 মখোয়না লম্বীশিংদা চাজগনি,
\q1 অহাঙবা মফম পূম্নমক্তা মখোয়গী শঞ্জাবুঙশিং ওইগনি~।
\q1
\v 10 মখোয়না লাম্বা নৎত্রগা খৌরাংবা লৈরোই,
\q1 অশাবা মৈশা নৎত্রগা নুমিৎনা মখোয়বু য়ৈরোই;
\q1 মরমদি মখোয়বু চানবিবা মহাক্না মখোয়বু চিংবিগনি,
\q1 ঈশিং ঈফুৎ ময়া ফাওবা মহাক্না মখোয়বু লমজিংবিগনি~।
\q1
\v 11 অদুগা ঐনা ঐগী চীং পূম্নমক লম্বী ওইহনগনি,
\q1 ঐগী অচৌবা লম্বীশিং ৱাংহনগনি~।
\q1
\v 12 য়েংউ, মখোয়সি অরাপ্পদগী লাক্কনি;
\q1 অদুগা য়েংউ, মখোয়সি অৱাংদগী অমসুং নোংচুপ্তগী,
\q1 অদুগা মখোয়সি সীনীমগী লৈবাক্তগীনি~।>>
\q1
\v 13 হরাউনা লাউখৎলু,
\q1 হে অতিয়া নোংদোন!
\q1 হরাউজৌ, হে মালেম,
\q1 হরাউবগী খোল্লাউ লাউখৎলু,
\q1 হে চীংশিং!
\q1 মরমদি যেহোবানা মহাক্কী মীশিংবু থেমজিনবিরে,
\q1 মহাক্কী অৱা অনা তারবশিংবু চানবিগনি~।
\q1
\v 14 অদুবু সিয়োন্না হায়খি,
\q1 <<যেহোবানা ঐবু থাদোক্লে,
\q1 ঐগী ইবুংঙোনা ঐবু কাউথোক্লে~।>>
\q1
\v 15 <<নুপী অমনা মহাক্কী খোমজিংলিবা মচাবু কাউবা ঙম্ব্রা,
\q1 মহাক্কী মপূকথোক্কী মচা নিপাবু মহাক্না চানবিরোইদ্রা?
\q1 হোয়, মখোয়না কাউবা য়াই,
\q1 অদুম ওইনমক ঐনা নহাকপু কাউরোই~।
\q1
\v 16 য়েংউ, ঐনা নহাকপু ঐগী খূৎশিংগী খূবাকশিংদা হকখ্রে;
\q1 নহাক্কী চেকপলশিং ঐগী মাঙদা তত্তনা লৈ~।
\q1
\v 17 নহাক্কী নচাশিংনা তহা তহা তৌগনি;
\q1 নহাক্কী মাঙহনবশিং অমসুং নহাকপু মাঙ তাকহনবা মখোয় নঙোন্দগী চত্থোক্কনি~।
\q1
\v 18 নমিৎ থাঙ্গৎলু অমসুং অকোয়বদা য়েংউ,
\q1 মখোয় পূম্নমক পূনশিন্দুনা নঙোন্দা লাকই;
\q1 ঐনা হিংলিবগুম্না,>> যেহোবানা হায়,
\q1 মখোয় পূম্নমক অসিনা নহাক্না নশাবু শোয়দনা মণি মুক্তাগুম্না শিজিন্নগনি,
\q1 কন্যা অমগুম্না মখোয় অদু পুনশিনগনি~।
\q1
\v 19 <<নহাক্কী মাঙ তাকপা অমসুং অমাঙবা মফমশিং নহাক্কী তুম্না মাঙবা লৈবাক,
\q1 হৌজিক্তি খুন্দারিবশিংগী মরম্না পিকমল্লগনি;
\q1 অদুগা নহাকপু য়োৎখিবা মখোয় অদু থাপ্না লৈখ্রগনি~।
\q1
\v 20 নহাক্কী নচা অতৈ শিরবা তুংদা,
\q1 নহাক্না পোকপা নহাক্কী নচাশিংনা নহাক্কী নাকোংদা অমুক হন্না হায়গনি,
\q1 <মফম অসি ঐগীদমক পিকমল্লি;
\q1 ঐনা লৈবা য়াবা মফম অমা ঐঙোন্দা পীয়ু~।>
\q1
\v 21 অদুদগী নহাক্না নথম্মোইদা হায়গনি,
\q1 <ঐগী অঙাংশিং শিখ্রে, অঙাং পোক্ত্রে,
\q1 লানফা ওইদুনা কোয়চৎ চৎপী ওইরে,
\q1 কনানা মখোয় অসি ঐঙোন্দা পোকপিরম্বনো?
\q1 কনানা মখোয় অসি য়োকখৎপিখিবনো?
\q1 য়েংউ, ঐবু ইথন্তা থম্বিরম্বনি;
\q1 মখোয় অসি কদায়দা লৈরুবনো?> >>
\s1 জাতিশিংনা ইস্রায়েলবু থৌগল তৌগদবা
\q1
\v 22 ইবুংঙো যেহোবানা অসুম্না হায়,
\q1 <<য়েংউ, ঐনা জাতিশিংদা ঐগী খূৎ থাঙ্গৎকনি,
\q1 মীশিংদা ঐগী ফীরান হাইগৎকনি;
\q1 অদুগা মখোয়না নহাক্কী নচা নিপাশিংবু পাম্বোম্না কোনগনি,
\q1 নহাক্কী নচা নুপীশিংবু মরেংবান্দা থোঙ্গত্তুনা পুরক্কনি;
\q1
\v 23 অদুগা নিংথৌশিংনা নহাক্কী অয়োকপা নপাশিং ওইগনি,
\q1 মখোয়গী মহারানীনা নহাক্কী য়োকচবী মমাশিং ওইগনি;
\q1 মখোয়না মমায় লৈপাক তানা নঙোন্দা খুরুমগনি,
\q1 নহাক্কী খোঙগী ঊফুল লেক্কনি~।
\q1 অদুগা ঐদি যেহোবানি হায়বা নহাক্না খঙগনি,
\q1 মরমদি ঐবু ঙাইজবা মখোয় অদু ঈকাইবা ফংলোই~।>>
\q1
\v 24 অকনবা মীদগী পোৎ মুনবা য়াগদ্রা,
\q1 নৎত্রগা ধর্ম্মচেনবগী লানফাশিংবু কনবিগদ্রা?
\q1
\v 25 অদুবু যেহোবানা অসুম্না হায়,
\q1 <<অকনবগী লানফাশিং ফাওবা লৌথোক্কনি,
\q1 অমসুং কিনিংঙাই ওইবশিংনা মুনখ্রবা পোৎ কনবিগনি;
\q1 মরমদি নহাক্কা য়েৎনবা মহাক অদু ঐগা য়েৎনগনি,
\q1 ঐনা নহাক্কী নচাশিং কনবিগনি~।
\q1
\v 26 নহাকপু ওৎনৈরিবা মখোয়বু ঐনা মখোয় মশাগী শদোং পীজগনি;
\q1 অদুগা মখোয়না অথুম্বা য়ুগুম্না মখোয় মশাগী ঈ থক্তুনা ঙাওগনি;
\q1 অদুগা হকচাং পানবা পূম্নমক্না খঙগনি,
\q1 যেহোবা, ঐদি নহাক্কী কনবিবা মপু,
\q1 নহাক্কী হন্দোকপিবা, যাকোবকী পাঙ্গল্লবা ইবুংঙোনি~।>>
\c 50
\s1 অশেংবা ইবুংঙোগী ঈকাইবা
\q1
\v 1 যেহোবানা অসুম্না হায়,
\q1 <<নহাক্কী নমাগী খাইন-চে অদু কদায়দা লৈবগে ঐনা মহাকপু থাদোকখিবা?
\q1 নৎত্রগা ঐঙোন্দা শেন পূথোক্লিবা কনাগী মফমদা ঐনা নহাকপু য়োন্থোকখ্রবগে?
\q1 য়েংউ, নখোয়গী অয়োল অরানগী মরম্না নখোয়না নশাবু য়োন্থোকখ্রে,
\q1 নখোয়গী লঙজবনা নখোয়গী নমাবু থাদোকখ্রে~।
\q1
\v 2 ঐনা লাকপদা মী অমতা লৈতবা করিগীনো?
\q1 ঐনা কৌবদা খুম্নবা অমতা লৈতবা করিগীনো?
\q1 হন্দোকপা ঙমদনবা ঐগী খূৎ তেল্লব্রা?
\q1 নৎত্রগা কনবিনবা ঐগী পাঙ্গল লৈত্রব্রা?
\q1 য়েংউ, ঐনা চৈবদা ঐনা সমুদ্র কংহল্লি,
\q1 ঐনা তুরেনশিং লমহাঙ ওইহল্লি;
\q1 ঈশিং লৈতবদগী মখোয়গী ঙাশিং নমথীরে,
\q1 খৌরাংবদগী শিরে~।
\q1
\v 3 ঐনা অতিয়া নোংদোন অমুবনা ফিগুম্না শেৎহল্লি,
\q1 অদুগা ঐনা মখোয়বু বোরা ফিনা কূপহল্লি~।>>
\q1
\v 4 <<ইবুংঙো যেহোবানা ঐঙোন্দা তম্বা ফংখ্রবা মীশিংগী মরৈ পীবিরে,
\q1 মদুদি ৱারবা মীদা মতাং চানা করম্না ঙাঙগদগে হায়বা ঐনা খঙননবনি;
\q1 মহাক্না ঐবু অয়ুক অয়ুক্তা হৌদোকই;
\q1 মহাক্না ঐগী নাকোং শিংহনবি,
\q1 তম্বা ফংখ্রবা অমগুম্না তাননবা~।
\q1
\v 5 ইবুংঙো যেহোবানা ঐগী না হাংদোকপিরে;
\q1 অদুগা ঐনা লমহেনখিদে,
\q1 তুংলোমদা লৈথোকখিদে~।
\q1
\v 6 ঐবু ফূবা মখোয়দা ঐগী নঙ্গন ওনশিনখি,
\q1 কোই ফোয়বশিংদা ঐগী খজাইশিং ওনশিনখি;
\q1 ঈকাইবা অমসুং তিন শিৎচিনবিরকপদগী ঐনা ঐগী মায় লোৎখিদে~।
\q1
\v 7 <<মরমদি ইবুংঙো যেহোবানা ঐবু পাংবিগনি;
\q1 মরম অদুনা ঐবু চাং তাহল্লোই;
\q1 মরম অদুনা অকনবা নূঙঙৌগুম্না ঐনা ঐগী মায় ওনশিল্লে,
\q1 ঐ ঈকাইবা নংলোই হায়বা ঐ খঙই~।
\q1
\v 8 ঐবু চুমহনবিবা মহাক অদু ইনাক্তা লৈ,
\q1 কনানা ঐগা য়েৎনগদৌরিবনো?
\q1 ঐখোয় পূন্না লেপমিন্নসি;
\q1 ঐগী মায়োক্তা লৈবা কনানো?
\q1 মহাক ঐগী নাক্তা লাকসনু~।
\q1
\v 9 য়েংউ, ইবুংঙো যেহোবানা ঐবু পাংবিগনি;
\q1 ঐবু লানহনগদৌরিবা মহাক অদু কনানো?
\q1 য়েংউ, মখোয় পূম্নমক ফিরোনগুম্না মন্থগনি;
\q1 তীন্না মখোয়বু চাথোক্কনি~।
\q1
\v 10 <<নখোয়গী নরক্তা কনা লৈবগে যেহোবাবু কিবা,
\q1 মহাক্কী মনাইগী খোঞ্জেন ইনবা,
\q1 মঙান য়াওদনা অমম্বদা চৎপা?
\q1 মহাক্না যেহোবাগী মিংদা চেৎনা থাজসনু,
\q1 মহাক্কী ঈশ্বরদা ঙাজসনু~।
\q1
\v 11 য়েংউ, মৈ হৌরিবা নখোয় পূম্নমক,
\q1 মৈরীকশিংনা নখোয়গী অকোয়বদা কোয়শিল্লি;
\q1 নহাক্কী মৈগী মৈঙান্দা চৎলু, নহাক্না মৈ হৌখ্রবা মৈরীকশিংগী মনুংদা~।
\q1 ঐগী খূত্তগী নখোয়না মসি ফংগনি;
\q1 নখোয়না অৱা অনাদা হিপকনি~।
\c 51
\s1 ঈশ্বরগী লৈহৌবশিংবু থৌগৎপিবা
\q1
\v 1 <<ঐগী ৱা পূক্নীং চঙনা তাও,
\q1 ধর্ম্মচেনবগী মতুং ইল্লিবা নখোয়,
\q1 যেহোবাবু থিরিবা নখোয়;
\q1 নখোয়গী কক্লকফম নূঙজাউদা য়েংউ,
\q1 নখোয়বু তৌদুনা পুথোক্লকফম কোম অদুগী মখুন্দা~।
\q1
\v 2 নখোয়গী নপা অব্রাহামদা য়েংউ,
\q1 নখোয়বু পোকপী সারাদা;
\q1 মরমদি ঐনা মতোমতবু কৌখি,
\q1 মহাকপু য়াইফহনবিখি অমসুং মহাকপু হেঙ্গৎহনবিখি~।>>
\q1
\v 3 মরমদি যেহোবানা সিয়োনবু থেমজিনবিগনি,
\q1 মহাক্না মহাক্কী মাঙ তাকপা মফম পূম্নমক থেমজিনবিগনি;
\q1 মহাক্না মহাক্কী লমহাঙশিংবু এদেনগুম ওইহনগনি,
\q1 মহাক্কী লৈকংলাবু যেহোবাগী ইংখোলগুম ওইহনগনি;
\q1 মসিগী মনুংদা হরাউবা অমসুং নুঙাইবা ফংগনি,
\q1 থাগৎপা অমসুং নুংশিবা ঈশৈগী মখোন তাগনি~।
\q1
\v 4 <<ঐগী ৱা পূক্নীং চঙনা তাও,
\q1 ঐগী মীশিং;
\q1 ঐঙোন্দা ননাকোং ওনশিল্লু,
\q1 হে ঐগী জাতি;
\q1 মরমদি ঐঙোন্দগী ৱায়েন য়াথং থোক্লক্কনি,
\q1 ঐনা ঐগী অচুম্বা ৱায়েন লেঙদনা লৈহনগনি জাতিশিংগী মঙান ওইনবগীদমক~।
\q1
\v 5 ঐগী ধর্ম্মচেনবা নক্লে,
\q1 ঐগী অরান খুবম থোকখ্রে,
\q1 ঐগী পাম্বোমশিংনা মীশিংবু ৱায়েনগনি;
\q1 সমুদ্র মপানগী লমশিংনা ঐঙোন্দা খাঙহৈনা ঙাইজগনি,
\q1 মখোয়না ঐগী পাম্বোমদা পূক্নীং লুম্না থাজগনি~।
\q1
\v 6 অতিয়া নোংদোন্দা নহাক্কী মিৎ য়েংখৎলু,
\q1 মালেম মখাদা য়েংউ;
\q1 মরমদি অতিয়া নোংদোন মৈখুগুম্না মাঙখিগনি,
\q1 মালেম অসি ফিরোনগুম্না মন্থগনি,
\q1 অদুগা মদুদা লৈরিবা মখোয়সু মতৌ অদুগুম্না শিগনি;
\q1 অদুবু ঐগী অরান খুবমদি লোম্বা নাইদনা লৈগনি,
\q1 ঐগী ধর্ম্মচেনবসু লৌথোক্লোই~।
\q1
\v 7 <<ঐগী ৱা পূক্নীং চঙনা তাও,
\q1 ধর্ম্মচেনবা খঙবা নখোয়,
\q1 মথম্মোইদা ঐগী ৱায়েন য়াথং লৈবা মীশিং;
\q1 মীশিংনা চৈবদা কিগনু,
\q1 মখোয়গী খোন্থীনা চৈবদা কিদুনা নিক্কনু~।
\q1
\v 8 মরমদি তীন্না মখোয়বু ফিরোনগুম্না চাগনি,
\q1 অদুগা তীনকূপ্না মখোয়বু শামতুগুম্না চাগনি;
\q1 অদুবু ঐগী ধর্ম্মচেনবদি মতম পূম্নমক্তা লৈগনি,
\q1 ঐগী অরান খুবমদি মীরোন মীরোন্দা লৈগনি~।>>
\q1
\v 9 হৌরো, হৌরো, পাঙ্গল হাপ্পু,
\q1 হে যেহোবাগী পাম্বোম;
\q1 হৌরো, মমাঙঙৈগী নুমিৎশিংদা,
\q1 থায়নগী মীরোনশিংদা তৌবগুম্না~।
\q1 রাহাবপু ককথৎখিবা অদু নহাক নৎত্রা,
\q1 চীংলাইবু শোকহনখিবা?
\q1
\v 10 সমুদ্রবু কংহনখিবা,
\q1 অরুবা ঈপাক্কী ঈশিংবু কংহনখিবা,
\q1 হন্দোকপিরক্লবশিংনা লান্থোক্ননবা অরুবা সমুদ্রদা লম্বী শেম্বিখিবা অদু নহাক নৎত্রা?
\q1
\v 11 মরম অদুনা যেহোবাগী হন্দোকপিখ্রবশিংনা হল্লক্কনি,
\q1 হরাউবগী খোল্লাউগা সিয়োন্দা লাক্কনি,
\q1 অদুগা মখোয়গী কোকথক্তা লোম্বা নাইদবা হরাউবা লৈগনি,
\q1 মখোয়না নুঙাইবা অমসুং হরাউবা ফংগনি;
\q1 অৱাবা অমসুং থম্মেই শোক্না স্বর শাংনা হোনবা চেনখিগনি~।
\q1
\v 12 <<নখোয়বু থেমজিনবিবা মহাক অদু ঐ, হোয় ঐমক্নি~।
\q1 শিগদবা মীবু নহাক্না কিদুনা নিক্কদবা নহাক কনানো,
\q1 নাপীগুম ওইহনগদবা তাইবং মীগী মচাবু?
\q1
\v 13 নহাক্কী শেম্বিবা মপু যেহোবাবু কাউথোকই,
\q1 মহাক্না অতিয়া নোংদোন শন্দোকখি,
\q1 অদুগা মালেমগী য়ূম্ফমশিং থোনবিখি;
\q1 ওৎনৈরিবা মী অদুগী মৈ হৌনা শাউবগী মরম্না মাঙহন্নবা মহাক্না থৌরাঙ তৌবদা নহাক্না নুমিৎ খুদিংগী তত্তনা কিখি~।
\q1 অদুবু ওৎনৈরিবা মী অদুগী মৈ হৌনা শাউবা অদু কদায়দা লৈ?
\q1
\v 14 লোই থাবা লানফা অদু থুনা থাদোক্কনি,
\q1 অদুগা মহাক্না কোমদা শিরোই,
\q1 মহাক্কী তলসু ৱাৎলোই~।
\q1
\v 15 মরমদি ঐদি যেহোবা নহাক্কী ঈশ্বরনি,
\q1 সমুদ্রবু খাইদোক্তুনা মহাক্কী ঈরাউখোন থোকহল্লে;
\q1 লান্মী তেঙ্গোলশিংগী যেহোবাদি মহাক্কী মিংনি~।
\q1
\v 16 ঐনা নহাক্কী চীন্দা ঐগী ৱাশিং থম্লে;
\q1 অদুগা ঐনা নহাকপু ঐগী খূৎকী মরুম্না কূপশিল্লে,
\q1 মদুনা ঐনা অতিয়া নোংদোন লৈহন্নবা,
\q1 মালেমগী য়ূম্ফমশিং থোন্নবা,
\q1 সিয়োন্দা হায়য়ু,
\q1 <নহাক ঐগী মীশিংনি~।> >>
\s1 সিয়োনগী ঙমদবা ঙাকপিবা
\q1
\v 17 হৌরো, হৌরো!
\q1 লেপখৎলো, হে যেরূশালেম,
\q1 যেহোবাগী খূত্তগী মহাক্কী শাথিনা শাউবগী তেঙ্গোৎ থকখিবা নহাক~।
\q1 ঙাওহনবগী তেঙ্গোত্তগী নহাক্না থক্তুনা লোইনা লেকথোকখি~।
\q1
\v 18 মহাক্না পোকচবা মচা নিপা পূম্নমক্কী মরক্তা মহাকপু চিংবিগদবা কনা অমতা লৈতে;
\q1 মহাক্না য়োকখৎচরকপা মচা নিপা পূম্নমক্কী মরক্তা মহাকপু মখূৎ পায়দুনা চিংবিগদবা কনা অমতা লৈতে~।
\q1
\v 19 হীরম অনী অসি নঙোন্দা লাক্লে;
\q1 কনানা নহাক্কীদমক পূক্নীং ৱাবিগনি?
\q1 অমাঙবা অমসুং তুম্না মাঙবা,
\q1 চাক্তাঙবা অমসুং থাঙশাং;
\q1 কনাগী মপান্না ঐনা নহাকপু থেমজিনগনি?
\q1
\v 20 নহাক্কী নচা নিপাশিং তুকথরে,
\q1 মখোয়না লমজাও পূম্নমক্কী মচীন্দা তাদুনা লৈ,
\q1 লাংদা থুরবা শবেং অমগুম্না;
\q1 মখোয় যেহোবাগী শাথিনা শাউবনা থল্লি,
\q1 নহাক্কী ঈশ্বরগী চৈবনা~।
\q1
\v 21 মরম অদুনা মসি তাও,
\q1 অৱাবা নংলবী,
\q1 ঙাওরবী, অদুবু য়ুনা ঙাওবদি নত্তে~।
\q1
\v 22 নহাক্কী নবুংঙো, মহাক্কী মীশিংগীদমক ৱা য়েৎনবিবা যেহোবা নহাক্কী ঈশ্বরনা অসুম্না হায়,
\q1 <<য়েংউ, ঐনা নহাক্কী খূত্তগী ঙাওহনবগী তেঙ্গোৎ,
\q1 ঐগী শাথিনা শাউবগী তেঙ্গোৎ লৌথোক্লে~।
\q1 নহাক্না মসি অমুক হন্না থক্লরোই~।
\q1
\v 23 অদুবু ঐনা মসি নহাকপু ৱাহনবা মখোয়গী খূত্তা থমগনি,
\q1 মখোয়না নঙোন্দা হায়খি,
\q1 <ঐখোয়না নথক্তা চৎনবা হিপথৌ~।>
\q1 নহাক্না নহাক্কী হকচাং অদু লৈপাক্কুম্না থম্লে,
\q1 লমজাওগুম্না, মথক্তা চৎপা মখোয়গীদমক~।>>
\c 52
\s1 ঈশ্বরনা ইস্রায়েলবু কনবিবা
\q1
\v 1 হৌরো, হৌরো!
\q1 নহাক্কী পাঙ্গল হাপ্পু, হে সিয়োন;
\q1 নহাক্কী ফজরবা ফিরোনশিং শেৎলু,
\q1 হে যেরূশালেম, অশেংবী সহর!
\q1 মরমদি ঊন কক্তবশিং অমসুং অমাংবশিং,
\q1 নঙোন্দা অমুক হন্না লাক্লরোই~।
\q1
\v 2 নশাদগী ঊফুল কন্থোকউ,
\q1 হৌগত্তুনা ফম্মু, হে যেরূশালেম,
\q1 নহাক্কী ঙক্কী অফা অপুন্দগী নশাবু লৌথোকউ,
\q1 হে লানফা ওইরিবী সিয়োনগী নিঙোন!
\q1
\v 3 মরমদি যেহোবানা অসুম্না হায়,
\q1 <<নখোয়না নশাবু অরেম্বদা য়োনখ্রে,
\q1 নখোয়বু শেন য়াওদনা হন্দোক্কনি~।>>
\q1
\v 4 ইবুংঙো যেহোবানা অসুম্না হায়,
\q1 <<ঐগী মীশিংনা অহানবদা ইজিপ্তা লম্লান্দুনা লৈরুনবা মদুদা চৎখি;
\q1 অদুদগী আশিরিয়াগী মীশিংনা মরম লৈতনা মখোয়বু ওৎনৈবিখি~।
\q1
\v 5 মরম অদুনা হৌজিক মফম অসিদা ঐগী করি লৈবগে?>>
\q1 যেহোবানা হায়, <<মরমদি ঐগী মীশিংবু অরেম্বদা পুরে~।
\q1 মখোয়গী মথক্তা পাল্লিবশিংনা মখোয়বু কপ লাউহল্লি,>>
\q1 যেহোবানা হায়, <<নুমিৎ খুদিংগী তত্তনা ঐগী মিংবু থীনা ঙাঙই~।
\q1
\v 6 মরম অদুনা ঐগী মীশিংনা ঐগী মিং খঙগনি;
\q1 মরম অদুনা নুমিৎ অদুদা মখোয়না খঙগনি মদুদি ৱা ঙাঙলিবা মহাক অদু ঐনি,
\q1 <য়েংউ, মসি ঐনি~।> >>
\q1
\v 7 চীংথকশিং অদুদা অফবা ৱাপাউশিং পুরকপা মহাক্কী খোঙশিং কয়াদা নিংথিজখ্রবা!
\q1 মহাক্না ঈঙথবা লাউথোকই,
\q1 অফবগী অফবা ৱাপাউশিং পুরকই,
\q1 অরান খুবম লাউথোকই,
\q1 মহাক্না সিয়োন্দা হায়,
\q1 <<নহাক্কী ঈশ্বরনা পাল্লি~।>>
\q1
\v 8 নহাক্কী সন্ত্রিশিংনা খোঞ্জেন ৱাংনা লাউখৎকনি,
\q1 মখোয়না হরাউবগী খোল্লাউ পূন্না শক্তুনা লাউখৎকনি,
\q1 মখোয়না মিৎকা মিৎকা চানগনি,
\q1 যেহোবানা সিয়োনবু অমুক হন্না পুরকপদা~।
\q1
\v 9 হরাউবগী খোল্লাউ পূন্না শক্তুনা লাউখৎলু,
\q1 যেরূশালেমগী অমাঙবা মফমশিং নখোয়,
\q1 মরমদি যেহোবানা মহাক্কী মীশিংবু থেমজিনবিরে,
\q1 মহাক্না যেরূশালেম্বু হন্দোকপিরে~।
\q1
\v 10 যেহোবানা মহাক্কী অশেংবা পাম্বোম তিংলে জাতি পূম্নমক্কী মিৎয়েংদা,
\q1 অদুগা মালেমগী অরোইবা পূম্নমক্না উগনি ঐখোয়গী ঈশ্বরগী অরান খুবম~।
\q1
\v 11 চত্থোকউ, চত্থোকউ,
\q1 মফম অদুদগী থোকউ,
\q1 অমাংবা পোৎ অমতা শোক্কনু;
\q1 মহাক্কী মনুংদগী থোকউ,
\q1 নশাবু শেংহল্লু;
\q1 যেহোবাগী পাত্রশিং পুবা নখোয়~।
\q1
\v 12 অদুবু নখোয়না তহা তহানা থোক্লোই,
\q1 চেন্দুনা চৎলোই;
\q1 মরমদি যেহোবানা নখোয়গী মাঙদা চৎকনি,
\q1 অদুগা ইস্রায়েলগী ঈশ্বরনা নখোয়গী তুংদা ঙাক-শেনবিগনি~।
\q1
\v 13 য়েংউ, ঐগী ইনাইনা হৈশিংনা তৌগনি,
\q1 মহাকপু ৱাংহনগনি, চাউহনগনি অমসুং য়াম্না ৱাংথোইহনগনি~।
\q1
\v 14 ময়াম্না নঙোন্দা ঙক্নবগুম্না,
\q1 মহাক্কী মায়থোং অদু মী অমগী নৎত্রে,
\q1 মহাক্কী শকফম অদু মীগী মচা নিপাশিংগী শকফম নৎত্রে~।
\q1
\v 15 অসুম্না মহাক্না জাতি ময়াম্বু ঈ খিক্কনি,
\q1 মহাক্কী মরম্না নিংথৌশিংনা মখোয়গী মচীন উমশিনগনি;
\q1 মরমদি মখোয়দা হায়খিদ্রিবা অদু মখোয়না উগনি,
\q1 অদুগা মখোয়না তাখিদ্রিবা অদু মখোয়না ৱাখল তাগনি~।
\c 53
\s1 পাপ পুবিবা মনাই
\q1
\v 1 কনানা ঐখোয়গী পাউদম থাজরবগে?
\q1 কনাদা যেহোবাগী পাম্বোম ফোংদোক্লবগে?
\q1
\v 2 মহাক্না মহাক্কী মাঙদা তনৌ তনৌবা পাম্বী অমগুম হৌগনি,
\q1 অকংবা লৈপাক্তা মরু অমগুম;
\q1 মহাক্কী নিংথিজবা লৈতে,
\q1 ফজবা লৈতে,
\q1 ঐখোয়না মহাকপু উবদা,
\q1 ঐখোয়গী পূক্নীং হুগদবা ফজবা অমতা মঙোন্দা লৈতে~।
\q1
\v 3 মীশিংনা মহাকপু উশিৎ থৌওইবিদ্রে অমসুং য়াবিদ্রে,
\q1 অৱাবা ফংবা মীনি অমসুং পূক্নীং ৱাদুনা লৈবনি,
\q1 অদুগা মঙোন্দগী মায়থোং লোৎখিবগুম্না ঐখোয়না লোৎলি;
\q1 মহাকপু উশিৎ থৌওইবিদ্রে,
\q1 ঐখোয়না মহাকপু ঈকাই খুম্নবিদ্রে~।
\q1
\v 4 তশেংনমক মহাক মশামক্না ঐখোয়গী লায়না থোঙ্গত্তুনা পুবিরে,
\q1 ঐখোয়গী অৱা অনা পুবিরে;
\q1 অদুম ওইনমক ঐখোয়না খনখি,
\q1 মহাক্তি য়ৈবিরে,
\q1 ঈশ্বরগী চৈনা ফংলে অমসুং ৱাহল্লে~।
\q1
\v 5 অদুবু ঐখোয়গী লঙজবগীদমক মহাকপু শোকহনখি,
\q1 ঐখোয়গী অয়োল অরানগীদমক মহাক পোপহনখি;
\q1 ঐখোয়না ঈঙথবা ফংনবগীদমক চুমথোকপিবা অদু মহাক্কী মথক্তা তাখি,
\q1 অদুগা মহাক্কী চৈফম্না ঐখোয়বু ফহনখি~।
\q1
\v 6 ঐখোয় পূম্নমক য়াউ শঙ্গুগুম্না শেরান্নদুনা চৎখ্রে;
\q1 ঐখোয় খুদিংমক মাগী মাগী লম্বীদা লৈথোকখ্রে;
\q1 যেহোবানা ঐখোয় পূম্নমক্কী অয়োল অরান মহাক্কী মথক্তা তাহল্লে~।
\q1
\v 7 মহাকপু ওৎনৈবিরে অমসুং মহাকপু ৱাহল্লে,
\q1 অদুম ওইনমক মহাক্না মচীন কাথোকখিদে;
\q1 শা হাৎফমদা য়াউ মচা অমগুম্না মহাকপু পুরক্লে,
\q1 য়াউনা মতু ককপা মীগী মমাঙদা লোন থোক্তবগুম্না,
\q1 মহাক্না মচীন কাথোকখিদে~।
\q1
\v 8 মহাকপু ওৎনৈদুনা অমসুং ৱায়েন্দুনা পুথোকখি,
\q1 কনানা মহাক্কী মীরোনবু লাউথোক্কনি?
\q1 মরমদি মহাক অহিংবগী লৈবাক্তগী লৌথোকখ্রে;
\q1 ঐগী মীশিংগী লঙজবগীদমক মহাকপু য়ৈখ্রে~।
\q1
\v 9 মহাক্কী মোংফম ঈশ্বর নীংদবশিংগা শেমখি,
\q1 অদুবু মহাক্না শিবদা ইনাক খুনবা অমগা লোয়নখি,
\q1 মরমদি মহাক্না হিংসা তৌখিদে,
\q1 মহাক্কী মচীন্দা মরৈ মরা লৈরমদে~।
\q1
\v 10 অদুম ওইনমক মহাকপু পোপহনবা অসি যেহোবাগী অপেনবা ওইরে;
\q1 মহাক্না মহাকপু ৱাহনখি~।
\q1 নহাক্না মহাক্কী থৱায়বু পাপকী কৎনপোৎ ওইহনবদা,
\q1 মহাক্না মহাক্কী ধারা উজগনি,
\q1 মহাক্না মহাক্কী নুমিৎশিং শাংদোকহনগনি,
\q1 মহাক্কী খূত্তা যেহোবাগী অপেনবা থুংগনি~।
\q1
\v 11 মহাক্না মহাক্কী থৱায়গী অৱাবা অদু উদুনা পেঞ্জগনি;
\q1 মহাক্কী খঙবগী মপান্না ঐগী ধর্ম্মচেনবা ইনাইনা ময়াম্বু চুমহনবিগনি;
\q1 মরমদি মহাক্না মখোয়গী অয়োল অরান পুবিগনি~।
\q1
\v 12 মরম অদুনা অচৌ অশাংগী মরক্তা ঐনা মহাক্কী শরূক পীগনি,
\q1 অদুগা মহাক্না অকনবশিংগা লান্দগী মুল্লকপা পোৎ য়েন্নগনি,
\q1 মরমদি মহাক্না শিবা ফাওবা মহাক্কী থৱায় হৈদোক্লে,
\q1 অদুগা মহাক লঙজবশিংগী মরক্তা মশীং চনখ্রে,
\q1 মহাক্না ময়ামগী পাপ পুবিখ্রে,
\q1 লঙজবশিংগীদমক নোঞ্জবিখ্রে~।
\c 54
\s1 ঈঙথবগী লোম্বা নাইদবা ৱালেপ
\q1
\v 1 <<হে চাবোক্তবী, অঙাং লৈতবী নহাক ঈশৈ শকউ~।
\q1 ঈশৈ শক্কৎলু, হৌনা লাউখৎলু,
\q1 নাউয়েক্তবী নহাক!
\q1 মরমদি অমাঙবগী মচাশিংনা লুহোংলবী নুপীগী মচাশিংদগী য়াম্বা হেল্লি,>> যেহোবানা হায়~।
\q1
\v 2 <<নহাক্কী ফিয়ূমগী মফম চাউহল্লু,
\q1 অদুগা মখোয়না নহাক্কী লৈফম ফিয়ূমগী ফিখনশিং তিংথোকসনু;
\q1 পায়শিন্দুনা থমগনু, নহাক্কী থৌরীশিং শাংদোকহল্লু,
\q1 নহাক্কী উচুপশিং কনহল্লু~।
\q1
\v 3 মরমদি নহাক্না য়েৎতা অমসুং ওইদা শন্দোক্কনি,
\q1 অদুগা নহাক্কী ধারানা জাতিশিংবু ফংফম থোকপা ওইনা ফংজগনি,
\q1 অমাঙবা সহরশিং খুন্দাহল্লগনি~।
\q1
\v 4 <<কিগনু, মরমদি নহাকপু ঈকাইবা নংহল্লোই,
\q1 অদুগা নহাক চোপ্পা ফাওগনু,
\q1 মরমদি নহাকপু ঈকাইহল্লোই;
\q1 মরমদি নহাক্না নহাক্কী নহা ওইরিঙৈদা ঈকাইবা নংখিবা অদু কাউরগনি,
\q1 অদুগা নহাক্না লুখ্রাবী ওইবগী অথীবা মিংচৎ অদু অমুক হন্না নীংশিংলরোই~।
\q1
\v 5 মরমদি নহাকপু শেম্বিবা মপুনা নহাক্কী নপুরোইবনি,
\q1 মহাক্কী মিংদি লান্মী তেঙ্গোলশিংগী যেহোবানি;
\q1 ইস্রায়েলগী অশেংবা ইবুংঙোদি নহাক্কী হন্দোকপিবা মপুনি;
\q1 মহাক অসি মালেম অপূম্বগী ঈশ্বর কৌই~।
\q1
\v 6 মরমদি যেহোবানা নহাকপু কৌরবনি,
\q1 থাদোকপিরবী অমসুং পূক্নীং ৱাজরবী নুপীগুম,
\q1 অমদি নহা ওইরিঙৈগী থৌওইবিদ্রবী নুপীগুম্না,>>
\q1 নহাক্কী ঈশ্বরনা হায়~।
\q1
\v 7 <<মরমদি তেনখ্রবা মিৎকুপ অমতংগীদমক ঐনা নহাকপু থাদোক্লুরে,
\q1 অদুবু য়াম্না চানবিদুনা ঐনা নহাকপু অমুক খোমজিনবনি~।
\q1
\v 8 ঐনা খঙশাউ শাউদুনা নঙোন্দগী মিৎকুপ অমতংগীদমক ইমায় লোৎশিল্লুরে,
\q1 অদুবু লোম্বা নাইদবা লেঙদ্রবা নুংশিবনা ঐনা নহাকপু চানবিরগনি,>>
\q1 নহাক্কী হন্দোকপিবা মপু যেহোবানা হায়~।
\q1
\v 9 <<মরমদি মসি ঐঙোন্দা নোৱাগী ঈশিং ঈচাউগুম্বনি;
\q1 মরমদি নোৱাগী ঈশিং ঈচাউ অদুনা মালেম্বু অমুক হন্না থূম্লরোই হায়না ঐনা ৱাশক্লে,
\q1 মতৌ অদুম্না ঐনা নঙোন্দা অমুক হন্না শাউররোই,
\q1 নহাকপু চৈররোই হায়না ঐনা ৱাশক্লে~।
\q1
\v 10 মরমদি চীংজাউশিং চত্থোকখ্রগনি অমসুং চীংশিং লৌথোকখিগনি;
\q1 অদুবু ঐগী লেঙদ্রবা নুংশিবদি নঙোন্দগী চত্থোক্লরোই,
\q1 ঐগী ঈঙথবগী ৱালেপ্নবা অদুসু লৌথোক্লোই,>>
\q1 নহাকপু চানবিবা, যেহোবানা হায়~।
\q1
\v 11 <<হে অৱাবা নংলবী,
\q1 নোং নুংশিৎনা হাই হুম্লবী অমসুং কনানসু থেমজিনবিদ্রবী!
\q1 য়েংউ, ঐনা নহাক্কী নূঙশিং অরংবা নূঙশিংগী মরক্তা থম্বিগনি,
\q1 শ্যাফাইর নূঙশিংনা নহাক্কী য়ূম্ফমশিং ওইহনগনি~।
\q1
\v 12 ঐনা নহাক্কী থোঙনাউশিং অদু মমল য়াম্বা নূঙনা,
\q1 নহাক্কী থোঙজাউশিং তম্ফায়াইনা,
\q1 নহাক্কী চেকপলশিং ফজবা নূঙশিংনা শেমগনি~।
\q1
\v 13 যেহোবানা নহাক্কী নচা পূম্নমক তম্বিগনি;
\q1 নহাক্কী নচাশিংদা য়াম্না ঈঙথবা লৈগনি~।
\q1
\v 14 নহাকপু ধর্ম্মচেনবদা লেঙদনা লৈহনগনি;
\q1 ওৎনৈবদগী নহাক থাপ্না লৈগনি,
\q1 মরমদি নহাক্না কিররোই;
\q1 কিদুনা নিকপদগী থাপ্না লৈগনি,
\q1 মরমদি মদু নহাক্কী ননাক্তা লাক্লরোই~।
\q1
\v 15 তশেংনমক মখোয় শোয়দনা পূনশিনগনি, মদু ঐনা নত্তে;
\q1 নহাক্কী মায়োক্তা পূনশিনবা খুদিংমক নহাক্কী মরম্না তুগনি~।
\q1
\v 16 য়েংউ, মৈগী মৈতাল কাম্লিবা য়োৎ শূবা অদু ঐনা শেম্লে,
\q1 মশাগী থবক্কীদমক খূৎশূ খূৎলাই শারি;
\q1 তুম্না মাঙহন্ননবা ঐনা মাঙহনবা মী শেম্লে~।
\q1
\v 17 নহাক্কী মায়োক্তা শেম্বা খূৎলাই অমতা মহৈ য়াল্লোই,
\q1 ৱায়েনবা মতমদা নহাক্কী মায়োক্তা ঙাঙবা লৈ খুদিংমক নহাক্না অরানবা তাহনগনি~।
\q1 মসি যেহোবাগী মনাইশিংগী ফংফম থোকপনি,
\q1 অদুগা মখোয়গী ধর্ম্মচেনবা অদু ঐঙোন্দগীনি,>>
\q1 যেহোবানা হায়~।
\c 55
\s1 ঈশ্বরগী থৌজানতনা অরান খুবম
\q1
\v 1 <<হে খৌরাংজবা মী খুদিংমক,
\q1 নখোয় ঈশিং মনাক্তা লাকউ,
\q1 অদুগা শেন লৈতবা নখোয় লাক্তুনা লৈরগা চাও;
\q1 হোয়, লাক্তুনা য়ু অমসুং শঙ্গোম লৈয়ু শেন য়াওদনা অমসুং মমল তিংদনা~।
\q1
\v 2 চিঞ্জাক নত্তবা অদুগীদমক নখোয়না শেন শিজিন্নরিবা করিগীনো?
\q1 পেনহনবা ঙমদবা অদুগীদমক নখোয়না শূরিবা করিগীনো?
\q1 ঐনা হায়বা অসি পূক্নীং চঙনা তাও অমসুং অফবা চাও,
\q1 অদুগা নহাক্কী থৱায়না মহাউদা হরাউজসনু~।
\q1
\v 3 নখোয়গী নাকোং চেপথরকউ অমসুং ঐগী নাক্তা লাকউ~।
\q1 তাও, নহাক্কী থৱায় হিংজগনি;
\q1 ঐনা নহাক্কা লোম্বা নাইদবা ৱালেপ্নবা অমা লেপ্নগনি,
\q1 দেবিদতা উৎখিবা লেঙদ্রবা নুংশিবা অদুগী মতুং ইন্না~।
\q1
\v 4 য়েংউ, ঐনা মহাকপু মীশিংদা সাক্ষী ওইনবা মীশিংগীদমক লুচিংবা অমসুং য়াথং পীবা মী ওইনা পীরবনি~।
\q1
\v 5 য়েংউ, নহাক্না খঙদবা জাতি অমা নহাক্না কৌগনি,
\q1 নহাকপু খঙদবা জাতিশিংনা নঙোন্দা চেনশিল্লক্কনি,
\q1 নহাক্কী ঈশ্বর যেহোবাগী,
\q1 ইস্রায়েলগী অশেংবা ইবুংঙোগী মরম্না;
\q1 মরমদি মহাক্না নহাকপু নতিক নঙান চাউহনবিরে~।>>
\q1
\v 6 নখোয়না যেহোবাবু ফংবা য়ারিঙৈদা থিজহৌ,
\q1 মহাক্না নক্না লৈরিঙৈদা মহাকপু কৌজৌ~।
\q1
\v 7 ঈশ্বর নীংদবা মীশিংনা মশাগী লম্বী,
\q1 পূক্নীং ফত্তবা মীশিংনা মশাগী ৱাখলশিং থাদোকসনু~।
\q1 মহাক্না যেহোবাদা হল্লকসনু,
\q1 অদুগা মহাক্না মঙোন্দা চানবিবা ফংজগনি;
\q1 মহাক্না ঐখোয়গী ঈশ্বরদা হল্লকসনু,
\q1 মরমদি মহাক্না মপূঙ ফানা ঙাকপিগনি~।
\q1
\v 8 <<মরমদি ঐগী ৱাখলশিং নহাক্কী ৱাখলশিং নত্তে,
\q1 অদুগা নখোয়গী লম্বীশিং ঐগী লম্বীশিং নত্তে,>>
\q1 যেহোবানা হায়,
\q1
\v 9 <<অতিয়া নোংদোন্না মালেমদগী হেন্না ৱাংবগুম,
\q1 ঐগী লম্বীশিংনা নখোয়গী লম্বীশিংদগী,
\q1 ঐগী ৱাখলশিংনা নখোয়গী ৱাখলশিংদগী হেন্না ৱাংই~।
\q1
\v 10 <<নোং অমসুং উন্না অতিয়াদগী তারকপদা মফম অদুদা অমুক হনখিদবগুম,
\q1 অদুবু মালেম্বু চোৎহল্লগা য়েন্নিঙ হুলহন্দুনা মরূ হুনবা মীদা মরূ অচাবা মীদা চিঞ্জাক পীবগুম,
\q1
\v 11 ঐগী চীন্দগী থোকখিবা ঐগী ৱাহৈনা অদুগুম ওইগনি;
\q1 মদু ঐঙোন্দা লেম্না হল্লক্লোই,
\q1 অদুবু মদুনা ঐগী অপাম্বা থুংহনগনি,
\q1 ঐনা থাখিবা মরম অদুদগীদমক মদুনা মহৈ য়ানগনি~।
\q1
\v 12 <<মরমদি নখোয়না হরাউনা চত্থোক্কনি,
\q1 নখোয়বু ঈঙথনা পুথোকপিগনি;
\q1 চীংজাউশিং অমসুং চীংশিংনা নখোয়গী মাঙদা ঈশৈ শক্কৎলক্কনি,
\q1 অদুগা লমগী উপাল পূম্নমক্না খূবাক খূগনি~।
\q1
\v 13 তিংখং মোংশোংগী মহুত্তা ফর উপাল,
\q1 তিংখং পাম্বীগী মহুত্তা মর্টল উপাল হৌরক্কনি;
\q1 অদুগা মদুনা যেহোবাগী মফমদা মিংচৎ,
\q1 মাঙলোইদবা লোম্বা নাইদবা খূদম অমা ওইগনি~।>>
\c 56
\s1 অতোপ্পা জাৎশিংগী অরান খুবম
\q1
\v 1 যেহোবানা অসুম্না হায়,
\q1 <<নখোয় চুম্না ৱায়েল্লু অমসুং ধর্ম্মচেনবগী থবক তৌ;
\q1 মরমদি ঐগী অরান খুবম নকশিল্লক্লে,
\q1 ঐগী ধর্ম্মচেনবা ফোংদোক্কদৌরি~।
\q1
\v 2 মসি তৌবা মী অদু য়াইফবনি,
\q1 মসি পায়দুনা লৈজবা মীগী মচা নিপা,
\q1 অদুগা পোত্থাবা নুমিৎ মাংহন্দবা,
\q1 ফত্তবা পূম্নমক তৌগদবদগী মহাক্কী মখূৎ খামজবা মহাক~।>>
\q1
\v 3 যেহোবাদা নপচবা মীরৈবাক মচানসু হায়দসনু,
\q1 <<যেহোবানা ঐবু মহাক্কী মীশিংদগী পুমতোং তোঙানহল্লে;>>
\q1 ফৈদাশিংনসু হায়দসনু,
\q1 <<য়েংউ, ঐ অকংবা উপাম্বীনি~।>>
\q1
\v 4 মরমদি যেহোবানা অসুম্না হায়,
\q1 <<ঐগী পোত্থাবা নুমিৎ ঙাকপা,
\q1 ঐগী অপাম্বা অদু খন্দোকপা,
\q1 ঐগী ৱালেপ্নবা ঙাকপা ফৈদাশিংদা,
\q1
\v 5 মখোয় অদুদা ঐনা পীবিগনি ঐগী শঙ মনুংদা চেকপল মনুংদা মফম অমা অমসুং মিং অমা,
\q1 অদুগা ইচা নিপা অমসুং ইচা নুপীশিংগী মিংদগী হেন্না ফবা ঐনা মখোয়দা মাঙলোইদবা লোম্বা নাইদবা মিং অমা পীবিগনি~।
\q1
\v 6 <<যেহোবাগী থৌগল তৌনবা,
\q1 মহাক্কী মিং নুংশিজনবা,
\q1 মহাক্কী মনাই ওইনবা যেহোবাদা নপচবা মীরৈবাক মচা নিপাশিংবুসু;
\q1 অদুগা পোত্থাবা নুমিৎ মাংহন্দনবা ঙাকচবা,
\q1 ঐগী ৱালেপ্নবা চেৎনা পায়জবা মী খুদিংবু,
\q1
\v 7 ঐনা ঐগী অশেংবা চীংদা মখোয়বু পুরক্কনি,
\q1 অদুগা ঐনা মখোয়বু ঐগী হায়জনবগী শঙদা হরাউহনগনি;
\q1 ঐনা মখোয়গী মৈ থাদোকপগী কৎনপোৎশিং,
\q1 মখোয়গী ঈরাৎপশিং অদু ঐগী লাৎনপূং মথক্তা লৌশিনবিগনি;
\q1 মরমদি ঐগী য়ূম মী পূম্নমক্কী হায়জবগী য়ূম কৌগনি~।>>
\q1
\v 8 ইস্রায়েলগী তান্থোকখ্রবশিংবু খোমজিনবিবা ইবুংঙো,
\q1 যেহোবানা হায়,
\q1 <<অদুম ওইনমক ঐনা অতোপ্পসু মঙোন্দা খোমজিনবিগনি মঙোন্দা খোমজিনখ্রবা মখোয় অদুতা নত্তনা~।>>
\q1
\v 9 হে লম্লক্কী শা, নখোয় পূম্নমক চাননবা লাকউ~।
\q1 হে উমংদা লৈবা শা, নখোয় পূম্নমক,
\q1
\v 10 মহাক্কী সন্ত্রিশিং অদু মিত্তাঙবনি,
\q1 মখোয় পূম্নমক অপঙবনি,
\q1 মখোয় পূম্নমক মখোন থোক্তবা হূইশিংনি,
\q1 মখোয়না খোংবা ঙমদে~।
\q1 মখোয় তূমদুনা লৈ,
\q1 কূন্দুনা লৈ অমসুং উইবা পাম্বনি~।
\q1
\v 11 হোয়, মখোয় \f + \fr 56:11 \fk করাম চাউবা: \ft হিব্রুদা <<থৱায় কনবা~।>>\f*করাম চাউবা হূইশিংনি,
\q1 মপূক থনবা খক লৈতবা~।
\q1 অদুগা মখোয় অদু ৱাখল তাদবা য়াউশেনবশিংনি;
\q1 মখোয় পূম্নমক মখোয় মশাগী লম্বীতা য়েংই,
\q1 অদুগা মখোয় মশাগী ওইজনবা মশাগীতা মখোয় পূম্নমক্না খল্লি~।
\q1
\v 12 মখোয়না হায়, <<লাকউ,
\q1 ঐনা য়ু লৌরুগনি,
\q1 ঐখোয়না ময়াই কাবা য়ু থন্না থক্কনি,
\q1 হয়েংসু ঙসিগুম্না ওইগনি,
\q1 হেন্নদুম মরাং কায়বা ওইগনি~।>>
\c 57
\s1 ইস্রায়েলগী কান্নদ্রবা লাই মূর্ত্তিশিং
\q1
\v 1 ধর্ম্মচেনবশিং মাঙলি,
\q1 কনা অমতনা মদু মথম্মোইদা খন্দে;
\q1 থাজবা য়াবা মীশিংবু লৌথোকখি,
\q1 ধর্ম্মচেনবশিংবু লাক্কদবা ফত্তবদগী লৌথোকখিবনি হায়বা কনানসু খন্দ্রে~।
\q1
\v 2 মহাক্না ঈঙথবদা চঙজগনি,
\q1 মহাক্কী চুম্না চৎচবা অদুদা মখোয়না মখোয়গী ফমুংদা পোত্থাজগনি~।
\q1
\v 3 <<অদুবু মফম অসিদা লাকউ, হীকাপ য়াইকাপ্পগী মচা নিপাশিং,
\q1 নুপী লান্নবা অমসুং ওক্তবীগী ধারাশিং নখোয়!
\q1
\v 4 নখোয়না কনাবু লক্নরিবনো?
\q1 কনাগী মায়োক্তা নচীন কাথোক্লগা নরৈ তিংথোক্লিবনো?
\q1 নখোয় লঙজবগী মচাশিং,
\q1 মীনম্বগী ধারা নৎত্রা?
\q1
\v 5 মনা পূঙবা উপাল খুদিংগী মখাদা লাই মূর্ত্তিনা নশামকপু অপাম মিহৌহল্লি~।
\q1 অদুগা লোকচপশিংদা অঙাং মচাশিং হাৎলি,
\q1 নূঙজাউশিংগী চেখায়বা মফমদা~।
\q1
\v 6 লোকচপকী অনানবা নূঙশিংগী মরক্তা নহাক্কী শরূক্নি;
\q1 মখোয়, মখোয় অদু নহাক্কী শরূক্নি!
\q1 মখোয় অদুদা নহাক্না থক্নবগী কৎনপোৎ অদু হৈরে,
\q1 নহাক্না মদুদা মহৈ মরোংগী কৎনপোৎ অদু কৎখ্রবনি~।
\q1 অদুনা ঐনা মদুদা ঈঙথবা ফংগদ্রা?
\q1
\v 7 <<ৱাংখ্রবা অৱাংবা চীংথক্তা নহাক্না নহাক্কী ফমুং থারবনি;
\q1 মফম অদুমক্তদা নহাক্না ঈরাৎপা কৎনবা কাখৎখি~।
\q1
\v 8 থোঙশিং অমসুং থোঙবাশিংগী মতুংদা নহাক্না নহাক্কী নীংশিং খূদম থমখি;
\q1 মরমদি নহাক্না ঐ নত্তবা অমগীদমক নশাগী ফি লৌথোকখি,
\q1 মখোয়গী মফমদা কাখৎখি;
\q1 নহাক্না নশাগী ফমুং চাউথোকহনখি অমসুং মখোয়গা ৱালেপ্নখি;
\q1 নহাক্না মখোয়গী ফমুং পামখি,
\q1 অদুগা মফম অদুদা নহাক্না ফি থোকপা উখি~।
\q1
\v 9 নহাক্না থাউ তৈদুনা নিংথৌগী মফমদা চৎখি,
\q1 নহাক্কী নুংশিবা মনম হেনগৎহনখি;
\q1 নহাক্না নহাক্কী পাউ পুবা মীশিংবু থাপ্না থাখি,
\q1 অদুগা নশামকপু খম্নুং লৈবাক ফাওবা পুথখি~।
\q1
\v 10 নহাক্কী লম্বী শাংবগী মরম্না নহাক চোকথরে;
\q1 অদুম ওইনমক নহাক্না হায়দে,
\q1 <আশা লৈত্রে~।>
\q1 নহাক্কী নখূৎ নৌহৌননা পাঙ্গল ফংলে;
\q1 মরম অদুনা নহাক তুকথদ্রে~।
\q1
\v 11 <<কনাদগী অকি অখং পোক্তুনা নহাক্না মীনমখিবনো,
\q1 অদুগা ঐবু নীংশিংখিদবনো অমসুং নপূক্নীংদা থমখিদবনো?
\q1 ঐনা মমাঙঙৈদগী তূমিন্না লৈরকপদগী নহাক্না ঐবু কিদবা নৎত্রা?
\q1
\v 12 ঐনা নহাক্কী ধর্ম্মচেনবা অমসুং নহাক্কী থবকশিং লাউথোক্কনি;
\q1 মরমদি মখোয় অদু নঙোন্দা কান্নরোই~।
\q1
\v 13 নহাক্না কপচবদা,
\q1 নহাক্কী খোমজিল্লকপা লাই মূর্ত্তিশিংনা নহাকপু কনবিসনু,
\q1 অদুবু নুংশিৎনা মখোয় পূম্নমক পুগনি,
\q1 লিরি লিরি শিৎপা নুংশিৎনা মখোয়বু পুথোক্কনি;
\q1 অদুবু ঐঙোন্দা চঙজবা মহাক অদুনা লৈবাক অদু লৌশিনগনি,
\q1 ঐগী অশেংবা চীং ফংজগনি~।>>
\s1 নীংহন্নবশিংবু ফহনবা
\q1
\v 14 কনাগুম্বা অমনা হায়,
\q1 <<থোনগৎলু! থোনগৎলু! লম্বী অদু থৌরাঙ তৌ,
\q1 ঐগী মীশিংগী লম্বীদগী খুদি থীগদবা অদু লৌথোকউ~।>>
\q1
\v 15 মরমদি অৱাংবা অমসুং ৱাংথোইবা,
\q1 লোম্বা নাইদনা লৈরিবা, মমিং অশেংবা কৌবা মহাক্না অসুম্না হায়,
\q1 <<ঐনা অৱাংবা অমসুং অশেংবা মফমদা লৈ,
\q1 থম্মোই কিন্থখ্রবা অমসুং নোল্লুকপা পূক্নীং লৈবা মহাক্কসু,
\q1 নোল্লুকপশিংগী পূক্নীং থৌগৎনবা,
\q1 থম্মোই কিন্থখ্রবশিংগী পূক্নীং থৌগৎনবনি~।
\q1
\v 16 মরমদি ঐনা মতম পূম্নমক্তা য়েৎনদুনা লৈরোই,
\q1 মতম পূম্নমক্তা মৈ হৌনা শাউবসু লৈরোই;
\q1 মরমদি থৱায়না ঐগী মাঙদা তুকথগনি,
\q1 অদুগা ঐনা শেম্বা থৱায় পানবশিং তুকথগনি~।
\q1
\v 17 মরমদি চুমদনা শেন্দোং তানবগী অয়োল অরান অদুগী মরম্না ঐনা শাউদুনা মহাকপু য়ৈখি;
\q1 ঐনা লোৎখি অমসুং শাউখি,
\q1 অদুগা মহাক্না মমায় লৈথোক্তুনা মথম্মোইগী অপাম্বা লম্বীদা চৎখি~।
\q1
\v 18 ঐনা মহাক্কী লম্বীশিং উরে অমসুং মহাকপু ফহনবিগনি;
\q1 ঐনা মহাকসু চিংবিগনি,
\q1 অদুগা মঙোন্দা থেমজিনবিবা হঞ্জিনবিগনি অমসুং মহাক্কীদমক তেংথা নাওইরিবশিংদা~।
\q1
\v 19 <<ঐনা চীনবানগী মহৈ শেম্বি,
\q1 থাপ্না লৈবা মঙোন্দা অমসুং নক্না লৈবা মঙোন্দা ঈঙথবা, ঈঙথবা লৈসনু,>>
\q1 যেহোবানা হায়,
\q1 <<ঐনা মহাকপু ফহনগনি~।>>
\q1
\v 20 অদুবু ঈশ্বর নীংদবা মীশিংদি ঈথক-ঈপোম হৌরিবা সমুদ্রগুম্বনি,
\q1 তপথনা লৈবা ঙমদে,
\q1 মদুগী ঈশিংনা লৈখোম লৈনাং অমসুং অমোৎপা থোকহল্লি~।
\q1
\v 21 <<ঈঙথবা লৈতে,>> ঐগী ঈশ্বরনা হায়,
\q1 <<ঈশ্বর নীংদবা মীশিংদা~।>>
\c 58
\s1 অচুম্বা অমসুং অরানবা চরা হেনবা
\q1
\v 1 <<খোঞ্জেন হৌনা লাউখৎলু, খামগনু,
\q1 পেরেগুম্না নহাক্কী খোঞ্জেন কন্না লাউখৎলু,
\q1 অদুগা ঐগী মীশিংদা মখোয়গী লঙজবা খঙহল্লু,
\q1 যাকোবকী ইমুংদা মখোয়গী পাপশিং~।
\q1
\v 2 মখোয়না ঐবু নুমিৎ খুদিংগী থিরি ঐগী লম্বীশিং খঙবদা নুঙাইজৈ,
\q1 ধর্ম্মচেনবা থবক তৌবা,
\q1 মখোয়গী ঈশ্বরগী ৱায়েন থাদোক্তবা জাতি অমগুম্না,
\q1 মখোয়না ঐঙোন্দগী অচুম্বা ৱায়েন হংলি;
\q1 মখোয়না ঈশ্বরগী মফমদা লাকচবদা নুঙাইজৈ~।
\q1
\v 3 <ঐখোয়না চরা হেল্লি,
\q1 অদুবু নহাক্না করিগী উবিদে?
\q1 ঐখোয়না ঐখোয়গী থৱায় ৱাহল্লি,
\q1 অদুবু নহাক্না খঙবিদবা করিগীনো?>
\q1 <<অওইবমক য়েংউ, নখোয়গী চরা হেনবা নুমিত্তা নখোয়না নুঙাইবা ফংই,
\q1 নখোয়গী থবক শূবশিং শাথিনা থবক শূহল্লম্মী~।
\q1
\v 4 য়েংউ, নখোয়না খৎননবা, য়েৎননবা চরা হেল্লি ফত্তবগী খূত্তুম্না শুনবগীদমক~।
\q1 নখোয়গী খোঞ্জেন অৱাংবা মফমদা তাহন্নবা নখোয়না ঙসি চরা হেল্লিবা অসিগুম্না চরা হেল্লোই~।
\q1
\v 5 ঐনা খন্দোক্লবা চরা হেনবা অদুবু অসিরা?
\q1 মী অমনা মশামকপু থৱায় ৱাহনবা নুমিৎপু অসুম্না তৌরব্রা?
\q1 শীংনাংগুম্না মরু লূকথনবা,
\q1 বোরা ফি শন্দোক্নবা অমসুং উৎ চাইথোক্নব্রা?
\q1 অদুগা নহাক্না মসিবু চরা হেনবা,
\q1 যেহোবানা পেনবিবা নুমিৎ কৌরব্রা?
\q1
\v 6 <<ঐনা খন্দোক্লবা চরা হেনবা অদুদি ঈশ্বর নীংদবগী অফা অপুন্দগী থাদোকপিবা,
\q1 অরূম্বা পোৎলূম লৌথোকপিবা,
\q1 ওৎনৈবিরবশিংবু মনীং তমহনবা,
\q1 নখোয়না পোৎপু খুদিংমক থুদেকপা নৎত্রা?
\q1
\v 7 মসিদি নহাক্কী তল অদু মপূক লাম্বা মীগা য়েন্ননবা,
\q1 তান্থোকপিরবা লাইরবশিংবু নয়ূমদা পুরক্নবা,
\q1 নহাক্না মফি য়াওদবা মী উবদা মহাকপু ফি শেৎপিনবা,
\q1 নহাক্কী মীশিংদগী নশাবু লোৎচদবা নৎত্রা?
\q1
\v 8 অদু ওইরবদি নহাক্কী নঙান অদু নোংঙাল্লকপগুম্না ঙান্থোরক্কনি,
\q1 নহাক্কী নশা থুনা ফগৎলক্কনি,
\q1 অদুগা নহাক্কী ধর্ম্মচেনবনা নহাক্কী মাঙদা চৎকনি;
\q1 যেহোবাগী মতিক মঙান্না নহাক্কী তুংদা ঙাক-শেনবা ওইগনি~।
\q1
\v 9 মতম অদুদা নহাক্না কৌজগনি অমসুং যেহোবানা খুম্বিগনি;
\q1 নহাক্না পাংবিনবা কৌগনি,
\q1 অদুগা মহাক্না হায়গনি,
\q1 <ঐ অসিদা লৈ~।>
\q1 নহাক্না পোৎপু নহাক্কী নরক্তগী লৌথোক্লবদি,
\q1 খূদোম্বী থিনবা অমসুং পূক্নীং ফত্তনা ঙাঙবা তোক্লবদি,
\q1
\v 10 অদুগা নহাক্না মপূক লাম্লবশিংদা পূক্নীং পীরবদি,
\q1 অৱা অনা তারবা মীশিংবু পেনহল্লবদি,
\q1 অমম্বদা নহাক্কী নঙান ঙান্থোরক্কনি,
\q1 অদুগা নহাক্কী অমম্বা অদু নুমিৎ য়ুংবগুম্না ওইগনি~।
\q1
\v 11 অদুগা যেহোবানা নহাকপু তত্তনা চিংবিগনি,
\q1 অকংবদা নহাক্কী থৱায়বু পেনহনগনি,
\q1 নহাক্কী শরূশিং কনহনগনি;
\q1 অদুগা নহাক ঈশিং চাইবা ইংখোলগুম ওইগনি,
\q1 কংশিনবা লৈতবা ঈশিং ঈফুৎকুম ওইগনি~।
\q1
\v 12 অদুগা নখোয়গী নরক্তগী মখোয়না কুইরবা মাঙ তাক্লবা মফমশিং শেমগৎকনি;
\q1 নহাক্না মীরোন কয়াগী য়ূম্ফমশিং হৌগৎকনি,
\q1 অদুগা নহাকপু অকায়বা শেমজিনবা,
\q1 লৈনবা লমজাওশিং হঞ্জিনহনবা কৌগনি~।
\q1
\v 13 <<পোত্থাবা নুমিত্তগী নহাক্কী খোঙ লৈথোক্লক্লবদি,
\q1 ঐগী অশেংবা নুমিত্তা নশাগী অপাম্বা তৌবদগী,
\q1 পোত্থাবা নুমিৎপু হরাউবা কৌরবদি,
\q1 যেহোবাগী অশেংবা নুমিৎপু ঈকাই খুম্নবা কৌরবদি,
\q1 নহাক্কী অনীংবা লম্বীদা চত্তদুনা,
\q1 নশাগী অপাম্বা অদু থিদদুনা অমসুং নশাগী ৱাশিং ঙাঙদদুনা,
\q1 মহাকপু ঈকাই খুম্নরবদি,
\q1
\v 14 নহাক নশামক্না যেহোবাদা নুঙাইগনি;
\q1 ঐনা নহাকপু মালেমগী ৱাংলবা মফমশিংগী মথক্তা তোংহনগনি,
\q1 অদুগা নহাকপু নপা যাকোবকী ফংফম থোকপা অদুদগী পীজগনি,
\q1 যেহোবাগী মচীন্না মসি হায়খ্রবনি~।>>
\c 59
\s1 পাপকী অৱাবা মহৌশা
\q1
\v 1 য়েংউ, যেহোবাগী খূৎ অসি তেনবা নত্তে,
\q1 মদুনা কনবিবা ঙম্লোইদবা~।
\q1 মহাক্কী মনাসু তাথীবা নত্তে,
\q1 তাবা ঙম্লোইদবা~।
\q1
\v 2 অদুবু নখোয়গী অয়োল অরানশিংনা নখোয়বু নখোয়গী ঈশ্বরদগী তোঙানহল্লে~।
\q1 অদুগা নখোয়গী পাপ্না মহাক্কী মায়থোং নখোয়দগী লোৎশিনখ্রে,
\q1 অদুনা মহাক্না তাবিরোই~।
\q1
\v 3 মরমদি নখোয়গী খূৎ ঈনা শেংহন্দ্রে,
\q1 নখোয়গী খূৎশাশিং অয়োল অরান্না;
\q1 নখোয়গী চীনবান্না মীনম্বা ঙাঙই,
\q1 নখোয়গী নরৈনা শেরান্ননা মুরুম মুরুম শোল্লি~।
\q1
\v 4 মী কনা অমতনা অচুম্বা ৱায়েনগীদমক কৌজদে,
\q1 কনা অমতনা চুম্না ৱাকত্তে;
\q1 মখোয়না কান্নদবা ৱাদা চঙজৈ অমসুং মীনম্বা ঙাঙই;
\q1 মখোয়না পূক্নীং ফত্তবা মীরোল্লি অমসুং ফত্তবা পোক্লকই~।
\q1
\v 5 মখোয়না লিন্দূগী মরূম কোল্লি অমসুং মিরাং মহুম শাই;
\q1 মখোয়গী মরূম চাবা মহাক শি~।
\q1 কায়রবা অদুদগী লিন্দূ থোক্লকই~।
\q1
\v 6 মখোয়গী মহুম অদু শেৎনবা ফিরোন ওইররোই,
\q1 মখোয়গী থবকশিংনা মখোয় মশাবু কূপ্লোই;
\q1 মখোয়গী থবকশিংদি পূক্নীং ফত্তবা থবকশিংনি,
\q1 হিংসাগী থবক অদু মখোয়গী খূত্তা লৈ~।
\q1
\v 7 মখোয়গী খোঙ ফত্তবা তৌনবা চেল্লি,
\q1 মরান লৈতবা ঈ তাহনবদা মখোয় য়াঙই;
\q1 মখোয়গী ৱাখন্দি ফত্তবা ৱাখন্নি;
\q1 মখোয়গী অচৌবা লম্বীশিংদা অমাঙবা অমসুং তুম্না মাঙবা লৈ~।
\q1
\v 8 ঈঙথবগী লম্বী মখোয়না খঙদে,
\q1 মখোয়গী খোঙলমশিংদা অচুম্বা লৈতে;
\q1 মখোয় মশানা অখোয়বা খোঙ লম্বীশিং শেমখ্রে;
\q1 লম্বী অদুদা চৎপা মহাক অদুনা ঈঙথবা খঙলোই~।
\q1
\v 9 মরম অদুনা ঐখোয়দগী অচুম্বা ৱায়েন থাপ্না লৈখ্রে,
\q1 ধর্ম্মচেনবনা ঐখোয়বু তানবা ফংদ্রে~।
\q1 ঐখোয়না মঙান ঙাইদুনা লৈ,
\q1 অদুবু য়েংউ, অমম্বা;
\q1 অরংবা মঙান ঙাইবনি,
\q1 অদুবু ঐখোয়না অমম্বদা চৎলি~।
\q1
\v 10 ঐখোয়না মিত্তাঙবগুম্না ফক্লাংবু মাদুনা থি, ঐখোয়না মিৎ পান্দবগুম্না মাদুনা লৈ;
\q1 অহিংদা তৌবগুম্না ঐখোয়না নুমিৎ য়ুংবদা খুদি থী;
\q1 মশা ফবশিংগী মরক্তা ঐখোয় অশিবা মীশিংগুম্না লৈরবনি~।
\q1
\v 11 ঐখোয় পূম্নমক শওমগুম্না ঙংই,
\q1 লম খুনুশিংগুম্না নুঙাইতনা তেংথাই;
\q1 ঐখোয়না অচুম্বা ৱায়েনগীদমক থি,
\q1 অদুবু অমতা লৈতে;
\q1 অরান খুবমদি ঐখোয়দগী থাপ্না লৈ~।
\q1
\v 12 মরমদি নহাক্কী মাঙদা ঐখোয়গী লঙজবা মশীং য়ামখ্রে,
\q1 অদুগা ঐখোয়গী পাপ্না ঐখোয়গী মায়োক্তা সাক্ষী পী;
\q1 মরমদি ঐখোয়গী লঙজবা ঐখোয়গা লোয়নরি,
\q1 ঐখোয়গী অয়োল অরানগী মরমদদি ঐখোয়না মখোয়বু খঙই:
\q1
\v 13 যেহোবাগী মায়োক্তা লঙজবা অমসুং মীনম্বা ঙাঙবা,
\q1 ঐখোয়গী ঈশ্বরদগী চত্থোকপা,
\q1 ওৎনৈবগী অমসুং লানহৌবগী ৱা ঙাঙবা,
\q1 থম্মোইদা অরানবা খন্দুনা ৱা ঙাঙথোকপনি~।
\q1
\v 14 অচুম্বা ৱায়েন তুংলোমদা লৈথোকখ্রে,
\q1 ধর্ম্মচেনবনা থাপ্না লেপ্ত‌ুনা লৈ~।
\q1 মরমদি অচুম্বা অদু অপাকপা লম্বীদা তারে,
\q1 পূকচেন তিংবা অদু চঙবা ঙমদে~।
\q1
\v 15 হোয়, অচুম্বা লৈত্রে,
\q1 ফত্তবা তৌগদবদগী লৈথোকপা মহাক অদুনা মশাবু শরাক ওইহঞ্জরে~।
\q1 মদু যেহোবানা উরে,
\q1 অচুম্বা ৱায়েন লৈতবা অদুনা মহাকপু \f + \fr 59:15 \fk নুঙাইহনখিদে: \ft হিব্রুদা <<মিৎয়েংদা ফত্তবা ওইরম্মী~।>>\f*নুঙাইহনখিদে~।
\q1
\v 16 মী অমতা লৈতে হায়বা মহাক্না উরে,
\q1 কনাগুম্বগীদমক হায়জবিনবা লৈতবা অদুদা ঙকখি;
\q1 মরম অদুনা মহাক্কী পাম্বোম্না মঙোন্দা অরান খুবম পুরকখি;
\q1 মহাক্কী ধর্ম্মচেনবনা মহাকপু ঙাকখৎখি~।
\q1
\v 17 মরমদি মহাক্না ধর্ম্মচেনববু থবাকখাঙ ওইনা শেৎলম্মী,
\q1 মকোক্তা অরান খুবমগী লূহুপ উপ্লম্মী;
\q1 অদুগা মহাক্না লমন খূম্বগী ফিজোন্না ফিজেৎ ওইনা শেৎলি,
\q1 অদুগা থৱায় য়াওবনা ফি ওইনা ইল্লি~।
\q1
\v 18 মখোয়না তৌবা থবক্কী মতুং ইন্না মহাক্না অসুম্না লমন শিংগনি,
\q1 মহাক্কী মায়োক্তা লেপ্পশিংদা মৈ হৌনা শাউবা,
\q1 মহাক্কী য়েক্নবশিংদা লমন খুম্বা,
\q1 সমুদ্র খোঙবানগী লমশিংদা মহাক্না লমন খুম্বিগনি~।
\q1
\v 19 মরম অদুনা মখোয়না নোংচুপ্লোমদগী যেহোবাগী মমিং,
\q1 নুমিৎ থোকফম্লোমদগী মহাক্কী মতিক মঙান কিগনি;
\q1 য়েক্নবনা ঈশিং ঈচাউগুম্না লাকপদা,
\q1 যেহোবাগী থৱায়না মহাক্কী মায়োক্তা লানঙম ফীরান চিংখৎকনি~।
\q1
\v 20 <<অদুগা হন্দোকপিবা মপু অদু সিয়োন্দা লাক্কনি,
\q1 যাকোবকী ইমুংদা লঙজবদগী লৈথোক্লকপা মখোয়দা,>>
\q1 যেহোবানা হায়~।
\p
\v 21 <<ঐগী ওইনদি, মসি মখোয়গা লেপ্নবা ঐগী ৱালেপ্নবনি,>> যেহোবানা হায়, <<নখোয়গী নথক্তা লৈবা ঐগী থৱায় অমসুং নহাক্কী নচীন্দা পীখ্রবা ঐগী ৱাহৈশিং অদু নহাক্কী নচীন্দগী, নহাক্কী ধারাগী চীন্দগী, নহাক্কী ধারাগী ধারাগী চীন্দগী চত্থোক্লোই,>> যেহোবানা হায়, <<হৌজিক্তগী হৌদুনা লোম্বা নাইদবা ফাওবা~।>>
\c 60
\s1 তুংগী নিংথৌ লৈবাক
\q1
\v 1 হৌগৎলো, ঙান্থোক্লো;
\q1 মরমদি নহাক্কী নঙান লাক্লে,
\q1 যেহোবাগী মতিক মঙান্না নহাক্কী নথক্তা থোক্লরে~।
\q1
\v 2 মরমদি য়েংউ, অমম্বনা মালেম্বু কূপশিল্লগনি,
\q1 শূকমুক মম্বনা মীশিংবু;
\q1 অদুবু যেহোবানা নথক্তা থোকপিগনি,
\q1 নহাক্কী নথক্তা মহাক্কী মতিক মঙান উগনি~।
\q1
\v 3 জাতিশিংনা নহাক্কী নঙান্দা লাক্কনি,
\q1 নিংথৌশিংনা নহাক্না থোক্লকপগী অরংবদা~।
\q1
\v 4 <<নহাক্কী নমিৎ থাঙ্গত্তুনা কোইয়েং য়েংউ;
\q1 মখোয় পূম্নমক পূনশিন্নদুনা মখোয়না নঙোন্দা লাক্লি;
\q1 অথাপ্পদগী নহাক্কী নচা নিপাশিং লাক্কনি,
\q1 অদুগা নচা নুপীশিংবু নহাক্কী নাকন্দা পমদুনা নঙোন্দা পুরক্কনি~।
\q1
\v 5 মদুদা নহাক্না উগনি অমসুং ঙান্থোরক্কনি~।
\q1 অদুগা নহাক্কী থম্মোইনা তনিক্কনি অমসুং হরাউবনা চাউখৎলক্কনি;
\q1 মরমদি সমুদ্রগী অরৈবা পূম্নমক নঙোন্দা পুরক্কনি,
\q1 জাতিশিংগী লন্থুম নঙোন্দা লাক্কনি~।
\q1
\v 6 উট ময়াম অমনা নহাক্কী লৈবাক থল্লগনি,
\q1 মিদিয়ান অমসুং ইফাগী উট মচাশিংনা;
\q1 শেবাদগী মখোয় পূম্নমক লাক্কনি,
\q1 মখোয়না সনা অমসুং গোন্ধরস পুরক্কনি;
\q1 অদুগা মখোয়না যেহোবাবু থাগৎচবা ফোংদোক্কনি~।
\q1
\v 7 কেদারগী হামেং য়াউ শঙ্গু পূম্নমক নঙোন্দা পুলপ পূনশিল্লগনি~।
\q1 নেবায়োৎকী য়াউ লাবশিংনা নহাকপু থৌগল তৌরগনি;
\q1 মখোয় ঐগী লাৎনপূংদা লৌশিনবা য়াবা ওইনা লাক্কনি,
\q1 অদুগা ঐনা ঐগী ইতিক ইঙানগী য়ূম মতিক মঙান চাউহনগনি~।
\q1
\v 8 <<লৈচিনগুম্না পাইরিবা মখোয় অসি কনানো লম খুনুশিংগুম্না কারন চৎপা থোঙনাউ তম্না পাইরিবা?
\q1
\v 9 শোয়দনমক, সমুদ্র খোঙবানশিংনা ঐবু ঙাইগনি,
\q1 তার্শীশকী হিজাউশিংনা অহানবদা,
\q1 অথাপ্পদগী নহাক্কী নচা নিপাশিং পুরক্কনি,
\q1 মখোয়না মখোয়গী সনা অমসুং লুপাশিং মখোয়গা লোয়ননা,
\q1 নহাক্কী ঈশ্বর যেহোবাগী মিংদা,
\q1 ইস্রায়েলগী অশেংবা ইবুংঙোদা পুরক্কনি,
\q1 মরমদি মহাক্না নহাকপু নতিক নঙান চাউহনবিরে~।
\q1
\v 10 <<মীরৈবাক মচাশিংনা নহাক্কী চেকপলশিং শাগৎলগনি,
\q1 মখোয়গী নিংথৌশিংনা নহাকপু থৌগল তৌরগনি;
\q1 মরমদি ঐনা শাউদুনা নহাকপু য়ৈখি,
\q1 অদুবু ঐগী য়াবিবদা নহাকপু চানবিরে~।
\q1
\v 11 মরম অদুনা নহাক্কী থোঙজাউশিং মতম পূম্নমক্তা হাংদুনা অদুম লৈরগনি;
\q1 থোঙজাউশিং অদু অহিং নুংথিল থিংজিনবা লৈরোই,
\q1 মসি মীশিংনা জাতিশিংগী লন্থুম,
\q1 মখোয়গী নিংথৌশিং পুরক্নবনি~।
\q1
\v 12 মরমদি নহাকপু থৌগল তৌদবা জাতি অমসুং নিংথৌ লৈবাক মাঙলগনি;
\q1 হোয়, জাতি অদু পূম্মাঙ মাঙগনি~।
\q1
\v 13 <<লেবানোনগী মতিক মঙান নঙোন্দা লাক্কনি,
\q1 ফর উপাল, উচান অমসুং সাইপ্রস্কী উপাল পূন্না লাক্কনি,
\q1 ঐগী অশেংবা মফম ফজহন্নবা;
\q1 অদুগা ঐনা ঐগী খোঙদাফম মতিক মঙান চাউহল্লগনি~।
\q1
\v 14 নহাকপু ৱাহনবা মখোয়গী মচা নিপাশিংসু নোন্থদুনা নহাক্কী ননাক্তা লাক্কনি,
\q1 অদুগা নহাকপু উশিৎ থৌওইখিদবা পূম্নমক্না নখোঙ খূয়াদা উপ্রাক্না উপ্ত‌ুনা খুরুমজগনি;
\q1 অদুগা মখোয়না নহাকপু কৌরগনি,
\q1 যেহোবাগী সহর, ইস্রায়েলগী অশেংবা ইবুংঙোগী সিয়োন~।
\q1
\v 15 <<অদুম ওইনমক নহাকপু থাদোকখি অমসুং য়েংথিখি,
\q1 নহাক্কী ননাক্তা মী কনা ফাওদুনা চৎখিদে,
\q1 অদুবু ঐনা নহাকপু মতম পূম্নমক্কী ওইনা অথোইবা,
\q1 মীরোন ময়াম অমগী হরাউনফম ওইহনগনি~।
\q1
\v 16 নহাক্না জাতিশিংগী শঙ্গোম থক্কনি,
\q1 নিংথৌশিংগী খোম্লাং চুপ্লগনি;
\q1 অদুগা নহাক্না খঙজগনি, যেহোবা ঐ অসি নহাক্কী কনবিবা মপু,
\q1 হন্দোকপিবা মপু অমসুং যাকোবকী অকনবা ইবুংঙোনি~।
\q1
\v 17 <<পিথ্রাইগী মহুত্তা ঐনা সনা পুরক্কনি,
\q1 য়োৎকী মহুত্তা ঐনা লুপা পুরক্কনি,
\q1 উগী মহুত্তা পিথ্রাই অমসুং নূঙগী মহুত্তা ঐনা য়োৎ পুরক্কনি;
\q1 ঐনা নহাক্কী ফম্নাইবশিং ঈঙথহনগনি,
\q1 অদুগা নহাক্কী লৈঙাকপশিং ধর্ম্মচেনহনগনি~।
\q1
\v 18 নহাক্কী লৈবাক্তা হিংসাগী থবক অমুক হন্না তাররোই,
\q1 অদুগা অমাঙবা অমসুং তুম্না মাঙবসু নহাক্কী ঙমখৈ মনুংদা লৈররোই;
\q1 অদুবু নহাক্না নহাক্কী চেকপলশিংবু অরান খুবম,
\q1 নহাক্কী থোঙজাউশিংবু থাগৎচবা কৌরগনি~।
\q1
\v 19 <<অয়ুক নুংথিন্দা নুমিৎনা নহাক্কী মঙান অমুক হন্না ওইররোই,
\q1 থাগী অরংবনসু নঙোন্দা মঙান পীররোই;
\q1 অদুবু যেহোবানা নঙোন্দা মতম পূম্নমক্কী ওইবা মঙান ওইরগনি,
\q1 নহাক্কী ঈশ্বরনা নহাক্কী নতিক নঙান ওইগনি~।
\q1
\v 20 নহাক্কী নুমিৎ অমুক তাবা লৈররোই,
\q1 নহাক্কী থাসু শিথররোই;
\q1 মরমদি যেহোবানা নহাক্কী মতম পূম্নমক্কী ওইবা মঙান ওইরগনি,
\q1 নহাক্কী তেংথা নাওইবগী নুমিৎশিং অদু লোইশিল্লগনি~।
\q1
\v 21 নহাক্কী মী পূম্নমক ধর্ম্মচেনবা ওইরগনি;
\q1 মখোয়না লৈবাক অদু মতম পূম্নমক্কী ওইনা ফংজগনি, ঐনা থাখিবা অদুগী মশা, ঐগী খূৎকী থবক্নি,
\q1 ঐগী ইতিক ইঙান ওইনবনি~।
\q1
\v 22 খ্বাইদগী পিকখ্রবা অমনা লীশীং অমা,
\q1 য়ামখিদ্রবা অমনা অকনবা জাতি অমা ওইরক্কনি;
\q1 যেহোবা ঐনা, মসি মতম চানা থুনা ওইহনগনি~।>>
\c 61
\s1 অরান খুবমগী পাউ
\q1
\v 1 <<ইবুংঙো যেহোবাগী থৱায়না ঐগী থক্তা লৈ,
\q1 মরমদি যেহোবানা ঐবু থাউ হৈবিরে লাইরবশিংদা অফবা পাউ শন্দোক্নবা;
\q1 থম্মোই কায়রবশিংবু ফহন্নবা মহাক্না ঐবু থাবিরে, লানফাশিংদা নীংতম্বগী পাউ ফোংদোক্নবা,
\q1 অদুগা ফাজিনখ্রবশিংদা কৈশুমশঙ হাংদোক্নবা;
\q1
\v 2 যেহোবাগী অয়াবা চহী লাউথোক্নবা,
\q1 ঐখোয়গী ঈশ্বরনা লমন খুম্বগী নুমিৎ;
\q1 তেংথা নাওইবশিং পূম্নমকপু থেমজিনবিনবা,
\q1
\v 3 সিয়োন্দা তেংথা নাওইরিবশিংবু থেমজিনবিনবা,
\q1 মখোয়দা উৎকী মহুত্তা ফজবা পীনবা,
\q1 তেংথা নাওইবগীদমক হরাউবগী থাউ,
\q1 তুকথরবা থৱায়গীদমক থাগৎপগী ফিজোন পীনবা,
\q1 ধর্ম্মচেনবগী ঊয়ুঙ পাম্বীশিং কৌনবা,
\q1 যেহোবানা মখোয়বু থাবনি,
\q1 মহাক মশাগী মতিক মঙান চাউহন্নবা~।>>
\q1
\v 4 অদুগা মখোয়না মমাঙঙৈগী অমাঙবা মফমশিং শেমগৎকনি,
\q1 মখোয়না হান্নগী মাঙ তাক্লবা মফমশিং শেমগৎকনি,
\q1 অদুগা মখোয়না অমাঙবা সহরশিং শেমজিনগনি,
\q1 মীরোন কয়া মাঙ তাক্তুনা লৈরবা~।
\q1
\v 5 লম্লানবা মীশিংনা লেপকনি অমসুং নখোয়গী হামেং য়াউ শঙ্গুশিং শেনগনি,
\q1 অদুগা মীরৈবাক মচাশিংনা নখোয়গী শম্বোৎ খোইবা মী,
\q1 অঙ্গুর পাম্বী শেংবা মী ওইগনি~।
\q1
\v 6 অদুবু নখোয়বুদি যেহোবাগী পুরোহিৎশিং কৌগনি,
\q1 মীশিংনা নখোয়বু ঐখোয়গী ঈশ্বরগী মনাইশিং কৌগনি,
\q1 নখোয়না জাতিশিংগী মরন মথুম চাগনি,
\q1 মখোয়গী মতিক মঙান্দা নখোয়না চাউথোকচগনি~।
\q1
\v 7 নখোয়না ঈকাইবগী মহুত্তা শরূক অনী ঈকাই খুম্নবা ফংগনি,
\q1 ঈকাইবগী মহুত্তা মখোয়না মখোয়গী শরূক ফংবদা হরাউজগনি~।
\q1 মরম অদুনা মখোয়গী মরৈবাক্তা মখোয়না শরূক অনী ফংগনি;
\q1 মখোয়দা লোম্বা নাইদবা হরাউবা লৈগনি~।
\q1
\v 8 <<মরমদি যেহোবা ঐনা অচুম্বা ৱায়েন পামই,
\q1 মৈ থাদোকপগী কৎনপোৎকীদমক হূরানবা ঐনা পামদে;
\q1 ঐনা অচুম্বদা মখোয়গী থবক তাকপিগনি,
\q1 অদুগা ঐনা মখোয়গা লোম্বা নাইদবা ৱালেপ্নবা থমগনি~।
\q1
\v 9 জাতিশিংগী মরক্তা মখোয়গী ধারাশিং মশক খঙনগনি,
\q1 মীশিংগী মরক্তা মখোয়গী ধারা;
\q1 মখোয়বু উবা পূম্নমক্না মখোয়বু শকখঙগনি,
\q1 মদুদি মখোয় অসি যেহোবানা বোর পীবিখ্রবা ধারানি~।>>
\q1
\v 10 ঐনা যেহোবাদা য়াম্না হরাউজগনি,
\q1 ঐগী থৱায়না ঐগী ঈশ্বরদা হরাউজগনি;
\q1 মরমদি মহাক্না ঐবু অরান খুবম্না ফিজেৎ ওইনা শেৎপিরে,
\q1 মহাক্না ঐবু ধর্ম্মচেনবগী অচোনবা ফিজোন্না কূপশিনবিরে,
\q1 বরনা কোয়েৎনা মশাবু লৈতেংবগুম,
\q1 কন্যনা মণি মুক্তানা লৈতেংবগুম~।
\q1
\v 11 মরমদি মালেম্না মশাগী ময়োন চোংহনবগুম্না,
\q1 ইংখোলনা মদুদা হুনবা মরূশিংবু ময়োন চোংখৎহনবগুম্না,
\q1 ইবুংঙো যেহোবানা জাতি পূম্নমক্কী মমাঙদা ধর্ম্মচেনবা অমসুং থাগৎপগী ময়োন চোংহনবিগনি~।
\c 62
\s1 সিয়োনগী অরান খুবম
\q1
\v 1 সিয়োনগী মরমগীদমক ঐনা তূমিন্না লৈরোই,
\q1 অদুগা ঐনা যেরূশালেমগী মরমগীদমক পোত্থারোই,
\q1 মহাক্কী ধর্ম্মচেনবনা মঙানগুম্না,
\q1 মহাক্কী অরান খুবম্না ঙাল্লিবা থাউমৈগুম্না ঙান্থোক্লক্ত্রিবা ফাওবা~।
\q1
\v 2 জাতিশিংনা নহাক্কী ধর্ম্মচেনবা উগনি,
\q1 নিংথৌ পূম্নমক্না নহাক্কী নতিক নঙান,
\q1 অনৌবা মিং অমনা নহাকপু কৌনগনি,
\q1 মসি যেহোবাগী মচীন্না থোনবিগনি~।
\q1
\v 3 অদুগা নহাক্না যেহোবাগী খূত্তা মতিক মঙানগী লূহুপ,
\q1 নহাক্কী ঈশ্বরগী মখূত্তা নিংথৌগী লূহুপ ওইগনি~।
\q1
\v 4 নহাকপু থাদোক্লবী হায়না অমুক হন্না হায়নররোই,
\q1 নহাক্কী লৈবাকপুসু মাঙ তাক্লবী হায়না অমুক হন্না হায়নররোই;
\q1 অদুবু নহাক্তি মীশিংনা \f + \fr 62:4 \fk হিফজিবা: \ft অর্থদি <<ঐগী নুঙাইজবদি মঙোন্দনি~।>>\f*হিফজিবা,
\q1 নহাক্কী লৈবাকপু \f + \fr 62:4 \fk বিউলা: \ft অর্থদি <<লুহোংলে~।>>\f*বিউলা কৌগনি;
\q1 মরমদি যেহোবানা নঙোন্দা পেনবিরে,
\q1 নহাক্কী লৈবাক লুহোংলবী ওইরগনি~।
\q1
\v 5 মরমদি পাখং অমনা অশেংবী লৈশাবী অমবু লুহোংবগুম্না,
\q1 নহাক্কী নচা নিপাশিংনা নহাকপু লুহোংগনি;
\q1 অদুগা বরনা কন্যাদা হরাউবগুম্না,
\q1 নহাক্কী ঈশ্বরনা নঙোন্দা হরাউজগনি~।
\q1
\v 6 হে যেরূশালেম, ঐনা নহাক্কী চেকপল মথক্তা সন্ত্রিশিংবু শঙহল্লবনি;
\q1 মখোয়না অহিং নুংথিল চুপ্পা তূমিন্না লৈরোই,
\q1 যেহোবাবু নীংশিংহনবা নখোয় তূমিন্না লৈগনু~।
\q1
\v 7 মহাকপু পোত্থাহনগনু, যেরূশালেম্বু মরা চেৎহন্দ্রিবা ফাওবা,
\q1 মহাক্না যেরূশালেম্বু মালেমদা থাগৎচফম ওইহন্দ্রিবা ফাওবা~।
\q1
\v 8 যেহোবানা মহাক্কী মখূৎ য়েৎনা ৱাশকখ্রবনি,
\q1 মহাক্কী কল্লবা মপাম্বোম পন্দুনা,
\q1 <<ঐনা নহাক্কী মরূ মরাং অমুক হন্না পীররোই নহাক্কী য়েক্নবশিংনা চাননবা;
\q1 অদুগা নহাক্কী অঙ্গুর মহী অদু মীরৈবাক মচাশিংনা থক্লরোই,
\q1 মদুগীদমক নহাক্না নোমজখিবা~।
\q1
\v 9 অদুবু মদু খোমজিনবা মখোয় অদুনা মদু চাজগনি,
\q1 যেহোবাবু থাগৎচগনি;
\q1 মদু পূন্না পুরকপা মখোয় অদুনা ঐগী অশেংবা শূমাঙশিংদা থকচগনি~।>>
\q1
\v 10 চৎলু, থোঙজাউশিং লান্দুনা চৎলু!
\q1 নখোয়না মীশিংগীদমক লম্বী থৌরাঙ তৌ;
\q1 থোনগৎলু, থোনগৎলু অচৌবা লম্বী!
\q1 নূঙশিং অদু খূন্দোকউ, মীশিংগীদমক ফীরান অমা হাইগৎলু!
\q1
\v 11 য়েংউ, যেহোবানা মালেমগী অরোইবা ফাওবা লাউথোকখ্রবনি:
\q1 <<সিয়োনগী মচা নুপীশিংদা হায়য়ু,
\q1 <য়েংউ, নহাক্কী অরান খুবম লাক্লে;
\q1 য়েংউ, মহাক্কী মনা মহাক্কা লোয়নরক্লি,
\q1 মহাক্কী থবক মহাক্কী মাঙদা লৈ~।> >>
\q1
\v 12 মখোয়না মখোয়বু কৌগনি,
\q1 <<অশেংবা মী, যেহোবানা হন্দোকপিরবা;>>
\q1 অদুগা নহাকপু <<থিদুনা পুথোক্লবী অমসুং থাদোকপিদ্রবী সহর>> কৌগনি~।
\c 63
\s1 লমন খুম্বগী নুমিৎ
\q1
\v 1 ইদোমদগী লাক্লিবা মহাক অসি কনানো,
\q1 বোজ্রাগী মচু শঙলবা ফিজোন শেত্তুনা?
\q1 মশাগী ফিজেত্তা মতিক মঙান চাউবা,
\q1 মপাঙ্গল কন্না চৎলিবা মহাক অসি কনানো?
\q1 <<ধর্ম্মচেন্না ঙাঙবা,
\q1 কনবিবদা পাঙ্গল্লবা ঐনি~।>>
\q1
\v 2 নহাক্কী ফিজেৎ ঙাঙলিবা করিগীনো,
\q1 নহাক্কী ফিজোন অদু অঙ্গুর মহী শুম্ফমদা অঙ্গুর নেৎলিবা মীগুম্না ওইরিবা করিগীনো?
\q1
\v 3 <<ঐ ইথন্তনা অঙ্গুর মহী শুম্ফমদা অঙ্গুর নেৎলে,
\q1 মীশিংগী মরক্তা কনা অমতনা ঐগা লোয়নখিদে~।
\q1 মরমদি ঐনা শাউদুনা মখোয়বু নেৎকনি,
\q1 ঐনা মৈ হৌনা শাউদুনা মখোয়বু নেৎখায়গনি;
\q1 অদুগা মখোয়গী ঈ অদু ঐগী ফিরোন্দা চোংগনি,
\q1 ঐনা ঐগী অচোনবা ফিরোন পূম্নমক চুহনগনি~।
\q1
\v 4 মরমদি লমন খুম্বগী নুমিৎ অদু ঐগী থম্মোইদা লৈ,
\q1 ঐনা হন্দোকপিবগী চহী লাক্লে~।
\q1
\v 5 অদুগা ঐনা য়েংখি অমসুং ঐবু পাংবিনবা কনাসু লৈখিদে,
\q1 ঐবু শৌগৎপিনবা কনা অমতা লৈতবা অদুদা ঐনা ঙকখি;
\q1 মরম অদুনা ঐ ইশাগী পাম্বোম্না ঐঙোন্দা অরান খুবম পুরকখি,
\q1 ঐগী মৈ হৌনা শাউবনা ঐবু ঙাকখি~।
\q1
\v 6 ঐগী অশাউবদা ঐনা মীশিংবু নেত্থগনি,
\q1 অদুগা ঐগী মৈ হৌনা শাউবদা মখোয়বু ঙাওহনখি,
\q1 মখোয়গী ঈ অদু মালেমদা তাহনগনি~।>>
\q1
\v 7 যেহোবাগী লেঙদ্রবা নুংশিবা ঐনা পনগনি, যেহোবাবু থাগৎচবা,
\q1 যেহোবানা ঐখোয়দা পীবিবা পূম্নমক অদুগী মতুং ইন্না,
\q1 ইস্রায়েলগী ইমুংদা পীবিবা অথোইবা অফবা,
\q1 অদুগা মহাক্কী চানবিবা অদুগী মতুং ইন্না মখোয়দা পীবিগনি,
\q1 মহাক্কী লেঙদ্রবা নুংশিবা অদুগী মতুং ইন্না~।
\q1
\v 8 মরমদি মহাক্না হায়খি,
\q1 <<তশেংনমক মখোয় অসি ঐগী মীশিংনি,
\q1 মীনম্লোইদবা ইচাশিংনি;>>
\q1 অদুনা মহাক মখোয়গী কনবিবা মপু ওইরে~।
\q1
\v 9 মখোয়গী অৱা অনা পূম্নমক্তা মহাক্না ৱাবিখি,
\q1 মহাক্কী মাঙদা লৈরম্বা স্বর্গদূতনা মখোয়বু কনবিখি;
\q1 মহাক্কী নুংশিবা অমসুং চানবিবগী মনুংদা মহাক্না মখোয়বু হন্দোকপিখি;
\q1 মমাঙঙৈগী নুমিৎ পূম্নমক্তা মহাক্না মখোয়বু পোবিরম্মী অমসুং পুবিরম্মী~।
\q1
\v 10 অদুগা মখোয়না হৌদুনা মহাক্কী থৱায় অশেংববু ৱাহনখি;
\q1 অদুনা মহাক্না লৈথোকখিদুনা মখোয়গী মায়োক্তা য়েক্নবা অমা ওইনা লৈখি,
\q1 মহাক্না মখোয়গী মায়োক্তা শোক্নখি~।
\q1
\v 11 অদুদগী মহাক্না মমাঙঙৈগী নুমিৎশিং, মৌশি অমসুং মহাক্কী মীশিংবু নীংশিংদুনা হায়রকই,
\q1 <<মহাক্কী য়াউ শঙ্গুবু শেনবিবা মহাক অদুগা লোয়ননা মখোয়বু সমুদ্র মনুংদগী পুখৎপিরকপা মহাক অদু কদায়দা লৈ?
\q1 মহাক্কী থৱায় অশেংবা মহাক্কী মনুংদা থম্বিবা মহাক অদু কদায়দা লৈ?
\q1
\v 12 মৌশিগী মখূৎ য়েৎ শীজিন্নদুনা মখোয়বু পুবিখি,
\q1 মহাক্কী মতিক চাউবা পাম্বোম্না,
\q1 মখোয়গী মমাঙদা ঈশিংবু খাইবোক তাহনখি,
\q1 মহাক্কীদমক লোম্বা নাইদবা মমিং লৈনবা~।
\q1
\v 13 কনানা মখোয়বু অরুবা ঈশিংগী মনুংদা পুবিখিবগে?
\q1 শগোলনা লমহাঙদা চৎপগুম্না,
\q1 মখোয়না খুদি থীদনবা~।>>
\q1
\v 14 শা অমনা তম্পাক্তা কূমথবগুম্না,
\q1 যেহোবাগী থৱায়না মহাকপু পোত্থাহনবিখি,
\q1 অসুম্না নহাক্না নহাক্কী মীশিংবু লমজিংবিখি, নশাগীদমক মতিক মঙানগী মিং ওইনবা~।
\q1
\v 15 স্বর্গদগী য়েংথবিরকউ,
\q1 নহাক্কী অশেংবা অমসুং নতিক নঙানগী লৈফমদগী য়েংবিয়ু;
\q1 নহাক্কী থৱায় য়াওবা অমসুং নহাক্কী পাঙ্গল কদায়দা লৈ?
\q1 নহাক্কী থম্মোইগী থোৎ নৌবা অমসুং নহাক্কী চানবিবা অদু ঐঙোন্দা থিংদুনা থম্লব্রা?
\q1
\v 16 নহাক ঐখোয়গী ইপানি,
\q1 অব্রাহাম্না ঐখোয়বু খঙবিদ্রবসু,
\q1 ইস্রায়েলনা ঐখোয়বু য়াবিদ্রবসু~।
\q1 হে যেহোবা, নহাক ঐখোয়গী ইপানি,
\q1 লোম্বা নাইদবদগী নহাক্কী মিংদি ঐখোয়গী হন্দোকপিবা মপু~।
\q1
\v 17 হে যেহোবা, নহাক্কী লম্বীশিংদগী ঐখোয়বু করিগী লম্মুক্নহনবগে?
\q1 নহাকপু কিজগদবদগী ঐখোয়গী থম্মোই করিগী কনশিনহনবিরিবনো?
\q1 নহাক্কী ননাইশিংগী মরমগীদমক হনবিরকউ,
\q1 নহাক্কী ফংফম থোকপা শলাই অসিগীদমক~।
\q1
\v 18 নহাক্কী অশেংবগী মীশিংনা ঙাইহাক্তংগী ওইনা ফংজখি;
\q1 ঐখোয়গী য়েক্নবশিংনা নহাক্কী অশেংবা মফম খোঙনেৎনখ্রে~।
\q1
\v 19 ঐখোয় নহাক্কী ওইরে;
\q1 নহাক্না মখোয়গী মথক্তা কৈদৌঙৈদসু মপু ওইখিদ্রি;
\q1 মখোয়বু নহাক্কী মিংদা কৌখিদে~।
\c 64
\q1
\v 1 নহাক্না অতিয়া নোংদোন শেগায়দুনা কূমথরকউ!
\q1 চীংশিংনা নহাক্কী নমাঙদা মহী চেন্নবা,
\q1
\v 2 শৌদোকহনবা মৈনা চাকপগুম,
\q1 মৈনা ঈশিং শৌহনবগুম্না,
\q1 নহাক্কী য়েক্নবশিংদা নহাক্কী মিং খঙহন্নবা নহাক্কী মাঙদা জাতিশিংনা নিক্কনি~।
\q1
\v 3 ঐখোয়না ৱাখল তৌরমদবা অকিবা থবক অদু নহাক্না তৌবিখি,
\q1 নহাক্না কূমথরকখি,
\q1 চীংশিং নহাক্কী মাঙদা মহী চেনখি~।
\q1
\v 4 মরমদি তাইবংপান হৌরকপদগী মীশিংনা তাদ্রি, নাদসু য়ৌদ্রি, মিৎনা উবসু লৈত্রি, হে ঈশ্বর, নহাক নত্তনা~।
\q1 মহাকপু ঙাইজবা মহাক্কীদমক নহাক্না থবক তৌবিখি~।
\q1
\v 5 হরাউজবা অমসুং ধর্ম্মচেনবা থবক তৌবা মহাকপু নহাক্না উনবি,
\q1 নহাক্কী লম্বীশিংদা নহাকপু নীংশিংজবশিংবু~।
\q1 য়েংবিয়ু, নহাক শাউরে,
\q1 মরমদি ঐখোয়না পাপ তৌরে;
\q1 ঐখোয়না মতম শাংনা পাপ তৌদুনা লৈরক্লি,
\q1 ঐখোয় কনবিবা ফংখিগদ্রা?
\q1
\v 6 মরমদি ঐখোয় পূম্নমক শেংদবা পোৎ অমগুম্বনি,
\q1 ঐখোয়গী ধর্ম্মচেনবা পূম্নমক \f + \fr 64:6 \fk অমাংবা: \ft নুপীনা থাগী খোঙকাপ লাকপদা মাংবা ফি~।\f*অমাংবা ফিগুম্বনি;
\q1 ঐখোয় পূম্নমক ঊনাগুম্না খুইথৈ,
\q1 অদুগা ঐখোয়গী অয়োল অরান্না নুংশিৎকুম্না ঐখোয়বু হুমদুনা পুরে~।
\q1
\v 7 নহাক্কী মিং কৌজবা কনা অমতা লৈখিদ্রে,
\q1 নঙোন্দা ঙাজনীংবা কনা অমতা হৌগৎলক্ত্রে;
\q1 মরমদি নহাক্না ঐখোয়দগী নহাক্কী মায়থোং লোৎশিনখ্রে,
\q1 ঐখোয়গী অয়োল অরানগী মরম্না নহাক্না ঐখোয়বু চাকহনবিরে~।
\q1
\v 8 অদুবু হৌজিক্তি, হে যেহোবা,
\q1 নহাক ঐখোয়গী ইপানি;
\q1 ঐখোয়দি লৈতান্নি অমসুং নহাক্তি চফূ শাবনি,
\q1 ঐখোয় পূম্নমক নহাক্কী খূৎকী থবক্নি~।
\q1
\v 9 হে যেহোবা, য়াম্না থীনা শাউবিগনু,
\q1 অয়োল অরান মতম পূম্নমক্তা নীংশিংবিরগনু;
\q1 য়েংবিয়ু, মিৎয়েং তাবিয়ু,
\q1 ঐখোয়না নঙোন্দা নোঞ্জরি,
\q1 ঐখোয় পূম্নমক নহাক্কী মীশিংনি!
\q1
\v 10 নহাক্কী শেংলবা সহরশিং লমহাঙ ওইখ্রে,
\q1 সিয়োন লমহাঙ ওনখ্রে,
\q1 যেরূশালেম মাঙ তাকখ্রে~।
\q1
\v 11 ঐখোয়গী ইপা ইপুশিংনা নঙোন্দা থাগৎচরম্বা মফম,
\q1 ঐখোয়গী অশেংবা অমসুং ফজবা য়ূম অদু মৈনা চাকথোকখ্রে,
\q1 ঐখোয়গী মমল য়াম্লবা পোৎ পূম্নমক তুম্না মাঙখ্রে~।
\q1
\v 12 হে যেহোবা, হীরমশিং অসিদা নহাক্না নশাবু ফাজিন্দুনা লৈখিগদ্রা?
\q1 নহাক্না তূমিন্না লৈদুনা ঐখোয়বু য়াম্না থীনা ৱাহনবিখিগদ্রা?
\c 65
\s1 যেহোবাগী ধর্ম্মচেনবা ৱায়েন
\q1
\v 1 <<ঐবু হংদবা মখোয়না ঐবু থিরে;
\q1 ঐবু থিদবা মখোয়না ঐবু ফংলে~।
\q1 ঐনা হায়খি, <ঐঙোন্দা য়েংউ,
\q1 ঐঙোন্দা য়েংউ,>
\q1 ঐগী মিংদা কৌদ্রিবা জাতি অদুদা~।
\q1
\v 2 ঐনা নুমিৎ চুপ্পা মায়োক্তা হৌবা মীশিংদা খূৎ তিংথোক্লম্মী,
\q1 মখোয়গী ৱাখলশিংগী মতুং ইন্না ফত্তবা লম্বীদা চৎলি~।
\q1
\v 3 মী অসিনা অতৎ অখম লৈতনা ঐবু শাউনবা কাইহৌই;
\q1 অদুগা ইংখোলশিংদা ঈরাৎলি,
\q1 চেক্কী লাৎনপূংশিংগী মথক্তা মেক্রুক থাই;
\q1
\v 4 মখোয় অসিনা মোংফম মরক্তা লৈ,
\q1 নীংশিং ফূরাশিংদা নুমিদাং লেল্লি;
\q1 মখোয়না ওকশা চায়,
\q1 মখোয়গী তেঙ্গোত্তা অমাংবা পোৎকী মহী হাপ্পী;
\q1
\v 5 মখোয়না হায়, <নশা নথন্তা লেপ্পু,
\q1 ঐগী নাক্তা লাক্কনু,
\q1 মরমদি ঐনা নঙোন্দগী হেন্না শেংই!>
\q1 ময়াম অসি ঐগী নাতোন্দা মৈখুনি,
\q1 নুমিৎ চুপ্পা চাক্লিবা মৈনি~।
\q1
\v 6 <<য়েংউ, মসি ঐগী মাঙদা ইদুনা লৈ;
\q1 ঐনা তূমিন্না লৈরোই, লমন খুমগনি,
\q1 মখোয়গী মথানুংদা লমন খুমগনি,
\q1
\v 7 নখোয়গী অয়োল অরান অমসুং নপা নপুশিংগী অয়োল অরান পুলপ্না,>> যেহোবানা হায়,
\q1 <<মখোয়না চীংশিংগী মথক্তা মেক্রুক থাখি,
\q1 অদুগা চীংদুমশিংগী মথক্তা ঐগী মিংচৎ থীহনখি;
\q1 মরম অদুনা ঐনা মখোয়গী হান্নগী থবকশিং মখোয়গী মথাদা চাং ওনগনি~।>>
\q1
\v 8 যেহোবানা অসুম্না হায়খি,
\q1 <<চরোংদা অনৌবা য়ু ফংবগুম্না,
\q1 কনাগুম্বনা হায়, <মদু মাঙহনগনু,
\q1 মরমদি মদুদা বোর লৈ,>
\q1 অদুনা ঐনা ঐগী ইনাইশিংগী মরমগীদমক তৌগনি,
\q1 মদুদা ঐনা মখোয় পূম্নমক মাঙহন্দনবনি~।
\q1
\v 9 ঐনা যাকোবতগী ধারা অমা,
\q1 যিহূদাদগী ঐগী চীংগী য়ূম্লেপচারা অমা পুথোক্কনি;
\q1 অদুগা ঐনা খন্দোকখ্রবা মহাক্না মদু ফংজগনি,
\q1 ঐগী ইনাইশিংনা মদুদা লৈগনি~।
\q1
\v 10 শারোন্না য়াউ শঙ্গুগী য়াউকোন,
\q1 অখোর তম্পাক্না শন শঙ্গুগী কূনফম ওইগনি,
\q1 ঐবু থিজখ্রবা ঐগী মীশিংগীদমক্নি~।
\q1
\v 11 <<অদুবু নখোয়দি যেহোবাবু থাদোকখ্রবা,
\q1 ঐগী অশেংবা চীং কাউথোকখ্রবা,
\q1 \f + \fr 65:11 \fk গাড: \ft অর্থদি <<তেঙ্গোল>> নৎত্রগা <<অফবা লাইবক>> লাই~।\f*গাডকী চাকথা লাঙবা,
\q1 \f + \fr 65:11 \fk মেনি: \ft হিব্রুদা <<মশীং>> নৎত্রগা <<পন্থুং,>> লাই~।\f*মেনীগীদমক য়ু লাঙবা মখোয় অদুনি~।
\q1
\v 12 মরম অদুনা ঐনা নখোয়বু থাঙশাংগীদমক মশীং থারগনি,
\q1 অদুগা নখোয় পূম্নমক্না মী হাৎফমদা নোন্থগনি,
\q1 মরমদি ঐনা কৌবদা নখোয়না খুমখিদে;
\q1 ঐনা ঙাঙবদা নখোয়না তাখিদে,
\q1 অদুবু ঐগী ইমাঙদা ফত্তবা তৌখি,
\q1 ঐনা পামদবা অদু নখোয়না খনখি~।>>
\q1
\v 13 মরম অদুনা ইবুংঙো যেহোবানা অসুম্না হায়,
\q1 <<য়েংউ, ঐগী ইনাইশিংনা চাগনি,
\q1 অদুবু নখোয়দি লামগনি;
\q1 য়েংউ, ঐগী ইনাইশিংনা ঈশিং থক্কনি,
\q1 অদুবু নখোয়দি খৌরাংগনি;
\q1 য়েংউ, ঐগী ইনাইশিংনা হরাউগনি,
\q1 অদুবু নখোয়দি ঈকাইবা নংগনি~।
\q1
\v 14 য়েংউ, ঐগী ইনাইশিংনা মথম্মোইদা হরাউনা ঈশৈ শক্কনি,
\q1 অদুবু নখোয়না থম্মোইদা ৱানা কপকনি,
\q1 থৱায় চাক্না লাউ খোংগনি~।
\q1
\v 15 নখোয়না নখোয়গী নমিং ঐগী খন্দোকখ্রবশিংদা শিরাপ ওইনা থনমগনি; মরমদি ইবুংঙো যেহোবানা নহাকপু হাৎকনি,
\q1 মহাক্কী মনাইশিংবু অতোপ্পা মিং থোনগনি~।
\q1
\v 16 মালেমদা মশাবু বোর পীজবা মহাক অদুনা অচুম্বা ঈশ্বর পন্দুনা বোর পীজগনি,
\q1 মালেমদা ৱাশকপা মহাক অদুনা অচুম্বা ঈশ্বর পন্দুনা ৱাশক্কনি;
\q1 মরমদি হান্নগী অৱা অনাশিং কাউখ্রে,
\q1 অদুগা মখোয় ঐগী মিৎয়েংদগী লোৎখ্রে~।
\s1 অনৌবা অতিয়া অমসুং মালেম
\q1
\v 17 <<মরমদি য়েংউ, ঐনা অনৌবা অতিয়া নোংদোন অমসুং অনৌবা মালেম শেম্মী,
\q1 অদুগা হান্নগী অদু নীংশিংলরোই অমসুং পূক্নীংদা লাক্লরোই~।
\q1
\v 18 অদুবু ঐনা শেম্বা অদুদা নখোয় মতম পূম্নমক্তা নুঙাইজৌ অমসুং হরাউজৌ;
\q1 মরমদি য়েংউ, ঐনা যেরূশালেম্বু হরাউফম ওইনা শেমই,
\q1 মহাক্কী মীশিংবু নুঙাইবা ওইনা~।
\q1
\v 19 ঐনা যেরূশালেমদা হরাউগনি,
\q1 ঐগী মীশিংদা নুঙাইজগনি;
\q1 অদুগা মদুগী মনুংদা কপ্পগী খোঞ্জেন,
\q1 কপ লাউবগী খোঞ্জেন অমুক হন্না তাররোই~।
\q1
\v 20 <<মফম অদুদা নুমিৎ খরনিদা হিংবা অঙাং,
\q1 পুন্সি মপূঙ ফাদবা অহন অমুক হন্না লৈররোই;
\q1 মরমদি অঙাংনা চহী চামা পুন্সিরগা শিগনি,
\q1 অদুবু পাপীদি চহী চামা পুন্সিরগা শিরাপ ফংগনি~।
\q1
\v 21 অদুগা মখোয়না য়ূমশিং শাদুনা মদুদা লৈগনি;
\q1 মখোয়না অঙ্গুর ইংখোলশিং শেমদুনা মদুগী মহৈ চাগনি~।
\q1
\v 22 মখোয়না য়ূম শারোই অতোপ্পনা লৈনবা;
\q1 মখোয়না থারোই অতোপ্পনা চানবা;
\q1 মরমদি উপাম্বী অমনা পুন্সিবগুম্না ঐগী মীশিংনা পুন্সিগনি,
\q1 অদুগা ঐগী খন্দোকখ্রবশিংনা মখোয়গী মখূৎকী থবক্তা মতম কুইনা নুঙাইজগনি~।
\q1
\v 23 মখোয়না অরেম্বদা নোম্লোই,
\q1 ৱানবগীদমকসু পোক্লোই;
\q1 মরমদি মখোয়দি যেহোবানা বোর পীবিবশিংগী ধারানি,
\q1 মখোয়গী মচাশিংসু মখোয়গা লোয়ননা~।
\q1
\v 24 <<অদুগা অসুম্না থোক্লগনি, মখোয়না কৌদ্রিঙৈদা ঐনা খুম্বিগনি;
\q1 অদুগা মখোয়না ঙাঙলিঙৈদা ঐনা তাবিগনি~।
\q1
\v 25 কৈশাল অমসুং য়াউ মচানা পূন্না চামিন্নগনি,
\q1 নোংশানা শল্লাবগুম্না চরূ চাগনি,
\q1 অদুগা ঊফুন্না লিনগী মচীঞ্জাক ওইগনি~।
\q1 মখোয়না ঐগী অশেংবা চীং পূম্নমক্তা অকায়বা অমসুং অমাঙবা তৌররোই,>> যেহোবানা হায়~।
\c 66
\s1 যেহোবানা অফশাশিন্নববু চৈবা
\q1
\v 1 যেহোবানা অসুম্না হায়,
\q1 <<স্বর্গদি ঐগী ফম্বান্নি অমসুং মালেমদি ঐগী খোঙনেৎফম্নি~।
\q1 নখোয়না ঐগীদমক শারিবা য়ূম অদু কদায়দা লৈ?
\q1 অদুগা ঐগী পোত্থাফম কদায়দা লৈ?
\q1
\v 2 ঐগী খূৎনা পোৎ পূম্নমক শেমখি,
\q1 অদুগা পোৎ পূম্নমক অসি লৈরকপনি,>> যেহোবানা হায়,
\q1 <<অদুবু ঐনা য়েংগনি মী অসিদা,
\q1 লৈজদ্রবা অমসুং থম্মোই কায়রবা,
\q1 অদুগা ঐগী ৱা তারগা নিকচবা মহাক অদুদা~।
\q1
\v 3 <<শল্লাবা হাৎলিবা মহাক অদু মহাক্না মী অমা হাৎপগুম্বনি;
\q1 য়াউ ঈরাৎলিবা মহাক অদু মহাক্না হূই অমগী মঙক লৈথৎপগুম্বনি;
\q1 মহৈ মরোংগী কৎনপোৎ কৎলিবা মহাক অদু মহাক্না ওক্কী ঈ কৎপগুম্বনি;
\q1 মেক্রুক থাবা মহাক অদুনা মহাক্না পূক্নীং ফত্তবদা থাগৎপগুম্বনি~।
\q1 হোয়, মখোয়না মশা মশাগী লম্বীশিং খনখ্রে,
\q1 অদুগা মখোয়গী থৱায়না মখোয়গী তুক্কচবশিংদা হরাউই~।
\q1
\v 4 ঐনসু মখোয়গী চৈরাকশিং খনগনি,
\q1 মখোয়গী মথক্তা মখোয়গী অকিবশিং পুরক্কনি,
\q1 মরমদি ঐনা কৌবদা কনা অমতনা খুমখিদে;
\q1 ঐনা ঙাঙবদা মখোয়না তাখিদে;
\q1 মখোয়না ঐগী মাঙদা ফত্তবা তৌখি,
\q1 ঐনা নুঙাইতবা অদু মখোয়না খনখি~।>>
\q1
\v 5 যেহোবাগী ৱাদা নিকচবা নখোয়না মহাক্কী ৱা তাও,
\q1 <<ঐগী মিংগীদমক নখোয়বু তান্থোকখিবা নখোয়বু য়েংথিখিবা নচিন ননাউশিংনা হায়খি,
\q1 <যেহোবাগী মতিক মঙান চাউসনু,
\q1 অদুবু মহাক্না লেঙবিরকপদা নখোয় হরাউজগনি,>
\q1 অদুবু মখোয়দি ঈকাইজগনি~।>>
\q1
\v 6 সহরদগী নিন খোংবা!
\q1 ঈশ্বর নীংনশঙদগী খোঞ্জেন!
\q1 মসি যেহোবাগী খোঞ্জেন্নি,
\q1 মহাক্কী য়েক্নবশিংবু লমন খুম্বা!
\q1
\v 7 <<মহাক্না নাউয়েক্ত্রিঙৈদা অঙাং পোকখি;
\q1 য়েকপা হৌদ্রিঙৈদা মহাক্না মচা নিপা অমা পোকখি~।
\q1
\v 8 অসিগুম্বা ৱা কনানা তারবগে?
\q1 অসিগুম্বা থৌদোকশিং কনানা উরবগে?
\q1 লৈবাক অমবু নোংমতদা পুথোক্নবা শেম্বা য়াব্রা?
\q1 জাতি অমা খূদক্তা পোক্কদ্রা?
\q1 মরমদি সিয়োন্না হেক নাউয়েকপগা মহাক্না মচাশিং পোকখি~।
\q1
\v 9 অঙাং পোকপগী মতম য়ৌহল্লগা ঐনা পোকহল্লোইদ্রা?>>
\q1 যেহোবানা হায়,
\q1 <<অঙাং পোকহল্লিবা ঐনা থিঙ্গদ্রা?>>
\q1 নহাক্কী ঈশ্বরনা হায়~।
\q1
\v 10 <<যেরূশালেমগা হরাউমিন্নৌ,
\q1 মহাক্কা নুঙাইমিন্নৌ, মহাকপু নুংশিবা নখোয় পূম্নমক~।
\q1 মহাক্কা নুঙাইনা হরাউমিন্নৌ,
\q1 মহাক্কীদমক তেংথা নাওইবা নখোয় পূম্নমক;
\q1
\v 11 নখোয়না থেমজিনবিবগী খোম্লাং থক্তুনা পেঞ্জগনি;
\q1 নখোয়না থন্না থক্তুনা হরাউনবা মহাক্কী মতিক মঙানগী অৱাৎপা লৈতবদা~।>>
\q1
\v 12 মরমদি যেহোবানা অসুম্না হায়,
\q1 <<য়েংউ, ঐনা মঙোন্দা তুরেনগুম্না ঈঙথবা পুরক্কনি,
\q1 চেল্লিবা ঈশিং খোংগুম্না জাতিশিংগী মতিক মঙান পুরক্কনি;
\q1 অদুদগী নখোয়না খোমজিংগনি,
\q1 নখোয়বু মহাক্কী নাকন্দা পম্বিগনি,
\q1 মহাক্কী তম্পাক্তা পমখৎকনি~।
\q1
\v 13 মমানা থেমজিনবিবা কনাগুম্বা অমগুম ঐনা নহাকপু থেমজিনবিগনি;
\q1 অদুগা নখোয়বু যেরূশালেমদা থেমজিনবিগনি~।>>
\s1 ঈশ্বরগী মৈ হৌনা শাউবা
\q1
\v 14 অদুগা নখোয়না মসি উবদা,
\q1 নখোয়গী থম্মোইনা হরাউজগনি,
\q1 অদুগা নখোয়গী শরূশিং নাপীগুম্না ঈনখৎলক্কনি;
\q1 অদুগা যেহোবাগী খূৎ মনাইশিংদা খঙহনবিগনি,
\q1 অদুগা মহাক্কী য়েক্নবশিংদা মহাক্কী মৈ হৌনা শাউবা লাক্কনি~।
\q1
\v 15 য়েংউ, যেহোবানা মৈগা লাক্কনি,
\q1 নোংলৈ নুংশিৎকুম্না মহাক্কী শগোল গাড়ীশিংগা,
\q1 মহাক্কী মৈ হৌনা শাউবা অশাউবা পীনবা মৈগী মৈরিগা লোয়ননা ৱারকপা~।
\q1
\v 16 মরমদি মৈনা অমসুং মহাক্কী থাঙশাংনা যেহোবানা থৱায় পানবা পূম্নমক্তা ৱায়েন তৌগনি;
\q1 অদুগা যেহোবানা হাৎপা অদু য়ামগনি~।
\q1
\v 17 <<ইংখোলশিংদা করিগুম্বা অমগী তুংদা মখোয় মশাবু শেংহনবা অমসুং শেংদোকচবা, মখোয়গী মরক্তগী অমগী তুং ইন্দুনা ওকশা,
\q1 হঙ্গোইবা পোৎ অমসুং ঊচি চাবা পূম্নমক পূন্না মাঙলগনি,>>
\q1 যেহোবানা হায়~।
\p
\v 18 <<মরমদি ঐনা মখোয়গী থবক অমসুং মখোয়গী ৱাখল খঙই; ঐনা জাতি পূম্নমকপু অমসুং লোন পূম্নমক্কী মীশিংবু খোমজিনবা মতম লাক্কনি, অদুগা মখোয়না লাক্তুনা ঐগী ইতিক ইঙান উজগনি~।
\v 19 অদুগা ঐনা মখোয়গী মরক্তা খূদম অমা থমগনি, অদুগা মখোয়গী মরক্তগী নান্থোকহৌরবা জাতিশিংগী মফমদা থাগনি; মখোয় অদুদি ঐগী মিংচৎ তাখিদ্রিবা, ঐগী ইতিক ইঙান উখিদ্রিবা তার্শীশ, পুল অমসুং তেন কাপ্পা লূদ, তূবাল, যভান অমসুং থাপখ্রবা সমুদ্র খোঙবানগী লমশিংনি~। মখোয়না অতোপ্পা জাতিশিংগী মরক্তা ঐগী ইতিক ইঙান ফোংদোক্কনি~।
\v 20 মখোয়না জাতি পূম্নমক্কী মনুংদগী নখোয়গী নচিন ননাউ পূম্নমকপু শগোলশিং, শগোল গাড়ীশিং, গাড়ীশিং, খচরশিং অমসুং অয়াঙবা শাশিংগী মথক্তা তোংহল্লগা যেহোবাগী মফমদা কৎনবা ওইনা পুরক্কনি,>> অদুগা যেহোবানা হায়, <<ইস্রায়েল মচাশিংনা অশেংবা ফূদা হাপ্ত‌ুনা যেহোবাগী শঙদা কৎপা পোৎ পুরকপগুম, ঐগী অশেংবা চীং যেরূশালেমদা পুরক্কনি~।
\v 21 অদুগা মখোয়গী মনুংদগী খরবু পুরোহিৎশিং ওইনবা অমসুং লেবীশিং ওইননবা লৌগনি,>> যেহোবানা হায়~।
\q1
\v 22 <<মরমদি ঐনা শেমগদবা অনৌবা অতিয়া নোংদোন অমসুং অনৌবা মালেম্না ঐগী মাঙদা লেঙদনা লৈগদবগুম্না,>>
\q1 যেহোবানা হায়,
\q1 <<নখোয়গী ধারাশিং অমসুং নখোয়গী নমিং লেঙদনা লৈগনি~।>>
\q1
\v 23 <<অদুগা অসুম্না ওইরগনি,
\q1 থাশি অমদগী থাশি অমা ফাওবা,
\q1 পোত্থাবা নুমিৎ অমদগী পোত্থাবা নুমিৎ অমা ফাওবা,
\q1 থৱায় পানবা পূম্নমক্না ঐগী মাঙদা খুরুম্নবা লাক্কনি,>>
\q1 যেহোবানা হায়~।
\q1
\v 24 <<অদুদগী মখোয়না চত্থোক্তুনা য়েংগনি ঐগী মায়োক্তা লঙজখিবা মখোয়গী অশিবা মশাশিং অদু,
\q1 মরমদি মখোয়গী তীন অদু শিরোই,
\q1 অদুগা মখোয়গী মৈ মুৎলোই;
\q1 অদুগা মখোয় থৱায় পানবা পূম্নমক্তা হঙ্গোইনিংঙাই ওইগনি~।>>
