\id LUK
\h লূক
\toc3 লূক
\toc2 লূক
\toc1 লূক
\mt1 লূক
\ili অইবা: লূক
\ili কনাদা ইবা: যিহূদি নত্তবা থাজবশিং
\ili ইবগী চহী: খৃষ্টাব্দ 57-59
\ip পোলগী মতেং পাংবা গ্রীক্কী মী, অদুগা পাখোনচৎপশিংগী থবক্কী লাইরিকসু ইখিবা ডাক্তর লূক্না (কোলো 4:14) লাইরিক অসি ইখিবনি~। লাইরিক অসিদা যীশু খৃষ্ট অসি মপূঙ ফাবা মী অমসুং কনবিবা মপুনি হায়না লূক্না উৎলি~। যীশুনা মী অমা ওইবগী মওং মতৌ উৎপা থৌদোক ময়াম অমা মহাক্না ইরম্মী~। অফবা ৱাপাউ লেংবা অতোপ্পা মীশিংনা ইবদগী হেন্না যীশু খৃষ্টগী তাইবং পুন্সিগী মতাংদা মরম কয়া ইরি~। যীশু খৃষ্টগী পারী পুরী অসি ইহান হানবা মী, <<ঈশ্বরগী মচা নিপা>> হায়না কৌবা আদম ফাওবা লূক্না লীখুন লীরি~। লূক্না লেংবা অফবা ৱাপাউগী লাইরিক অসিদা <<মীগী মচা নিপা>> হায়বা মিংগৌসি অতোপ্পা মিং খুদিংমক্তগী হেন্না যীশু মশামকপু খঙহন্নবা শিজিন্নৈ~।
\ip স্বর্গদূতনা জেকারিয়া অমসুং মেরিদা উহনবা, বাপ্টাইজ তৌবা যোহান, অশেংবী লৈশাবীনা যীশু খৃষ্ট পোকপা, এলিজাবেৎ অমসুং মেরিগী ঈশৈ, য়াউশেনবশিংনা য়েংবা লাকপা, নীংনশঙদা যীশুবু ঊন ককপা অমসুং কত্থোকচবা অমসুং যীশুনা চহী তরানিথোইশুবদা নীংনশঙদা লৈবসি লাইরিক অসিগী ইতোপ তোপ্পা মওং মতৌনি~।
\ip ময়ামগা মান্নদবা মওংদা মী অমমমদা পূক্নীং চঙবা উৎপা অমসুং মখোয়না পূক্নীং হোংলকপা অদু লূক্না উৎলি~। মসিগী খূদমশিং ওইনা ওক্তবা মচাগী পান্দম (15:11-32), পূক্নীং হোংবা খাজনা থৌবা (18:9-14), জক্কয়া (19:1-10) অমসুং ত্রুোস্তা য়ানবা হূরানবনি (23:39-43)~। হেন্না পল্লিবা ৱাফমদি, থাজবা অমসুং অরান খুবম ফংবদগী হরাউবা, (1:14; 8:13; 10:17; 15:5, 9, 32; 19:6), হায়জবা (3:21; 5:16; 6:12; 9:18, 28, 29; 22:39-46), অমসুং পাপ কোকপিবনি (3:3; 5:18-26; 6:37; 7:36-50; 11:4; 12:10; 17:3-4; 23:34; 24:47)~। অফবা ৱাপাউ অসি মী পূম্নমক্কীনি হায়বা উৎনবা পাপ চেনবশিং, লাইরবশিং, যিহূদি কাঙলূপ্তগী ইন্থোকপশিং অমসুং নুপী অঙাংশিংনা থাজবগী মরমদা লূক্না ইবনি~। লাইরিক অসিগী মরু ওইবা ৱাদি পন্দুপ 19:10 দা মীগী মচা নিপা অদুনা মাঙখ্রবা অদুবু থিনবা অমসুং কনবিনবা লাক্লে হায়বা অসিনি~।
\ie
\c 1
\s1 লূক্কী পান্দম
\p
\v 1 ঐখোয়গী ইরক্তা তশেংনা থোকখ্রবা থৌদোকশিং অদুগী মরীদা মথং মনাউ নাইনা মী কয়ানা ৱারী ইনবা হোৎনখিবগী মতুং ইন্না,
\v 2 অহৌবদগী মমিৎমক্না উখ্রবা অমসুং ৱা অদুগী থৌগল তৌবশিং ওইরকখ্রবা মখোয়না ৱারী অদু ঐখোয়দা পীরম্বগী মতুং ইন্না,
\v 3 হে মতিক চাউবা থিওফিলস, ৱারী অসিগী মরীদা অহৌবদগী ঐনা কূপ্না থিজিল্লবা খুদিংমক অদু মথং মনাউ নাইনা নঙোন্দা ইবা ফগনি হায়না ঐনসু খন্দুনা,
\v 4 মসি নঙোন্দা তম্বিখ্রবশিং অদু থাজবা য়াবনি হায়না নহাক্না খঙননবা ইরিবনি~।
\s1 যোহান পোকপগী মরমদা ফোংদোকপা
\p
\v 5 যুদিয়াগী নিংথৌ হেরোদকী হাকতক্তা অবিজাগী পুরোহিৎ কাঙবুগী মী জেকারিয়া কৌবা কনাগুম্বা পুরোহিৎ অমা লৈরম্মী~। মহাক্কী নুপী এলিজাবেৎ অসি হারোনগী নিঙোনশিংগী মরক্তগীনি~।
\v 6 অমকপা লৈতনা ইবুংঙোগী য়াথং অমসুং পথাপ পূম্নমক ঙাক্না চত্তুনা, মখোয় অনীমক ঈশ্বরগী মাঙদা ধর্ম্মচেনবা ওইরম্মী~।
\p
\v 7 অদুবু এলিজাবেৎ চাবোক্তবী ওইবা মরম্না মখোয়গী মচা লৈরমদে, অদুগা মখোয় অনীমক চহীসু য়ামশিল্লক্লম্মী~।
\v 8 নোংমা মহাক্কী কাঙবুগী পাল্লি ওইনা মহাক্না ঈশ্বরগী মাঙদা পুরোহিৎকী থবক তৌদুনা লৈরিঙৈদা অসুম্না থোকখি,
\v 9 পুরোহিৎকী ফমগী থবক্কী চৎনবীগী মতুং ইন্না ইবুংঙোগী অশেংবা মফমদা চঙদুনা মেক্রুক থানবা লাইবক চাং য়েংবদা মদু মহাক্কী মথক্তা তারম্মী~।
\v 10 মেক্রুক থানবগী পূংফম অদুদা মীয়াম অপূম্বা অদুনা মপান্দা হায়জদুনা লৈরম্মী~।
\v 11 মদুদা ইবুংঙোগী দূতনা মেক্রুক থানবগী লাৎনপূং অদুগী য়েৎ থংবা নাকন্দা লেপ্ত‌ুনা মহাকপু মঙোন্দা উহনবিরে~।
\v 12 অদুগা জেকারিয়ানা মহাকপু উবদা পূক্নীং লাঙতক্নখি অমসুং অকিবনা থনখি~।
\v 13 অদুবু দূত অদুনা মঙোন্দা হায়খি, <<কিগনু, জেকারিয়া; মরমদি নহাক্কী হায়জবা তাবিরে; নহাক্কী নুপী এলিজাবেৎনা নহাক্কীদমক নচা নিপা অমা পোক্কনি, অদুগা নহাক্না মহাক্কী মমিং যোহান থোনগনি~।
\v 14 অদুগা নঙোন্দা হরাউবা অমসুং নুঙাইবা লাক্কনি; মহাক পোকপদা মী কয়ানা হরাউগনি~।
\v 15 মরমদি মহাক ইবুংঙোগী মিৎয়েংদা চাউগনি, য়ু অমসুং ময়াই কাবা য়ু থক্লোইদবনি; মমাগী পূকনুংদগী মহাক থৱায় অশেংবনা থনগনি~।
\v 16 অদুগা মহাক্না ইস্রায়েল মচা কয়াবু মখোয়গী ঈশ্বর ইবুংঙোদা হল্লকহনগনি~।
\v 17 মহাক্না ইবুংঙোগী মাঙদা এলিজাগী থৱায় অমসুং পাঙ্গন্না চৎকনি, মপাশিংগী থম্মোইবু মচাশিংদা অমসুং হায়বা ইন্দবশিংবু ধর্ম্মচেনবশিংগী লৌশিংদা ওনহন্নবা ইবুংঙোগীদমক মীশিং শেম শাদুনা থৌরাঙ লাঙহন্নবনি~।>>
\v 18 অদুগা জেকারিয়ানা স্বর্গদূত অদুদা হায়খি, <<ঐনা করম্না মসি খঙগদগে? মরমদি ঐ অহন ওইরবা মীনি, অদুগা ঐগী নুপীসু য়াম্না অহন ওইরে~।>>
\v 19 মদুদা স্বর্গদূত অদুনা মঙোন্দা হায়খি, <<ঈশ্বরগী মাঙদা লেপ্পা গাব্রিয়েল ঐনি, অদুগা নঙোন্দা ৱা ঙাঙনবা অমসুং নুঙাইবা পাউ অসি নঙোন্দা হায়দোক্নবা ঐবু থারকপনি~।
\v 20 য়েংউ, হায়রিবশিং অসি নঙোন্দা থোক্কদবা নুমিৎ অদু ফাওবা নহাক তূমিন্না লৈগনি অমসুং ৱা ঙাঙবা ঙম্লোই, মরমদি মতম চানা থুংলগদবা ঐগী ৱাশিং অদু নহাক্না থাজদে~।>>
\v 21 অদুগা মীশিংনা জেকারিয়াবু ঙাইরম্মী, মহাক্না অশেংবা মফমদা মতম কুইনা লৈখিবদা মখোয়না ইঙক ঙক্লম্মী~।
\v 22 অদুবু মহাক্না থোক্লকপা মতমদা, মহাক্না মখোয়দা ৱা ঙাঙবা ঙমখিদে; অদুগা মহাক্না অশেংবা মফমদা দর্শন অমা উখ্রে হায়বা মখোয়না খঙলে~। মরমদি মহাক্না মখোয়দা ইঙ্গিৎ তৌরম্মী অমসুং লোন থোক্লমদে~।
\v 23 অদুগা মহাক্কী থৌগল তৌবগী নুমিৎশিং লোইরবদা মহাক্না ময়ূমদা হনখি~।
\v 24 নুমিৎশিং অদুগী মতুংদা মহাক্কী নুপী এলিজাবেৎ মীরোনখি অদুগা থা মঙা মহাক্না মশাবু লোৎচদুনা হায়রকই,
\v 25 <<মীশিংগী মরক্তগী ঐগী ঈকাইবা লৌথোক্নবা ইথক্তা ইবুংঙোনা য়েংবিবা নুমিৎশিং অদুদা মহাক্না ঐগীদমক মসি তৌবিরে~।>>
\s1 যীশু পোকপগী মরমদা ফোংদোকপা
\p
\v 26 থা তরুকশুবদা ঈশ্বরনা দূত গাব্রিয়েল অদু নাজরেৎ কৌবা গালীলগী খুঙ্গংদা থারকখি;
\v 27 দেবিদকী ইমুংগী যোসেফ কৌবা অমদা ৱারোইনখ্রবী লৈশাবী অশেংবী অমগী মফমদা লাকখি; অদুগা অশেংবী লৈশাবী অদুগী মমিংদি মেরি কৌই~।
\v 28 দূত অদুনা চঙশিল্লক্তুনা মঙোন্দা হায়খি, <<খুরুমজরি, থৌজান ফংলবী~। ইবুংঙোনা নহাকপু লোয়নবি; নুপীশিংগী মরক্তা নহাক্তি য়াইফবীনি!>>
\v 29 অদুবু মেরিনা মহাকপু উবদা, মহাক্না হায়রিবশিং অদুনা মহাকপু পূক্নীং য়াম্না লাঙতক্নহল্লম্মী, অদুগা করম্বা মখলগী মখুরুম্নো হায়না মহাক্না খনখি~।
\v 30 মদুদা দূত অদুনা মঙোন্দা হায়খি, <<কিগনু, মেরি; মরমদি নহাক্না ঈশ্বরদগী থৌজান ফংজরে~।
\v 31 য়েংউ, নহাক মীরোনগনি অদুগা নচা নিপা অমা পোক্কনি অমসুং মহাক্কী মমিং যীশু থোনগনি~।
\v 32 মহাক অসি মতিক চাউগনি অমসুং ৱাংথোইরবা অদুগী মচা নিপা কৌগনি; ইবুংঙো ঈশ্বরনা মঙোন্দা মপা দেবিদকী ফম্বান পীবিগনি~।
\v 33 মহাক্না যাকোবকী ইমুং মনুংদা মতম পূম্নমক্কী ওইনা পানগনি অদুগা মহাক্কী নিংথৌ লৈবাক অদু লোম্বা নাইরোই~।>>
\p
\v 34 মদুদা মেরিনা দূত অদুদা হায়খি, <<ঐদি নিপাগা ফমদিন্নদ্রিবীনিনা মসি করম্না ওইগদৌরিবনো?>>
\v 35 অদুগা দূত অদুনা মঙোন্দা খুমখি, <<থৱায় অশেংবনা নহাক্কী নথক্তা লেঙথবিরক্কনি অদুগা ৱাংথোইরবা অদুগী পাঙ্গন্না নহাকপু লুমশিনবিগনি; মরম অদুনা পোক্কদৌরিবা অশেংবা অঙাং অদু ঈশ্বরগী মচা নিপা কৌগনি~।
\v 36 য়েংউ, নহাক্কী শাগৈগী এলিজাবেৎনসু অহন ওইরবা মতমদা মচা নিপা অমা মীরোল্লে; চাবোক্তবী কৌরম্বী মহাক্না মীরোনবা থা তরুক শুরে~।
\v 37 মরমদি ঈশ্বরগী মফমদা ওইথোক্তবা লৈতে~।>>
\v 38 মদুদা মেরিনা হায়খি, <<য়েংবিয়ু, ইবুংঙোগী ননাই নুপীবু! নহাক্কী ৱা মতুং ইন্না ঐঙোন্দা ওইসনু~।>> অদুদগী দূত অদুনা মঙোন্দগী চত্থোকখি~।
\s1 মেরিনা এলিজাবেৎকী য়ূমদা চৎপা
\p
\v 39 মতম অদুদা মেরিনা হৌগত্তুনা চীংগী লমদম, যুদিয়াগী সহর অমদা তহা তহানা চৎখি;
\v 40 অদুগা মহাক্না জেকারিয়াগী য়ূমদা চঙদুনা এলিজাবেৎপু খুরুমজখি~।
\v 41 এলিজাবেৎনা মেরিগী খুরুমজবগী খোঞ্জেন তাবদা মহাক্কী পূকনুংদা অঙাং অদু চোংখি; অদুগা এলিজাবেৎ থৱায় অশেংবনা থল্লম্মী~।
\v 42 অদুগা মহাক্না খোঞ্জেন হৌনা লাউদুনা হায়খি, <<নুপীশিংগী মরক্তা নহাক্তি য়াইফবীনি অমসুং নহাক্কী পূকনুংগী মহৈ অদু য়াইফবনি!
\v 43 ঐগী ইবুংঙোগী মমানা ঐঙোন্দা লেঙবিরক্লিবা অসি করম্ননো!
\v 44 মরমদি য়েংউ, ঐগী ইনানা নহাক্না খুরুমজবগী খোঞ্জেন হেক তাবদা, ঐগী পূকনুংদা লৈবা অঙাং অসি হরাউদুনা চোংখি~।
\v 45 থাজরবী মহাক অদু য়াইফবীনি; মরমদি ইবুংঙোদগী মঙোন্দা হায়খ্রবশিং অদু থুংহনবিগনি~।>>
\p
\v 46 মেরিনা হায়খি,
\q1 <<ঐগী থৱায়না ইবুংঙোবু থাগৎচৈ,
\q1
\v 47 ঐগী থৱায়না ঐগী কনবিবা মপু ঈশ্বরদা হরাউজৈ~।
\q1
\v 48 মরমদি মহাক্না মনাই নুপীগী তোল্লবা ফিবম্বু উবিরে;
\q1 মরমদি য়েংউ, হৌজিক্তগী হৌনা মীরোন খুদিংমক্না ঐবু য়াইফবী কৌগনি~।
\q1
\v 49 মরমদি ইঙম ঙম্বা মহাক্না ঐগীদমক অচৌবা থবকশিং তৌবিরে;
\q1 মহাক্কী মিংদি অশেংবনি~।
\q1
\v 50 মীরোন মীরোন খুদিংদা মহাকপু কিবা মখোয়দা মহাক্কী চানবিবা লৈ~।
\q1
\v 51 মহাক্কী পাম্বোম্না পাঙ্গল উৎপিরে;
\q1 মথম্মোইদা নাপন তৌবা মীশিং অদু মহাক্না চাইখাইরে~।
\q1
\v 52 মহাক্না মতিক লৈবশিংবু মখোয়গী ফম্বান্দগী চিংথখি,
\q1 অদুগা নোল্লুকপশিংবু থাঙ্গৎপিখি~।
\q1
\v 53 মহাক্না অরাম খৌরাংবশিংবু অফবনা মপূক থনহনখি;
\q1 অদুগা মহাক্না ইনাক খুনবশিংবু খূৎ হাঙনা থাখি~।
\q1
\v 54 মহাক্না মশাগী চানবিবা নীংশিংদুনা মনাই ইস্রায়েলবু মতেং পাংবিরে;
\q1
\v 55 মহাক্না ঐখোয়গী ইপা ইপুশিংদা,
\q1 অব্রাহাম অমসুং মহাক্কী ধারাদা মতম পূম্বদা হায়খিবগুম্ননি~।>>
\p
\v 56 অদুগা মেরিনা এলিজাবেৎকা থা অহুম্লোম লৈমিন্নরগা মশাগী ময়ূমদা হল্লকখি~।
\s1 যোহান পোকপা
\p
\v 57 এলিজাবেৎকী অঙাং উন্নগদবা মতম য়ৌরবদা মহাক্না মচা নিপা অমা পোকখি~।
\v 58 মহাক্কী য়ূম্লোন্নবশিং অমসুং শাগৈ নাতৈশিংনা মঙোন্দা ইবুংঙোনা য়াম্না চানবিবা উৎপিখিবা অদু তাখি; অদুনা মখোয়না মহাক্কা হরাউমিন্নখি~।
\v 59 অসুম থোকখি, নিপান্নিশুবা নুমিত্তা মখোয়না অঙাং অদুবু ঊন ককপা লাক্লম্মী; মখোয়না অঙাং অদু মপাগী মমিং লৌদুনা জেকারিয়া থোনগে তৌরম্মী~।
\v 60 অদুবু মহাক্কী মমানা মখোয়দা হায়খি, <<মদু নত্তে, মহাক্কী মমিং যোহান থোনগদবনি~।>>
\v 61 মদুদা মখোয়না মঙোন্দা হায়খি, <<নহাক্কী মরী মতাশিংগী মনুংদা মিং অসি কৌবা কনা অমতা লৈতে~।>>
\v 62 মদুদা মপানা অঙাং অদুগী মমিং করি থোনবা পাম্বগে হায়না মখোয়না মঙোন্দা ইঙ্গিৎ তৌরম্মী~।
\v 63 মদুদা মহাক্না ইনবা কোর্বাক অমা মঙোন্দা পীনবা হায়খি; মদুদা মহাক্না ইদুনা হায়রকই, <<মহাক্কী মমিংদি যোহান কৌই~।>> মদুদা মখোয় পূম্নমক ইঙক ঙকখি~।
\v 64 খূদক্তা মহাক্কী মচীন হাংদোকপিখি অমসুং মহাক্কী মরৈ থাদোকপিখি, মদুদা মহাক্না ৱা ঙাঙদুনা ঈশ্বরবু থাগৎলম্মী~।
\v 65 মদুদা মখোয়গী মায়গৈ মরিদা লৈবা পূম্নমক কিখি~। যুদিয়াগী চীংগী লম পূম্নমক্তা হায়রিবা হীরম পূম্নমক অসিগী মরমদা ঙাঙনখি~।
\v 66 হায়রিবা ৱাশিং অসি তাবা মখোয় পূম্নমক্না ৱাশিং অদু মখোয়গী মথম্মোইদা থমদুনা হায়রকই, <<অঙাং অসি করি ওইরগদবা?>> মরমদি তশেংনা ইবুংঙোগী খূৎ মহাক্কী মথক্তা লৈরম্মী~।
\s1 জেকারিয়ানা ঈশ্বরগী ৱা তাকথোকপা
\p
\v 67 অদুগা মহাক্কী মপা জেকারিয়া অসি থৱায় অশেংবনা থল্লম্মী অমসুং ৱা তাকথোক্তুনা হায়রকই,
\q1
\v 68 <<ইস্রায়েলগী ঈশ্বর ইবুংঙোবু থাগৎলু,
\q1 মরমদি মহাক্না মহাক্কী মীশিংবু য়েংবিরে অমসুং হন্দোকপিরে~।
\q1
\v 69 মহাক্না ঐখোয়গীদমক অরান খুবমগী মচী অমা,
\q1 মহাক্কী মনাই দেবিদকী ইমুংদা থোকহল্লে~।
\q1
\v 70 তাইবংপান হৌদ্রিঙৈদা মহাক্কী অশেংবা
\q1 ৱা তাকথোকপা মীশিংগী মচীন্দা মহাক্না হায়খিবগুম্ননি,
\q1
\v 71 মদুদি ঐখোয়বু ঐখোয়গী য়েক্নবশিংদগী,
\q1 অমসুং ঐখোয়বু য়েংথিবা পূম্নমক্কী মখূত্তগী কনবিনবা,
\q1
\v 72 অদুগা ঐখোয়গী ইপা ইপুশিংদা চানবিবা উৎনবা,
\q1 অমসুং মহাক্কী অশেংবা ৱালেপ্নবা নীংশিংনবা,
\q1
\v 73 মহাক্না মদু ঐখোয়গী ইপা অব্রাহামদা ৱাশকপিখিবনি~।
\q1
\v 74 ৱাশক অদুদি মহাক্না ঐখোয়গী য়েক্নবশিংগী মখূত্তগী ঐখোয়বু কনবিরবদা,
\q1 অকিবা লৈতনা মহাকপু থৌগল তৌনবা,
\q1
\v 75 ঐখোয়গী পুন্সি চুপ্পা ঐখোয়না মহাক্কী মাঙদা
\q1 শেংনা অমসুং ধর্ম্মচেন্না মহাকপু থৌগল তৌনবনি~।
\q1
\v 76 <<অদুগা অঙাং নহাক, ইহেন হেনবা
\q1 অদুগী ৱা তাকথোকপা মী কৌগনি~।
\q1 নহাক্না ইবুংঙোগী মাঙ থানা মহাক্কী লম্বীশিং থৌরাঙ তৌনবা চৎকনি~।
\q1
\v 77 মখোয়গী পাপ কোকপিবগী মপান্না মহাক্কী মীশিংদা অরান খুবমগী মরমদা খঙবা পীবিনবনি;
\q1
\v 78 ঐখোয়গী ঈশ্বরগী চানবিবগী মপান্না,
\q1 \f + \fr 1:78 \fk চীংখৈ হুল্লকপা: \ft মশীহনা লেঙবিরকপগী পান্দম্নি~।\f*চীংখৈ হুল্লকপনা ঐখোয়বু অৱাংবদগী য়েংবিরক্কনি~।
\q1
\v 79 মসি অমম্বদা লৈবশিংগী মথক্তা অমসুং অশিবগী মমিদা লৈবশিংগী মথক্তা ঙানবিনবা,
\q1 ঐখোয়গী খোঙবু ঈঙথবগী লম্বীদা চিংবিনবনি~।>>
\p
\v 80 অঙাং অদু চাউখৎলক্তুনা থৱায়দা কনখৎলক্লম্মী, অদুগা মহাক্না মশাবু ইস্রায়েলদা ফোংদোক্ত্রিঙৈদা লমহাঙদা লৈরম্মী~।
\c 2
\s1 যীশু পোকপা
\r মাত্থি 1:18-25
\p
\v 1 মতম অদুদা অসুম্না থোকখি, তাইবংপান্দা লৈবা মী খুদিংমকপু মীকোক থীগদবনি হায়না কৈসার আগষ্টসনা য়াথং অমা পীখি~।
\v 2 মসিগী মীকোক থীবা অসি কুরিনীনা সিরিয়াগী লৈঙাক মপু ওইরিঙৈদনি~।
\v 3 অদুনা মী খুদিংনা মাগী মাগী সহরদা মমিং ইখৎনবা চৎনরম্মী~।
\v 4 যোসেফসু গালীলগী নাজরেৎ খুঙ্গংদগী যুদিয়াগী লমদা, বেৎলেহেম কৌবা দেবিদকী সহরদা কারকখি, মরমদি মহাক দেবিদকী শাগৈ অমসুং ইমুং ওইরম্মী~।
\v 5 মহাক্কা ৱারোইনখ্রবী মীরোল্লিবী মেরিগা মমিং ইখৎনবা মহাক্না মফম অদুদা চৎখি~।
\v 6 অদুগা মখোয়না মফম অদুদা লৈরিঙৈদা মেরিনা অঙাং উনবগী মতম ওইরম্মী~।
\v 7 অদুগা মেরিনা মহাক্কী অহানবা মচা নিপা অমা পোকখি, অদুগা অঙাং অদু ফি অমনা য়োমশিল্লগা মহাকপু শবম অমদা হিপহল্লম্মী, মরমদি মীথুংশঙ অদুদা মখোয়গীদমক মফম লৈরমদে~।
\s1 য়াউশেনবশিং অমসুং স্বর্গদূতশিং
\p
\v 8 লমদম অদুমক্তদা য়াউশেনবশিংনা লৌবুক লমহাঙদা অহিংদা মখোয়গী য়াউ শঙ্গু য়েংশিন্দুনা লৈরম্মী~।
\v 9 অদুগা য়েংউ, ইবুংঙোগী দূত অমনা মখোয়দা লাকখি অমসুং ইবুংঙোগী মতিক মঙান্না মখোয়গী অকোয়বদা ঙাল্লম্মী; মদুদা মখোয় য়াম্না কিরম্মী~।
\v 10 অদুবু স্বর্গদূত অদুনা মখোয়দা হায়খি, <<কিগনু, মরমদি য়েংউ, ঐনা নখোয়দা মী পূম্নমক্কী ওইগদবা য়াম্না হরাউবগী অফবা ৱাপাউ পুরক্লি;
\v 11 মরমদি ঙসি দেবিদকী সহরদা নখোয়গীদমক কনবিবা মপু অমা পোক্লে, মহাক্তি ইবুংঙো খৃষ্টনি~।
\v 12 মসি নখোয়গীদমক খূদম ওইগনি; শবম অমদা ফিনা য়োমশিনবা অঙাং অমা হিপ্লিবা নখোয়না ফংগনি~।>>
\v 13 অদুগা খঙহৌদনা স্বর্গগী কাঙবু ময়াম্না স্বর্গদূত অদুগা লোয়ননা ঈশ্বরবু থাগত্তুনা হায়রকই,
\q1
\v 14 <<খ্বাইদগী হেন্না ৱাংবদা ঈশ্বরগী মতিক মগুন থাগৎপা,
\q1 তাইবংপান্দা মহাক্কী অপেনবা ওইরিবা মীশিংগী মথক্তা ঈঙথবা!>>
\p
\v 15 স্বর্গদূতশিং অদুনা মখোয়বু থাদোক্তুনা স্বর্গদা কাখ্রবদা, য়াউশেনবশিং অদুনা অমগা অমগা হায়নখি, <<ঐখোয় হৌজিক বেৎলেহেমদা চৎসি, অদুগা ইবুংঙোনা ঐখোয়দা খঙহনখিবা থোক্লিবা থৌদোক অদু ঐখোয়না য়েংলুসি~।>>
\v 16 অদুগা মখোয়না থুনমক লাকখি, অদুগা মেরি, যোসেফ অমসুং শবমদা হিপ্লিবা অঙাং অদুবু ফংখি~।
\v 17 মখোয়না মসি উরবদা অঙাং অসিগী মরমদা মখোয়দা হায়খিবা ৱা অদু কোয়শন শন্দোকখি~।
\v 18 মদুদা অতাবা পূম্নমক্না য়াউশেনবশিংনা মখোয়দা হায়খিবা হীরমশিং অদুদা ইঙক ঙকখি~।
\v 19 অদুবু মেরিনা হায়রিবা পূম্নমক অসি মপূক্নীংদা থমজিঞ্জখি অমসুং মুন্না খনখি~।
\v 20 য়াউশেনবশিংনা হল্লক্লগা মখোয়দা হায়খিবা অদুগুম্না মখোয়না তাখ্রবা অমসুং উখ্রবা পূম্নমক অদুগীদমক ঈশ্বরবু মতিক মঙান চাউহনখি অমসুং থাগৎখি~।
\s1 যীশুবু নীংনশঙদা পুখৎপা
\p
\v 21 অঙাং অদু ঊন কক্নবগী নুমিৎ নিপান্নি শুরবদা, মহাক্কী মিং যীশু থোনখি; মিং অসি মহাকপু পূকনুংদা মীরোন্দ্রিঙৈদা দূত অদুনা থোল্লম্বনি~।
\v 22 অদুগা মৌশিগী ৱায়েন য়াথং মতুং ইন্না মখোয়গী শেংদোকপগী নুমিৎশিং অদু লোইরবদা, মখোয়না যীশুবু যেরূশালেমদা পুরকখি; মসি মহাকপু ইবুংঙোদা শিন্ননবা
\v 23 (মসি ইবুংঙোগী ৱায়েন য়াথংদা ইখিবগুম্ননি, <<অঙাং খাউ হাংদোক্তুনা অহানবা পোকপা নিপা খুদিংবু যেহোবাগী মফমদা অশেংবা কৌগদবনি>>),
\v 24 অদুগা ইবুংঙোগী ৱায়েন য়াথংদা হায়রম্বগী মতুং ইন্না লম খুনু জুরা অমা নৎত্রগা খুনু মচা অনী ঈরাৎপোৎ ওইনা কৎননবনি~।
\p
\v 25 য়েংউ, যেরূশালেমদা শিমিয়োন কৌবা নিপা অমা লৈরম্মী; মহাক অসি ইস্রায়েলবু থৌগৎপিবা ঙাইজরিবা ধর্ম্মচেনবা অমসুং ঈশ্বরবু চেৎনা নীংবা মীনি; অদুগা থৱায় অশেংবনা মহাক্কী মথক্তা লৈরম্মী~।
\v 26 অদুগা ইবুংঙোগী খৃষ্টবু মহাক্না উদ্রিবা ফাওবা মহাক শিখিরোই হায়না থৱায় অশেংবনা মঙোন্দা ফোংদোকপিরম্মী~।
\v 27 অদুগা থৱায়না মহাকপু চিংবিদুনা মহাক্না নীংনশঙদা লাকখি~। ৱায়েন য়াথংগী হৌনবী মতুং ইন্না অঙাং ওইরিবা যীশুগীদমক তৌবিনবা মমা মপানা মহাকপু নীংনশঙদা পুরকপা মতমদা,
\v 28 শিমিয়োন্না অঙাং অদুবু পমখৎলগা ঈশ্বরবু থাগত্তুনা হায়রকই,
\q1
\v 29 <<ইবুংঙো, হৌজিক নহাক্কী ৱাগী মতুং ইন্না,
\q1 নহাক্না ননাইবু ঈঙথনা থাদোকপিরে;
\q1
\v 30 মরমদি ঐগী ইমিৎনা নহাক্কী অরান খুবম অদু উজরে,
\q1
\v 31 নহাক্না মী পূম্নমক্কী মমাঙদা মদু থৌরাঙ তৌবিরে;
\q1
\v 32 অতোপ্পা জাৎশিংগী মথক্তা ফোংদোকপিনবা মঙান,
\q1 অমসুং নহাক্কী মী ইস্রায়েলগী মতিক মঙান ওইগনি~।>>
\p
\v 33 মহাক্কী মরমদা শিমিয়োন্না হায়দোকখিবা মরমশিং অদুদা যোসেফ অমসুং মহাক্কী মমানা ইঙক ঙক্তুনা লৈরম্মী~।
\v 34 মদুদা শিমিয়োন্না মখোয়বু বোর পীবিরে, অদুগা মহাক্না মহাক্কী মমা মেরিদা হায়খি, <<য়েংউ, ইস্রায়েলদা মী কয়া তুনবা অমসুং হৌগৎননবা, অদুগা মায়োক্তা মীশিংনা ঙাঙগদবা খূদম অমা ওইনবা অঙাং অসি লেপ্লবনি~।
\v 35 মসি মী কয়াগী থম্মোইগী ৱাখলশিং ফোংদোক্ননবনি~। অদুগা থাঙশাংনা নহাকমক্কী থম্মোইদা থিনগনি~।>>
\s1 আনাগী সাক্ষী
\p
\v 36 অদুগা অশেরগী শলাইদগী ফানুয়েলগী মচা নুপী আনা কৌবী ৱা তাকথোকপী অমা লৈরম্মী; মহাক য়াম্না অহন ওইরম্মী~। মহাক্না লুহোংলবা মতুংদা চহী তরেৎ মপুরোইবগা লৈমিন্নরম্মী~।
\v 37 অদুগা মহাক্না চহী মরিফুমরি ফাওবা লুখ্রা ওইদুনা লৈরম্মী~। মহাক্না নীংনশঙবু কৈদৌঙৈদসু থাদোকখিদে, অদুগা চরা হেন্দুনা অমসুং হায়জদুনা ঈশ্বরবু অহিং নুংথিল থৌগল তৌজরম্মী~।
\v 38 পূং অদুমক্তদা মহাক্না লাক্তুনা ঈশ্বরবু থাগৎচখি, অদুগা যেরূশালেম হন্দোকপিবা ঙাইদুনা লৈরম্বা মখোয় পূম্নমক্তা মহাক্কী মরমদা ৱা ঙাঙখি~।
\p
\v 39 মখোয়না ইবুংঙোগী ৱায়েন য়াথংগী মতুং ইন্না হীরম পূম্নমক পাঙথোক্লবা মতুংদা, মখোয়না গালীলদা, মশামক্কী খুঙ্গং নাজরেৎতা হনখি~।
\v 40 অদুগা অঙাং অদু চাউখৎলক্তুনা থৱায়দা কনখৎলকখি, লৌশিংনা থনখি; অদুগা ঈশ্বরগী থৌজান মহাক্কী মথক্তা লৈরম্মী~।
\s1 যীশুনা নীংনশঙদা লৈহৌবা
\p
\v 41 অদুগা চহী খুদিংগী মহাক্কী মমা মপানা লান্থোকপিবগী চাকখাঙবদা যেরূশালেমদা চৎলম্মী~।
\v 42 অদুগা মহাক্না চহী তরানিথোইশুবা মতমদা মখোয়না চাকখাঙবগী হৌনবী মতুং ইন্না যেরূশালেমদা কারক্লম্মী~।
\v 43 অদুগা লান্থোকপিবগী চাকখাঙবগী নুমিৎশিং অদু লোইদুনা মখোয়না হল্লক্লবদা, নিপা মচা যীশুদি যেরূশালেমদা লৈথহৌখি; অদুবু যোসেফ অমসুং মহাক্কী মমানা মদু খঙলমদে~।
\v 44 মহাক অসি চৎমিন্নরিবশিংগী মরক্তা য়াওরমগনি হায়না খন্দুনা মখোয়না নোংমগী খোঙচৎ চৎখি; অদুদগী মখোয়না মহাকপু মরূপ মপাংশিংগী অমসুং মরী মতাশিংগী মরক্তা থিরম্মী~।
\v 45 অদুগা মহাকপু ফংদ্রবদা মখোয়না মহাকপু থিদুনা যেরূশালেমদা হল্লক্লম্মী~।
\v 46 নুমিৎ হুম্নিগী মতুংদা মখোয়না মহাকপু নীংনশঙদা গুরুশিংগী মরক্তা ফমদুনা মখোয়না ঙাঙলিবা তারগা মখোয়দা ৱাহংশিং হংলম্বা ফংলে~।
\v 47 মহাক্না হায়বা তাখিবা মী খুদিংমক মহাক্কী লৌশিং অমসুং পাউখুমশিং অদুদা ইঙক ঙক্লম্মী~।
\v 48 মহাক্কী মমা মপানা মহাকপু উবদা মখোয় ইঙক ঙক্লম্মী; অদুগা মহাক্কী মমানা মঙোন্দা হায়খি, <<ইচা নিপা, নহাক্না ঐখোয়দা অসুম্না তৌরিবা করিগীনো? য়েংউ, নপাগা ঐগনা পূক্নীং ৱানা নহাকপু থিরক্লিবনি~।>>
\p
\v 49 মদুদা মহাক্না মখোয়দা হায়খি, <<নখোয়না ঐবু করিগীদমক থিরিবনো? ঐনা ঐগী ইপাগী থবকশিংগী মরমদা খনফম থোকই হায়বা নখোয়না খঙদব্রা?>>
\v 50 অদুবু মহাক্না মখোয়দা হায়খিবা অদু মখোয়না খঙবা ঙমখিদে~।
\v 51 অদুদগী মহাক্না মখোয়গা নাজরেৎতা লাক্তুনা মখোয়গী মখা পোন্না লৈখি; অদুগা মমানদি হায়রিবা পূম্নমক অসি মথম্মোইদা থমখি~।
\v 52 অদুগা যীশু লৌশিংদা, শাওং শাদা অমসুং ঈশ্বরগা মীশিংগনা চানবদা হেনগৎলক্লম্মী~।
\c 3
\s1 যোহান্না লম্বী থৌরাঙ তৌবা
\r মাত্থি 3:1-11; মার্ক 1:1-8
\p
\v 1 তিবেরিয়া কৈসারনা পানবা তরামঙাশুবা চহীদা পোন্তিয়স পিলাৎনা যুদিয়াগী লৈঙাক মপু ওইরিঙৈদা, হেরোদনা গালীলগী \f + \fr 3:1 \fk টেট্রাক: \ft লম অমগী মরি থোকপা অমগী লৈঙাকপা~।\f*টেট্রাক, অদুগা মহাক্কী মনাউ ফিলিপ্না ইটুরিয়া অমসুং ত্রাকোনীতিসকী টেট্রাক, অদুগা লিসানীয়ানা আবিলিনগী টেট্রাক ওইরিঙৈদা,
\v 2 আন্নাস অমসুং কায়াফানা পুরোহিৎলেন ওইরিঙৈদা লমহাঙদা ঈশ্বরগী ৱা অদু জেকারিয়াগী মচা নিপা যোহান্দা লাকখি~।
\v 3 মহাক্না যোর্দান তুরেনগী অকোয়বদা লৈবা লম পূম্নমক্তা চত্তুনা পাপ কোকপিনবা পূক্নীং হোংবগী বাপ্টাইজ তৌবা শন্দোক্লম্মী~।
\v 4 মসি ৱা তাকথোকপা যিশাইয়াগী ৱাশিংগী লাইরিক্তা ইখিবগুম্ননি,
\q1 <<মী অমগী খোঞ্জেন্না লমহাঙদা লাউরকই,
\q1 <যেহোবাগী লম্বী থৌরাঙ তৌ,
\q1 মহাক্কী লম্বীশিং চুমহল্লু~।
\q1
\v 5 তম্পাক খুদিং মেনশিনগনি,
\q1 চীংজাউ অমসুং চীং খুদিংমক নেমহনগনি;
\q1 অখোয়বা লম্বীশিং চুমথোক্কনি,
\q1 লৈতেম মান্নদবা লম্বীশিং লৈতেম মান্নহনগনি~।
\q1
\v 6 অদুগা মী পূম্নমক্না ঈশ্বরগী অরান খুবম উগনি~।> >>
\p
\v 7 মঙোন্দগী বাপ্টাইজ লৌনবা লাকপা মীয়াম অদুদা যোহান্না হায়খি, <<হে লিন্দূশিংগী মচাশা, লাক্কদবা অশাউবা অদুদগী চেন্ননবা কনানা নখোয়দা খঙহনবগে?
\v 8 মরম অদুনা নখোয়না পূক্নীং হোংবগী মতিক চাবা মহৈ য়াল্লু, নখোয়গী নপূক্নীংদা অসুম্না হায়গনু, <ঐখোয়গী ইপা অব্রাহাম লৈ;> মরমদি ঐনা নখোয়দা হায়রি মদুদি ঈশ্বরনা নূঙশিং অসিদগী অব্রাহামগী মচাশিং থোকহনবা ঙম্মী~।
\v 9 হৌজিকসু উপাম্বীশিং অসিগী মখোঙদা শীংজঙ থাদুনা লৈ~। মরম অদুনা অফবা মহৈ য়ান্দবা উপাম্বী খুদিং য়ান্থত্তুনা মৈনুংদা লংশিল্লি~।>>
\v 10 মদুদা মীয়াম অদুনা মঙোন্দা হায়রকই, <<অদু ওইরবদি ঐখোয়না করি তৌগদগে?>>
\v 11 মহাক্না মখোয়দা হায়, <<ফূরিৎ অনী লৈবা মী অদুনা করি অমতা লৈতবা মী অদুদা পীসনু; অদুগা চানবা চিঞ্জাক লৈবা মী অদুনসু মতৌ অদুম্না তৌসনু~।>>
\v 12 অদুদগী খাজনা থৌবশিংনসু বাপ্টাইজ লৌনবা লাক্তুনা মঙোন্দা হায়খি, <<গুরু, ঐখোয় করি তৌগদগে?>>
\p
\v 13 মদুদা মহাক্না মখোয়দা হায়খি, <<নখোয়দা লৌ হায়বা শেনফম অদুদগী হেন্না লৌগনু~।>>
\v 14 লান্মীশিংনসু মঙোন্দা হায়রকই, <<ঐখোয় করি তৌগদগে?>> মদুদা মহাক্না মখোয়দা হায়খি, <<নখোয়না কনাগুম্বগী শেন নম হাদুনা লৌগনু, মীশিংবু লান্না মরান থৈজিনগনু; নখোয়গী অশূমন অদুদা পেল্লু~।>>
\v 15 অদুগা মীশিংনা খৃষ্টবু ঙাইরিঙৈদা মখোয় পূম্নমক্না মথম্মোইদা যোহান অসি খৃষ্ট অদুরা নত্তব্রা হায়না খন্দুনা লৈরম্মী~।
\v 16 যোহান্না মখোয় পূম্নমক্তা খুমখি, <<তশেংনমক ঐনা নখোয়বু ঈশিংদা বাপ্টাইজ তৌবি, অদুবু ঐঙোন্দগী হেন্না মতিক লৈবা অমা লেঙলক্লি, ঐদি মহাক্কী সেন্দল মরী লৌথোকপা ইতিক চাদে; মহাক্না নখোয়বু থৱায় অশেংবদা অমসুং মৈদা বাপ্টাইজ তৌবিগনি~।
\v 17 মহাক্কী খূত্তা \f + \fr 3:17 \fk ফৌ-ইন্থোক: \ft ফৌ হুম্বদা ফৌ ইনখৎননবা খূৎলাই~।\f*ফৌ-ইন্থোক লৈ, মহাক্না মহৈ মরোং য়ৈফম অদু নিংথিনা শেংদোক্লগা মহাক্কী পুকৈদা গেহু পৈশিনগনি; অদুবু মহাক্না মহাম অদু মুৎপা নাইদ্রবা মৈদা থাজিনগনি~।>>
\v 18 অদুগা যোহান্না অতোপ্পা থৌগৎপা ৱাহৈ কয়া হায়দুনা মীশিংদা ৱাপাউ শন্দোক্লম্মী~।
\v 19 অদুবু হেরোদ টেট্রাক্না মহাক্কী মনাউ নিপা ফিলিপকী নুপী হেরোদিয়া লৌবগী মরমগীদমক অমসুং মহাক্না তৌখিবা ফত্তবা থবক পূম্নমক অদুগীদমক যোহান্না চৈখি~।
\v 20 পূম্নমক অসিগী মথক্তা হেরোদনা মসিসু তৌখি, মদুদি মহাক্না যোহানবু কৈশুমশঙদা থমজিনখি~।
\s1 যীশুবু বাপ্টাইজ তৌবা
\r মাত্থি 3:13-17; মার্ক 1:9-11
\p
\v 21 যোহান্না মী পূম্নমক বাপ্টাইজ তৌরবা মতুংদা, মহাক্না যীশুবুসু বাপ্টাইজ তৌবিখি~। অদুগা যীশুনা হায়জরিঙৈদা স্বর্গ হাংদোক্লম্মী~।
\v 22 থৱায় অশেংবনা মহাক্কী মথক্তা হকচাং ওইনা লম খুনুগী মওংদা কূমথরকখি; অদুগা স্বর্গদগী খোঞ্জেন অমনা অসুম্না হায়খি, <<নহাক ঐগী নুংশিজরবা ইচা নিপানি; নঙোন্দা ঐ য়াম্না পেল্লে~।>>
\s1 যীশুগী পারী পুরী
\r মাত্থি 1:1-17
\p
\v 23 যীশু মশামক্না থবক তৌবা হৌবা মতমদা মশাগী চহী কুন্থ্রারোম শুরম্মী~। মহাক অসি যোসেফকী মচা নিপানি হায়না মীশিংনা খল্লম্মী, যোসেফতি এলীগী মচা নিপানি~।
\v 24 এলীদি মথাৎকী মচা নিপানি, মথাত্তি লেবীগী মচা নিপানি, লেবীদি মেলকীগী মচা নিপানি, মেলকীদি যন্নাগী মচা নিপানি, যন্নাদি যোসেফকী মচা নিপানি,
\v 25 যোসেফতি মত্তাথিয়াসকী মচা নিপানি, মত্তাথিয়াসতি অমোসকী মচা নিপানি, অমোসতি নাহূমগী মচা নিপানি, নাহূমদি এসলিগী মচা নিপানি, এসলিদি নাগায়গী মচা নিপানি,
\v 26 নাগায়দি মাথকী মচা নিপানি, মাথতি মত্তাথিয়াসকী মচা নিপানি, মত্তাথিয়াসতি সিমৈগী মচা নিপানি, সিমৈদি যোসেফকী মচা নিপানি, যোসেফতি যোদাগী মচা নিপানি,
\v 27 যোদাদি যোৱানানগী মচা নিপানি~। যোৱানান্দি রেসাগী মচা নিপানি, রেসাদি জেরূব্বাবেলগী মচা নিপানি, জেরূব্বাবেলদি শল্টীয়েলগী মচা নিপানি, শল্টীয়েলদি নেরিগী মচা নিপানি,
\v 28 নেরিদি মেলকীগী মচা নিপানি, মেলকীদি আদীগী মচা নিপানি, আদীদি কোসামগী মচা নিপানি, কোসামদি এলমোদামগী মচা নিপানি; এলমোদামদি এরগী মচা নিপানি,
\v 29 এরদি যোসিগী মচা নিপানি, যোসিদি এলীয়েজরগী মচা নিপানি, এলীয়েজরদি যোরিমগী মচা নিপানি, যোরিমদি মথাৎকী মচা নিপানি, মথাৎতি লেবীগী মচা নিপানি,
\v 30 লেবীদি শিমিয়োনগী মচা নিপানি, সিমিয়োন্দি যিহূদাগী মচা নিপানি, যিহূদাদি যোসেফকী মচা নিপানি, যোসেফতি যোনামগী মচা নিপানি, যোনামদি এলিয়াকীমগী মচা নিপানি,
\v 31 এলিয়াকীমদি মিলিয়াগী মচা নিপানি, মিলিয়াদি মেন্নাগী মচা নিপানি, মেন্নাদি মত্তাথাগী মচা নিপানি, মত্তাথাদি নাথানগী মচা নিপানি, নাথান্দি দেবিদকী মচা নিপানি,
\v 32 দেবিদতি যেশীগী মচা নিপানি, যেশীদি ওবেদকী মচা নিপানি, ওবেদতি বোৱাজগী মচা নিপানি, বোৱাজদি সালমোনগী মচা নিপানি, সালমোন্দি নহশোনগী মচা নিপানি,
\v 33 নহশোন্দি আম্মীনাদাবকী মচা নিপানি, আম্মীনাদাবতি অরামগী মচা নিপানি, অরামদি হেজ্রোনগী মচা নিপানি, হেজ্রোন্দি পেরেজকী মচা নিপানি, পেরেজদি যিহূদাগী মচা নিপানি,
\v 34 যিহূদাদি যাকোবকী মচা নিপানি, যাকোবতি ইসাক্কী মচা নিপানি, ইসাক্তি অব্রাহামগী মচা নিপানি, অব্রাহামদি তেরাহগী মচা নিপানি, তেরাহদি নাহোরগী মচা নিপানি,
\v 35 নাহোরদি সেরূগকী মচা নিপানি, সেরূগতি রেয়ূগী মচা নিপানি, রেয়ূদি পেলেগকী মচা নিপানি, পেলেগতি এবরগী মচা নিপানি, এবরদি শেলাগী মচা নিপানি,
\v 36 শেলাদি কৈনানগী মচা নিপানি, কৈনান্দি আরফাকসাদকী মচা নিপানি, আরফাকসাদতি শেমগী মচা নিপানি, শেমদি নোহাগী মচা নিপানি, নোহাদি লেমেক্কী মচা নিপানি,
\v 37 লেমেক্তি মেথূসেলাগী মচা নিপানি, মেথূসেলাদি এনোক্কী মচা নিপানি, এনোক্তি যেরেদকী মচা নিপানি, যেরেদতি মাহালালেলগী মচা নিপানি, মাহালালেলদি কৈনানগী মচা নিপানি,
\v 38 কৈনান্দি এনোসকী মচা নিপানি, এনোসতি শেথকী মচা নিপানি, সেথতি আদমগী মচা নিপানি, আদমদি ঈশ্বরগী মচা নিপানি~।
\c 4
\s1 যীশুবু থেম্বা
\r মাত্থি 4:1-11; মার্ক 1:12-13
\p
\v 1 থৱায় অশেংবনা থল্লদুনা যীশুনা যোর্দান তুরেন্দগী হল্লকখি, অদুগা থৱায়না মহাকপু লমহাঙদা চিংবিদুনা,
\v 2 দিয়াবোলনা মহাকপু নুমিৎ নিফুনি থেমখি~। নুমিৎশিং অদুদা মহাক্না করিসু চাখিদে; অদুগা নুমিৎশিং অদু লোইরবদা মহাক্না চাক লাম্লকখি~।
\v 3 অদুগা দিয়াবোলনা মঙোন্দা হায়খি, <<নহাক ঈশ্বরগী মচা নিপা ওইরবদি, নূঙ অসি তল ওন্নবা য়াথং পীয়ু~।>>
\v 4 মদুদা যীশুনা মঙোন্দা হায়রকই, <<মসি ইদুনা লৈ, <মীওইবনা তলতনা হিংলোই, অদুবু ঈশ্বরগী ৱা খুদিংগী মপান্না হিংগনি~।> >>
\v 5 অদুগা দিয়াবোলনা মহাকপু অৱাংবা চীংথক অমদা পুখত্তুনা মিৎকুপ অমদা যীশুদা তাইবংপানগী নিংথৌ লৈবাক অপূম্বা উহনখি~।
\v 6 অদুগা দিয়াবোলনা মঙোন্দা হায়খি, <<ঐনা নঙোন্দা মতিক পূম্নমক অসি অমসুং মখোয়গী মতিক মঙান পূম্নমক পীগনি; মরমদি মসি ঐঙোন্দা পীথোকখ্রবনিনা, ঐনা পাম্বা কনাগুম্বা অমদা ঐনা পীবা য়াই~।
\v 7 মরম অদুনা নহাক্না ঐবু খুরুম্লবদি, পূম্নমক অসি নহাক্কী ওইগনি~।>>
\v 8 মদুদা যীশুনা মঙোন্দা খুমখি, <<ঐঙোন্দগী চত্থোকখ্রো, সৈতান; মসি ইদুনা লৈ, <নহাক্না নহাক্কী ঈশ্বর যেহোবাবু খুরুমগদবনি অমসুং মহাক্তবু থৌগল তৌগদবনি~।> >>
\v 9 অদুগা সৈতান্না যীশুবু যেরূশালেমদা পুরগা নীংনশঙগী মতোন্দা লেপহন্দুনা মঙোন্দা হায়খি, <<নহাক ঈশ্বরগী মচা নিপা ওইরবদি, মফম অসিদগী চোংথজৌ;
\v 10 মরমদি মসি ইদুনা লৈ,
\q1 <নহাকপু ঙাক-শেন্নবা মহাক্না মহাক্কী দূতশিংদা
\q1 নহাক্কী মরমদা য়াথং পীগনি,>
\p
\v 11 অদুগা,
\q1 <মখোয়না মখূৎনা নহাকপু পমখৎপিগনি,
\q1 নৎত্রবদি নহাক্কী খোঙ নূঙদা য়ৈশিনগনি~।> >>
\p
\v 12 মদুদা যীশুনা মঙোন্দা খুম্লকই, <<মসি হায়খ্রে, <নহাক্না নহাক্কী ঈশ্বর যেহোবাবু চাং য়েংলোইদবনি~।> >>
\v 13 অদুগা দিয়াবোলনা থেম্বা পূম্নমক লোইরবদা খুদোংচাবা মতম ফংদ্রিবা ফাওবা যীশুবু থাদোক্তুনা চৎখি~।
\s1 যীশুবু নাজরেৎতা য়াদবা
\p
\v 14 অদুগা যীশুনা থৱায়গী পাঙ্গন্না গালীলদা হনখি~। অদুগা অকোয়বদা লৈবা লমশিংদা মহাক্কী মিং শন্দোকখি~।
\v 15 মহাক্না মখোয়গী \f + \fr 4:15 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম্নি~।\f*সিনাগোগশিংদা তম্বিখি, অদুগা মী খুদিংনা মহাকপু থাগৎলম্মী~।
\v 16 যীশুনা চাউরকখিবা মফম নাজরেৎতা মহাক্না লাকখি; অদুগা পোত্থাবা নুমিত্তা মহাক্না মহৌশাগুম্না সিনাগোগতা চঙদুনা লাইরিক পানবা হৌগৎখি~।
\v 17 অদুগা ৱা তাকথোকপা যিশাইয়াগী লাইরিক মকোল অদু মঙোন্দা পীরবদা, মহাক্না লাইরিক মকোল অদু হাংদোকপদা অসুম্না ইবা মফম অমা ফংলে,
\q1
\v 18 <<যেহোবাগী থৱায় ঐগী ইথক্তা লৈ,
\q1 মরমদি মহাক্না ঐবু লাইরবশিংদা অফবা ৱাপাউ শন্দোক্নবা থাউ হৈবিরে;
\q1 থম্মোই কায়রবশিংবু ফহন্নবা,
\q1 কৈশুমশঙদা লৈবশিংবু থাদোক্নবা,
\q1 মমিৎ তাঙবশিংবু উহন্নবা,
\q1 ওৎনৈবিরবশিংবু মনীং তমহন্নবা মহাক্না ঐবু থারে~।
\q1
\v 19 যেহোবাগী য়াবিবগী চহী লাউথোক্নবা মহাক্না ঐবু থারে~।>>
\p
\v 20 অদুগা মহাক্না লাইরিক মকোল অদু কোনশিল্লগা মতেং পাংলিবা মী অদুদা অমুক হন্না পীরগা ফমথখি~। মদুদা সিনাগোগ অদুদা লৈবা মী খুদিংমক্না মঙোন্দা মুন্না য়েংলম্মী~।
\v 21 অদুদা মহাক্না মখোয়দা হায়বা হৌরকখি, <<ঙসি নখোয়না তাবদা শাস্ত্র অসি থুংলে~।>>
\v 22 অদুগা মী পূম্নমক্না মহাক্কী মরমদা অফবা সাক্ষী পীরম্মী অদুগা মহাক্কী চীন্দগী থোক্লকপা থৌজানগী ৱাশিং অসিদা ইঙক ঙক্লদুনা মখোয়না হায়খি, <<মসি যোসেফকী মচা নিপা নৎত্রা?>>
\v 23 মদুদা মহাক্না মখোয়দা হায়খি, <<তশেংনমক নখোয়না ঐঙোন্দা পাউরৌ অসি হায়গনি, <মাইবা, নশামক ফহল্লু; কপরনাউমদা তৌখিবা ঐখোয়না তাবা খুদিং নহাক্কী লম অসিদসু তৌ~।> >>
\v 24 মদুদা মহাক্না হায়খি, <<তশেংনমক ঐনা নখোয়দা হায়রি, ৱা তাকথোকপা মী অমতা মহাক মশাগী লমদা লৌশিনবিদে~।
\v 25 অদুবু ঐনা নখোয়দা তশেংনা হায়রি, এলিজাগী হাকতক্তা চহী অহুম থা তরুক অতিয়া থিংজিনখ্রবদা লৈবাক পূম্নমক্তা শাথিনা চাক্তাঙবা মতমদা ইস্রায়েলদা লুখ্রাবী য়াম্না লৈরম্মী;
\v 26 অদুবু এলিজাবু মখোয় কনা অমতগী মফমদা থাখিদে, এলিজাবু সীদোনগী লমদা লৈবা সারেফাত্তা লুখ্রাবী নুপী অদুগী মফমদতা থাবিখি~।
\v 27 ৱা তাকথোকপা এলিসাগী মতমদা ইস্রায়েলদা কুষ্টী থুংবা য়াম্না লৈরম্মী; মহাক্না সিরিয়া মচা নামান নত্তনা অতৈ কনা অমতবু শেংহনবিখিদে~।>>
\v 28 অদুগা মসি তাবদা সিনাগোগতা লৈরিবা মী পূম্নমক্না মৈ হৌনা শাউরম্মী~।
\v 29 অদুগা মখোয়না হৌগত্তুনা মহাকপু সহরদগী ইন্থোকখি, অদুগা মহাকপু অঙম্বা মফম অমদগী হুন্থনবা মখোয়না সহর শাখ্রবা চীংচেপ্তা মহাকপু পুখৎলম্মী~।
\v 30 অদুবু মহাক্তি মখোয়গী মরক্তগী লিত্থোক্তুনা চৎখ্রে~।
\s1 যীশুনা শেংদবা থৱায় তান্থোকপা
\r মার্ক 1:21-28
\p
\v 31 অদুগা মহাক্না গালীলগী সহর কপরনাউমদা কূমথখি, অদুগা পোত্থাবা নুমিৎশিংদা মখোয়বু তম্বিদুনা লৈরম্মী~।
\v 32 অদুগা মখোয়না মহাক্কী তম্বিবা অদুদা ইঙক ঙক্লম্মী, মরমদি মহাক্না মতিক লৈনা ঙাঙলম্মী~।
\v 33 মতম অদুদা সিনাগোগতা শেংদবা ভুৎকী থৱায় চঙবা কনাগুম্বা নিপা অমা লৈরম্মী অদুগা মহাক্না অহৌবা খোঞ্জেন্না লাউরকখি,
\v 34 <<হে নাজরেৎকী যীশু, নহাক্কা ঐখোয়গা করি মরী লৈনবগে? নহাক্না ঐখোয়বু মাঙহন্নবা লাক্লিব্রা? নহাক কনানো হায়বা ঐ খঙই, ঈশ্বরগী অশেংবা মহাক অদুনি~।>>
\v 35 মদুদা যীশুনা মহাকপু চৈদুনা হায়রকই, <<তূমিন্না লৈয়ু, মঙোন্দগী থোক্লকউ~।>> ভুৎ অদুনা মহাকপু মখোয়গী মরক্তা ইন্থুরম্লগা মঙোন্দগী থোকখ্রে, অদুগা মহাকপু করিসু শোকহল্লমদে~।
\v 36 মদুদা মখোয় পূম্নমক ঙক্লদুনা অমগা অমগা হায়নখি, <<ৱা অসি করিনো? মহাক্না মতিক লৈনা অমসুং পাঙ্গলগা লোয়ননা শেংদবা থৱায়শিং অদুদা য়াথং পী, অদুগা মখোয়না থোক্লকই~।>>
\v 37 অদুগা অকোয়বদা লৈবা লমশিংদা মহাক্কী মমিং শন্দোকখি~।
\s1 যীশুনা অনাবা মীশিংবু ফহনবা
\r মাত্থি 8:14-17; মার্ক 1:29-34
\p
\v 38 যীশুনা সিনাগোগ অদুদগী হৌগৎলগা সিমোনগী য়ূমদা চৎলম্মী~। মতম অদুদা সিমোনগী মনেম্বোক অরুম কন্না হৌরম্মী; মখোয়না মঙোন্দা মহাকপু ফহনবিনবা হায়জখি~।
\v 39 যীশুনা মহাক্কী মনাক্তা নোন্থরগা অরুম অদুদা চৈখি, মদুদা অরুম থারে; অদুগা মহাক্না খূদক্তা হৌগৎলগা মখোয়গী থৌগল তৌখি~।
\v 40 নুমিৎ তারক্লবদা মখোয় পূম্নমক্কী মরক্তা লৈবা মখল মখাগী লায়না নাবা মীশিং যীশুগী মনাক্তা পুরকখি; মহাক্না মখোয় অমমমগী মথক্তা মখূৎ থম্বিরগা মখোয়বু ফহনবিরম্মী~।
\v 41 অদুগা মী কয়াদগী ভুৎশিংসু থোক্লক্লগা লাউদুনা হায়রকই, <<নহাক্তি ঈশ্বরগী মচা নিপা খৃষ্ট অদুনি~।>> মদুদা মহাক্না মখোয়বু চৈদুনা ৱা ঙাঙহনখিদে, মরমদি মহাক্তি খৃষ্টনি হায়বা মখোয়না খঙলম্মী~।
\v 42 নোংঙাল্লবদা যীশুনা অচিকপা মফম অমদা চৎখি; মীয়াম অদুনা মহাকপু থিরগা মহাক্কী মফমদা লাক্লে অদুগা মখোয়বু থাদোক্তুনা চৎখিদনবা মহাকপু খাম্লম্মী~।
\v 43 অদুবু মহাক্না মখোয়দা হায়খি, <<ঐনা অতোপ্পা সহরশিংদসু ঈশ্বরগী নিংথৌ লৈবাক্কী অফবা ৱাপাউ অদু শন্দোকপা তাই; মসিগী মরমগীদমক ঐবু থারকপনি~।>>
\v 44 অদুগা মহাক্না গালীলগী সিনাগোগশিংদা শন্দোক্লম্মী~।
\c 5
\s1 অহানবা সেবোকশিং কৌবা
\r মাত্থি 4:18-22; মার্ক 1:16-20; যোহ 1:35-42
\p
\v 1 নোংমা মীয়াম অদুনা ঈশ্বরগী ৱা তানবা যীশুদা তকশিল্লিঙৈদা, মহাক্না গেন্নেসারেৎকী পাৎ মপান্দা লেপ্ত‌ুনা লৈরম্মী~।
\v 2 মহাক্না পাৎ মপান্দা হি অনীখক থাংলম্বা উরে, অদুবু ঙা ফাবশিং অদুনা হিদগী কূমথদুনা মখোয়গী ঈনশিং চামথোক্তুনা লৈরম্মী~।
\v 3 মহাক্না হি অনী অদুগী মরক্তগী অমদা, হায়বদি সিমোনগী হিদা তোংলম্মী, অদুগা মঙোন্দা হি অদু তোর্বান্দগী খরা ইন্থোক্নবা হায়খি~। অদুগা যীশুনা ফমথরবা মতুংদা মহাক্না হিদগী মীয়াম অদুবু তম্বিরম্মী~।
\v 4 মহাক্না ঙাঙবা লোইরবদা মহাক্না সিমোন্দা হায়খি, <<হি অদু ঈশিং অরুবা মফমদা হোন্দোক্তুনা ঙা ফানবা নহাক্কী ঈন অদু হুল্লু~।>>
\v 5 মদুদা সিমোন্না মঙোন্দা হায়খি, <<ইবুংঙো, ঐখোয়না অহিং চুপ্পা কন্না হোৎনরে, করি অমতা ফাদ্রে; অদুবু নহাক্না অসুম্না তাকপিরবনিনা, ঐনা ঈন অদু হুঞ্জরগে~।>>
\v 6 মখোয়না মদু তৌবদা ঙা য়াম্না ফারে; অদুগা মখোয়গী ঈন অদু শেগায়রে~।
\v 7 অতোপ্পা হিদা লৈবা মখোয়গা ঙা ফামিন্নবশিং অদু লাক্তুনা মখোয়বু পাংবিনবা মখোয়না খূৎ খৎলম্মী~। মদুদা মখোয় লাক্লে, অদুগা হি অনীমক ঙা থনমনখিবনা হিশিংদু লূপথবা হৌরক্লম্মী~।
\v 8 সিমোন পিতরনা মসি উবদা যীশুগী খূয়াদা তুথদুনা হায়জরকই, <<ঐঙোন্দগী চত্থোকপিখ্রো, মরমদি হে ইবুংঙো, ঐ পাপ চেল্লবা মীনি~।>>
\v 9 মরমদি মখোয়না ফাদুনা পুখ্রবা ঙাশিং অদুগী মরম্না মহাক অমসুং মহাক্কা লোয়নবশিং অদু ইঙক ঙক্লম্মী~।
\v 10 সিমোনগা লোয়নবা জেবেদিগী মচা নিপাশিং যাকোব অমসুং যোহানসু ইঙক ঙক্লম্মী~। মদুদা যীশুনা সিমোন্দা হায়খি, <<কিগনু, হৌজিক্তগী হৌনা নহাক্না মীশিং ফারগনি~।>>
\v 11 মখোয়না মখোয়গী হিশিং অদু কংফান্দা পুরক্লগা, পূম্নমক থাদোক্তুনা মহাক্কী তুং ইঞ্জখি~।
\s1 কুষ্টী থুংবা মী অমবু ফহনবা
\r মাত্থি 8:2-4; মার্ক 1:40-44
\p
\v 12 যীশুনা সহর অমদা লৈরিঙৈদা অসুম্না থোকখি, কুষ্টীগী লায়নানা মশা পূম্বা নারবা নিপা অমনা মহাকপু উবদা মমায় লৈপাক তানা খুরুমজরগা কন্না হায়জরকই, <<ইবুংঙো, নহাক্না য়াবিরবদি, নহাক্না ঐবু শেংহনবিবা ঙম্মী~।>>
\v 13 মদুদা মহাক্না মখূৎ তিংথোক্তুনা মহাকপু শোক্লগা হায়রকই, <<ঐনা য়ারে, নহাক শেংজরো~।>> খূদক অদুদা কুষ্টী লায়না অদু ফরম্মী~।
\v 14 মদুদা যীশুনা মঙোন্দা য়াথং পীখি, <<মী কনাদসু হায়গনু; অদুবু নহাক্না চত্তুনা নশাবু পুরোহিত্তা উৎলু, নহাক শেংলবা মরম্না চত্তুনা মৌশিনা য়াথং পীখিবা মতুং ইন্না মখোয়দা সাক্ষী ওইনবা কৎনপোৎ অমা কৎলু~।>>
\v 15 অদুবু হেন্না হেন্না মহাক্কী মরমদা মিং অসি শন্দোকখি~। অচৌবা মীয়াম পূন্না মহাক্কী ৱা তানবা অমসুং মখোয়গী অনাবশিং ফহনবিনবা মহাক্কী মনাক্তা লাকখি~।
\v 16 অদুবু মহাক মশামক তত্তনা লমহাঙদা চত্থোক্তুনা হায়জরম্মী~।
\s1 নাকন নাম্মা শিথবা মী ফহনবিবা
\r মাত্থি 9:2-8; মার্ক 2:3-12
\p
\v 17 অদুগা নোংমা অসুম্না থোকখি, যীশুনা তম্বিরিঙৈদা গালীল অমসুং যুদিয়াগী খুন খুদিংদগী অমসুং যেরূশালেমদগী লাকপা ফরীশীশিং অমসুং শাস্ত্রগী ওঝাশিং মনাক্তা ফমদুনা লৈরম্মী~। অদুগা অনাবা ফহনবিনবা মঙোন্দা ইবুংঙোগী পাঙ্গল লৈরম্মী~।
\v 18 য়েংউ, মীশিংনা নাকন নাম্মা শিথবা মী অমা হিপ্নফমদা হিপহন্দুনা পুরকখি; মখোয়না মহাকপু যীশুগী মাঙদা থম্নবা পুশিন্নবা হোৎনরম্মী~।
\v 19 অদুবু মীয়াম অদুগী মরম্না মখোয়না মহাকপু মনুংদা পুশিন্নবগী পাম্বৈ ফংলমদে, অদুনা মখোয়না য়ূমথক্তা কাখৎখি, অদুগা মহাকপু মহাক্কী হিপ্নফমদা হিপহন্দুনা য়ূমথক অদু হোগায়রগা ময়ায়দা যীশুগী মমাঙদা তপ্না থাদরকখি~।
\p
\v 20 যীশুনা মখোয়গী থাজবা অদু উবদা নিপা অদুদা হায়খি, <<নিপা, নহাক্কী নপাপশিং কোকপিরে~।>>
\v 21 ফরীশীশিং অমসুং ৱায়েন য়াথংগী ওঝাশিংনা মখোয়গী মপূক্নীংদা খনবা হৌরকখি, <<ঈশ্বরবু থীনা ঙাঙলিবা অসি কনানো? ঈশ্বর নত্তনা কনানা পাপ কোকপিবা ঙম্বগে?>>
\v 22 অদুবু মখোয়না খল্লিবা অদু যীশুনা খঙলদুনা মখোয়দা হায়খি, <<নখোয়গী থম্মোইদা অসুম্না খল্লিবা করিগীনো?
\v 23 <নহাক্কী পাপ কোকপিরে> হায়বগা <হৌগত্তুনা চৎলু> হায়বগা করম্বনা হেন্না লায়বগে?
\v 24 অদুবু মীগী মচা নিপা অদুনা তাইবংপান্দা পাপ কোকপিনবা মতিক লৈ হায়বা নখোয়না খঙনবা,>> মহাক্না নাকন নাম্মা শিথবা মী অদুদা হায়রকই, <<ঐনা নঙোন্দা হায়রি, হৌগৎলু, নহাক্কী হিপ্নফম লৌখত্তুনা নয়ূমদা চৎলু~।>>
\v 25 খূদক্তা মহাক্না মখোয়গী মমাঙদা হৌগৎখি, অদুগা মহাক্না মহাক্কী হিপ্নফম লৌখত্তুনা ঈশ্বরবু থাগত্তুনা মশাগী য়ূমদা চৎখি~।
\v 26 মদুদা মখোয় পূম্নমক ইঙক ঙক্লম্মী অমসুং মখোয়না ঈশ্বরবু থাগৎখি, অদুগা অকিবনা থল্লদুনা হায়রকই, <<ঙসি ঐখোয়না অঙকপা থৌদোক অমা উরে~।>>
\s1 লেবীবু কৌবা
\r মাত্থি 9:9-13; মার্ক 2:14-17
\p
\v 27 মসিগী মতুংদা যীশুনা মপান্দা থোকখিবদা লেবী কৌবা খাজনা থৌবা নিপা অমা খাজনা থীফমদা ফমদুনা লৈবা উরম্মী; মহাক্না মঙোন্দা হায়খি, <<ইতুং ইল্লু~।>>
\v 28 মদুদা লেবীনা পূম্নমক থনম্লগা হৌগত্তুনা মহাক্কী মতুং ইনখি~।
\v 29 অদুগা লেবীনা মহাক্কী ময়ূমদা যীশুগীদমক অথোইবা চাকলেন অমা লাংখি; খাজনা থৌবা অচৌবা মীয়াম অমা অমসুং অতোপ্পা মী কয়া মখোয়গা ফম্মিন্নরম্মী~।
\v 30 অদুবু ফরীশীশিং অমসুং ৱায়েন য়াথংগী ওঝাশিংনা যীশুগী সেবোকশিংগী মায়োক্তা মুরুম মুরুম শোন্দুনা হায়রকই, <<নখোয়না খাজনা থৌবশিং অমসুং পাপীশিংগা চামিন থকমিন্নরিবা করিগীনো?>>
\v 31 মদুদা যীশুনা মখোয়দা হায়খি, <<মশা ফবশিংদি মাইবা মথৌ তাদে, অদুবু অনাবশিংদি মাইবা মথৌ তাই~।
\v 32 ঐনা ধর্ম্মচেনবশিংবু কৌবা লাকপা নত্তে, অদুবু পাপীশিংনা পূক্নীং হোংলক্নবা কৌবা লাকপনি~।>>
\s1 চরা হেনবগী ৱাহং
\r মাত্থি 9:14-15; মার্ক 2:18-20
\p
\v 33 মখোয়না মঙোন্দা হায়খি, <<যোহানগী সেবোকশিংনা তত্তনা চরা হেন্দুনা হায়জরিবা করিগীনো? মতৌ অদুম্না ফরীশীশিংগী সেবোকশিংনসু চরা হেল্লি, অদুবু নহাক্কী সেবোকশিংনদি চারি অমসুং থক্লি~।>>
\v 34 মদুদা মহাক্না মখোয়দা হায়খি, <<বরগী মরূপশিংনা বরগা লোয়নরিঙৈদা নখোয়না মখোয়বু চরা হেনহনবা য়াব্রা?
\v 35 অদুবু মখোয়গী মরক্তগী বর অদু লৌথোক্কদবা মতম লাক্কনি, মতম অদুদা মখোয়না চরা হেনগনি~।>>
\p
\v 36 অদুগা মহাক্না মখোয়দা পান্দম অমসু হায়খি, <<মী কনা অমতনা অমনবা ফিদা অহনবা ফি মচেৎ ফোৎচিন্দে; করিগুম্বা মহাক্না ফোৎচিল্লবদি, অহনবা ফি মচেৎ অদুসু শেগায়গনি~। অদুগা অহনবা ফিদগী শেগায়রকপা ফি মচেৎ অদুগা অমনবা ফি অদুগা পূনবা য়াদে~।
\v 37 মী কনা অমতনা অমনবা য়ুগী শঊন খাউশিংদা অনৌবা য়ু হাপ্নদে; করিগুম্বা মহাক্না হাপ্লবদি, অনৌবা য়ু অদুনা অমনবা শঊন খাউশিং অদু পোকখায়হন্দুনা মদু হৈদোক্কনি, অদুগা শঊন খাউশিং অদুসু মাঙগনি~।
\v 38 অদুবু অনৌবা য়ু অদু অহনবা শঊনগী খাউদা হাপকদবনি, অদু ওইরবদি অনীমক থম্বা য়াগনি~।
\v 39 অরিবা য়ু থকপা মী অমনা অনৌবা য়ু পামদে; মরমদি মহাক্না হায়, <<অরিবনা হেন্না ফৈ~।>>
\c 6
\s1 পোত্থাবা নুমিৎকী মপু
\r মাত্থি 12:1-13; মার্ক 2:23-3:6
\p
\v 1 অহানবা পোত্থাবা নুমিৎকী মতুং অনীশুবা পোত্থাবা নুমিত্তা, যীশুনা মহৈ মরোংগী লৌবুক ফাওদুনা চৎলম্মী; অদুগা মহাক্কী সেবোকশিংনা মহৈ মরোং চরোং হেক্তুনা অমসুং মখোয়গী মখূত্তা নোইদুনা চারম্মী~।
\v 2 মদুদা ফরীশীশিং খরনা মখোয়দা হায়খি, <<পোত্থাবা নুমিত্তা তৌবা য়াদবা থবক নখোয়না তৌরিবা করিগীনো?>>
\v 3 যীশুনা মখোয়দা হায়খি, <<দেবিদ অমসুং মহাক্কা লোয়নবশিংনা চাক লাম্লবদা, দেবিদনা করি তৌখি হায়বা নখোয়না পাদব্রা?
\v 4 মহাক্না মতৌ করম্না ঈশ্বরগী য়ূমদা চঙদুনা পুরোহিৎশিং নত্তনা কনা অমতনা চাবা য়াদবা কত্থোকখ্রবা তল অদু লৌদুনা চাখি অমসুং মহাক্না লোয়নবশিংদসু পীখি~।>>
\v 5 অদুগা মহাক্না মখোয়দা হায়খি, <<মীগী মচা নিপা অসি পোত্থাবা নুমিৎকি মপুনি~।>>
\v 6 অতোপ্পা পোত্থাবা নুমিৎ অমদা মহাক্না \f + \fr 6:6 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগতা চঙলগা তম্বিদুনা লৈরম্মী~। মফম অদুদা মখূৎ য়েৎ থংবা শিথবা নিপা অমা লৈরম্মী~।
\v 7 ৱায়েন য়াথংগী ওঝাশিং অমসুং ফরীশীশিংনা মহাকপু মরান শীবা য়ানবা মহাক্না পোত্থাবা নুমিত্তা অনাবা ফহনব্রা হায়না চেকশিন্না য়েংলম্মী~।
\v 8 অদুবু মহাক্না মখোয়গী ৱাখলশিং খঙলম্মী, অদুগা মখূৎ নাম্মা শিথবা মী অদুদা হায়খি, <<হৌগত্তুনা মীয়ামগী মরক্তা লেপ্পু~।>> মদুদা মহাক্না হৌগত্তুনা লেপখি~।
\v 9 অদুদগী যীশুনা মখোয়দা হায়খি, <<ঐনা নখোয়দা করিগুম্বা অমা হংগে: পোত্থাবা নুমিত্তা অফবা তৌবা নৎত্রগা ফত্তবা তৌবা, থৱায় কনবা নৎত্রগা মাঙহনবা য়াব্রা?>>
\v 10 মখোয় পূম্নমক্তা কোয়না য়েংলগা মহাক্না নিপা অদুদা হায়খি, <<নখূৎ তিংথোক্লকউ~।>> মদুদা নিপা অদুনা মখূৎ তিংথোক্লকপদা মহাক্কী মখূৎ অদু নাকন অমদুগা মান্ননা ফহনবিখি~।
\v 11 মদুদা মখোয় মৈ হৌনা শাউরদুনা যীশুদা করি তৌবা য়াগদগে হায়না অমগা অমগা ৱা তান্নরম্মী~।
\v 12 মতম অদুদা অসুম্না থোক্লরে, মহাক্না চীংদা হায়জনবা চৎখি, অদুগা অহিং নোংশোয়বা ঈশ্বরদা হায়জদুনা লৈরম্মী~।
\s1 সেবোক তরানিথোইবু খনবা
\r মাত্থি 10:2-4; মার্ক 3:16-19
\p
\v 13 নোংঙাল্লবদা মহাক্না মহাক্কী সেবোকশিংবু মনাক্তা কৌরম্মী; অদুগা মখোয়দগী পাখোনচৎপশিং হায়নসু কৌবা তরানিথোই খন্দোক্লম্মী~।
\v 14 অদুগা মহাক্না পিতরসু কৌবা সিমোন অমসুং মহাক্কী মনাউ আন্দ্রিয়ু, যাকোব অমসুং যোহান, ফিলিপ অমসুং বার্থোলোময়,
\v 15 মাত্থি অমসুং থোমাস, আলফিয়াগী মচা নিপা যাকোব অমসুং জিয়িলোৎ কৌবা সিমোন,
\v 16 যাকোবকী মচা নিপা যিহূদা অমসুং য়েক্নবগী মীচঙ ওইখিবা যিহূদা ইস্কারিয়োৎপু মহাক্না খন্দোকখি~।
\s1 য়াইফবশিং
\r মাত্থি 5:3-12
\p
\v 17 অদুগা মহাক্না মখোয়গা লেঙথরক্তুনা লৈতেম মান্নবা মফম অমদা লেপ্লম্মী~। অদুগা মহাক্কী সেবোক ময়াম অমসু মফম অদুদা লৈরম্মী~। অদুগা যুদিয়া, যেরূশালেম, তূর অমসুং সীদোনগী সমুদ্র মপান্দগী অচৌবা মীয়াম অমা মহাক্কী তম্বিবা তানবা অমসুং মখোয়গী লায়নাশিং ফহন্নবা মফম অদুদা লাক্লম্মী;
\v 18 অদুগা শেংদবা থৱায়শিংনা ৱাহল্লম্বা মখোয়বু ফহল্লম্মী~।
\v 19 অদুগা মীয়াম অপূম্বনা মহাকপু শোক্নবা হোৎনরম্মী; মরমদি মঙোন্দগী পাঙ্গল থোকখিদুনা মখোয় পূম্নমকপু ফহল্লম্মী~।
\v 20 অদুদগী মহাক্না মহাক্কী সেবোকশিংদা য়েংখত্তুনা হায়খি,
\q1 <<লাইরবা নখোয় য়াইফবনি,
\q1 মরমদি ঈশ্বরগী নিংথৌ লৈবাক অসি নখোয়গীনি~।
\q1
\v 21 হৌজিক লাম্লিবা নখোয় য়াইফবনি,
\q1 মরমদি নখোয়বু থনহনবিগনি~।
\q1 হৌজিক কপ্লিবা নখোয় য়াইফবনি,
\q1 মরমদি নখোয় নোক্কনি~।
\q1
\v 22 মীগী মচা নিপা অদুগী মরমগীদমক মীশিংনা নখোয়বু য়েংথিরবা,
\q1 তান্থোক্লবা, চৈরবা অমসুং ফত্তবগুম্না নখোয়গী নমিং ককথৎলবদা,
\q1 নখোয় য়াইফবনি~।
\q1
\v 23 নুমিৎ অদুদা নুঙাইয়ু অমসুং হরাউদুনা চোংখৎলু,
\q1 মরমদি য়েংউ, স্বর্গদা নখোয়গী মনা চাউনা লৈ~।
\q1 মরমদি মতৌ অদুম্না মখোয়গী মপা মপুশিংনা ৱা তাকথোকপা মীশিংদা তৌখি~।
\q1
\v 24 অদুবু ইনাক খুনবা নখোয় অৱাবনিদা! মরমদি নখোয় থৌগৎপিবা ফংখ্রে~।
\p
\v 25 হৌজিক পূক থন্দুনা লৈরিবা নখোয় অৱাবনিদা!
\q1 মরমদি নখোয় লামগনি~।
\q1 হৌজিক নোক্লিবা নখোয় অৱাবনিদা!
\q1 মরমদি নখোয়না তেংথা নাওইগনি অমসুং কপকনি~।
\q1
\v 26 মী পূম্নমক্না নখোয়গী মরমদা অফবা হায়বা মতমদা নখোয় অৱাবনি!
\q1 মরমদি মখোয়গী মপা মপুশিংনা ৱা তাকথোকশিন্নবা মীশিংদা মতৌ অদুম্না তৌখি~।
\s1 য়েক্নবশিংবু নুংশিবা
\r মাত্থি 5:39-42
\p
\v 27 <<অদুবু ঐগী ৱা তারিবা নখোয়দা ঐনা হায়রি, নখোয়গী য়েক্নবশিংবু নুংশিয়ু, নখোয়বু য়েংথিবশিংদা অফবা তৌবিয়ু~।
\v 28 নখোয়দা শিরাপ তৌবা মখোয় অদু বোর পীয়ু, অদুগা নখোয়বু থীনা তৌরিবা মখোয় অদুগীদমক হায়জবিয়ু~।
\v 29 নখজাই নাম্মদা খূপাক্না থাবা মহাক অদুদা নাকন অমা অদুসু ওনশিল্লু; নঙোন্দগী অচোনবা ফি লৌবা মহাক অদুনা নহাক্কী ফূরিৎসু লৌবদা থিংগনু~।
\v 30 নঙোন্দা নিজবা মী খুদিংদা পীয়ু; নঙোন্দগী পোৎচৈ লৌখ্রবা মী অদুদগী অমুক হন্না পীরক্নবা হায়গনু~।
\v 31 মীশিংনা নখোয়দা তৌহন্নীংবা অদুগুম্না নখোয়নসু মখোয়দা তৌ~।
\v 32 নখোয়বু নুংশিবশিংবু নখোয়না নুংশিরবদি, নখোয়দা করি থাগৎফম লৈবগে? মরমদি পাপীশিং ফাওবনা মখোয়বু নুংশিবশিং অদুবু নুংশি~।
\v 33 নখোয়দা অফবা তৌবা মখোয় অদুদা নখোয়না অফবা তৌরবদি, নখোয়দা করি থাগৎফম লৈবগে? মরমদি পাপীশিং ফাওবনা অদুম্না তৌই~।
\v 34 নখোয়না অমুক হন্না ফংগনি খনবা মখোয়দা শেন পূথোক্লবদি, নখোয়দা করি থাগৎফম লৈবগে? মরমদি পাপীশিং ফাওবনা মদু অমুক ফংনবা পাপীশিংদা পূথোকই~।
\v 35 অদুবু নখোয়গী য়েক্নবশিংবু নুংশিয়ু, অদুগা মখোয়দা অফবা তৌবিয়ু, অমুক শিংলক্কনি হায়না খন্দদুনা পূথোকউ, মদুদা নখোয়গী মনা চাউগনি, অদুগা নখোয় ৱাংথোইরবা অদুগী মচাশিং ওইগনি; মরমদি তৌবিমল খঙদবশিং অমসুং ফত্তবা মীশিংবু মহাক্না চানবি~।
\v 36 মরম অদুনা নখোয়গী নপানা চানবিহৈবগুম নখোয়সু চানিবহৈয়ু~।
\s1 মীবু ৱায়েন্দনবা তম্বিবা
\r মাত্থি 7:1-5
\p
\v 37 <<ৱায়েল্লুগনু, অদুগা নখোয়বু খক ৱায়েনবিরোই; লানহল্লুগনু, অদুগা নখোয়বু খক লানহনবিরোই; কোকপিয়ু, অদুগা নখোয়গী নরান কোকপিগনি~।
\v 38 পীথোকউ, নখোয়দা পীবিরক্কনি: ফজনা ওন্দুনা, হায়বদি নমশিন্দুনা, নিকশিন্দুনা অমসুং পাথোক্না নখোয়গী ফিগাওদা হৈথগনি~। মরমদি নখোয়না ওল্লুরিবা চাং অদুমক্না নখোয়দসু অমুক হন্না ওল্লগনি~।>>
\v 39 অদুগা মহাক্না মখোয়দা পান্দম অসিসু হায়খি, <<মমিৎ তাঙবা মী অমনা মমিৎ তাঙবা মী অমবু লমজিংবা ঙম্ব্রা? মখোয় অনীমক কোমদা তারোইদ্রা?
\v 40 সেবোক্না মহাক্কী গুরুদগী হেন্না চাউদে, অদুবু নিংথিনা তমখ্রবা মী খুদিংমক মহাক্কী গুরুগুম্না ওইরক্কনি~।
\v 41 নহাক্কী নমিত্তা লৈবা খাঙেল অদু উদ্রগা, নহাক্কী নচিন ননাউগী মিত্তা লৈবা শীংকূপ অদু করিগী য়েংলিবনো?
\v 42 নহাক্কী মিত্তা লৈবা খাঙেল অদু উদ্রগা করম্না নহাক্না নহাক্কী নচিন ননাউদা হায়গনি, <ইচীন ইনাউ, নহাক্কী মিত্তা লৈবা শীংকূপ অদু ঐ লৌথোকপিগে?> অফশাশিন্নবা, অহানবদা নহাক্কী নমিত্তগী খাঙেল অদু লৌথোকখো, অদুগা নহাক্না নচিন ননাউগী মিত্তগী শীংকূপ অদু লৌথোক্নবা শেংনা উবা ঙমগনি~।
\s1 মহৈদগী খঙবা
\r মাত্থি 7:16, 18, 20
\p
\v 43 <<মরমদি ফত্তবা মহৈ য়ানবা অফবা উপাম্বী লৈতে; অদুগা অফবা মহৈ য়ানবা ফত্তবা উপাম্বী লৈতে~।
\v 44 উপাম্বী খুদিংমক মহৈদগী খঙগনি~। মরমদি মীশিংনা তিংখং পাম্বীশিংদগী হৈয়িৎ হেক্নদে, অদুগা মীশিংনা তিংখংগী মোংশোংদগী অঙ্গুর হেক্নদে~।
\v 45 অফবা মীনা মহাক্কী থম্মোইদা তূংশিন্দুনা থম্বা অফবদগী অফবা পুথোকই; ফত্তবা মীশিংনা মহাক্কী থম্মোইদা তূংশিন্দুনা থম্বা ফত্তবদগী ফত্তবা পুথোকই; মরমদি মথম্মোইদা থন্না লৈবা অদু মচীন্না ঙাঙথোকই~।
\s1 য়ূম শাবা অশিংবা অমসুং অপঙবশিং
\r মাত্থি 7:24-27
\p
\v 46 <<অদুগা ঐনা হায়বা অদুদি তৌদ্রগা, নখোয়না ঐঙোন্দা <ইবুংঙো, ইবুংঙো> কৌরিবা করিগীনো?
\v 47 ঐঙোন্দা লাক্তুনা ঐগী ৱা তারগা তৌবা মী খুদিং অদু করিগা মান্নবগে হায়বা ঐনা নখোয়দা উৎকে:
\v 48 মহাক অদুদি লুনা তৌরগা নূঙজাউ মথক্তা য়ূম্ফম থোল্লগা য়ূম শাবা মী অমগুম্বনি~। ঈশিং চাউরে, তুরেন কায়রক্তুনা য়ূম অদুদা য়ৈরে, অদুবু য়ূম অদু লেঙহনবা ঙমখিদে; মরমদি য়ূম অদু নূঙজাউ মথক্তা শারম্মী~।
\v 49 অদুবু ঐগী ৱা তারগা তৌদবা মী অদুদি য়ূম্ফম য়াওদনা লৈপাক্তা য়ূম শাবা মী অমগুম্বনি~। তুরেন অদুনা মদুদা য়ৈবদা মদু খূদক্তা তুখি; য়ূম অদু শাথিনা মাঙহনখি~।>>
\c 7
\s1 লান্মী চামগী মপুগী থাজবা
\r মাত্থি 8:5-13
\p
\v 1 অদুগা যীশুনা হীরম পূম্নমক মীশিংদা হায়বা লোইরবদা, মহাক্না কপরনাউমদা চঙখি~।
\v 2 মফম অদুদা লান্মী চামগী মপুগী য়াম্না লুনা তৌজবা মনাই অমা নাদুনা শিগদৌরম্মী~।
\v 3 লান্মী চামগী মপু অদুনা যীশুগী মরম তাদুনা যিহূদিশিংগী অহল্লমনশিংবু মহাক্কী মফমদা থাখি~। অদুগা যীশুনা লাক্তুনা মহাক্কী মনাই অদু ফহনবিনবা মখোয়বু হায়হনখি~।
\v 4 অদুগা মখোয়না যীশুগী মনাক্তা লাক্লগা মঙোন্দা কন্না হায়জখি, <<মহাক্কীদমক নহাক্না তৌবিবা মতিক চাবনি,
\v 5 মরমদি মহাক্না ঐখোয়গী জাতিবু নুংশি, অমদি মহাক্না ঐখোয়গীদমক \f + \fr 7:5 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগ অমা শাবিরে~।>>
\v 6 মরম অদুনা যীশুনা মখোয়গা চৎমিন্নরম্মী~। অদুগা মহাক্না য়ূম অদুদগী পঙলাপ লাপত্রবদা, লান্মী চামগী মপু অদুনা যীশুগী মনাক্তা মরূপশিং থাদুনা হায়জরকই, <<ইবুংঙো, নহাক নশাবু অমুক ৱাহনবিরগনু; মরমদি নহাক্না ঐগী য়ূমদা লেঙশিনবিরকপা ইতিক চাজদে~।
\v 7 মরম অদুনা ঐ ইশামকসু নহাক্কী নাক্তা লাকপা ইতিক চাবনি হায়বা খন্দে; অদুবু ৱা অদুতা হায়বিয়ু, অদুগা ঐগী ইনাইগী অনাবা ফগনি~।
\v 8 মরমদি ঐসু মতিক লৈবা মপু অমগী মখাদা লৈবা মীনি, ঐগী ইখাদা লান্মীশিং লৈ~। ঐনা মী অমদা <চৎলু> হায়রগা মহাক্না চৎলি; অতোপ্পা মী অমদা <লাকউ> হায়রগা মহাক্না লাকই~। অদুগা ঐগী ইনাইদা <মসি তৌ> হায়রগা মহাক্না তৌই~।>>
\v 9 যীশুনা ৱাশিং অসি তাবদা, মঙোন্দা ইঙক ঙক্লম্মী, অদুগা মহাক্কী মতুং ইল্লিবা মীয়াম অদুদা ওনশিল্লক্তুনা হায়খি, <<ঐনা নখোয়দা হায়রি, ঐনা ইস্রায়েলদা ফাওবা অসুক থাজবা চেৎপা মী ফংদ্রি~।>>
\v 10 লান্মী চামগী মপুগী পাউ পুবশিং অদুনা য়ূমদা হল্লকপা মতমদা নাদুনা লৈহৌবা মনাই অদু ফদুনা লৈরম্লে~।
\s1 লুখ্রাবী অমগী মচা নিপা হিঙ্গৎহনবা
\p
\v 11 মথংগী নুমিত্তা অসুম্না থোকখি, থুনমক যীশুনা নায়িন কৌবা খুঙ্গং অমদা চৎখি; মহাক্কী সেবোকশিং অমসুং য়ামখ্রবা মীয়াম্না মহাক্কা লোয়ননা চৎখি~।
\v 12 মহাক্না খুঙ্গং অদুগী থোঙজাউ নকশিল্লকপদা, য়েংউ, অশিবা মী অমা পুথোক্লক্লম্মী~। মহাক অসি মমাগী অমতা ঙায়বা মচা নিপানি, মমা অদু লুখ্রাবীনি~। মহাক্কা লোয়ননা খুঙ্গং অদুগী য়ামখ্রবা মীয়ামসু লৈরম্মী~।
\v 13 ইবুংঙোনা নুপী অদু উবদা মহাকপু নুংশিবিরদুনা মঙোন্দা হায়খি, <<কপকনু~।>>
\v 14 মহাক্না চঙশিল্লক্তুনা কূ অদু শোকপদা কূ পুরিবা মীশিং অদু লেপ্ত‌ুনা লৈখি~। মহাক্না হায়খি, <<পাখং, ঐনা নঙোন্দা হায়রি, হৌগৎলু~।>>
\v 15 অশিবা মী অদুনা ফমদুনা ৱা ঙাঙবা হৌখি~। অদুগা যীশুনা মহাকপু মমাদা শিন্নরম্মী~।
\v 16 মখোয় পূম্নমক কিনরম্মী অমসুং মখোয়না ঈশ্বরবু থাগত্তুনা হায়রকই, <<অথোইবা ৱা তাকথোকপা মী অমা ঐখোয়গী ইরক্তা ফাওরক্লে; ঈশ্বরনা মহাক্কী মীশিংবু মিৎয়েং তাবিরে~।>>
\v 17 মহাক্কী মরমদা পাউ অসি যুদিয়া অমসুং অকোয়বদা লৈবা লমশিংদা শীনবা থুংখ্রে~।
\v 18 যোহানগী সেবোকশিংনা পূম্নমক অসিগী মরমদা যোহান্দা তম্লম্মী~।
\s1 যীশু অমসুং বাপ্টাইজ তৌবা যোহান
\r মাত্থি 11:2-19
\p
\v 19 যোহান্না সেবোকশিংগী মরক্তগী সেবোক অনী মনাক্তা কৌদুনা <<লেঙবিরক্কদবা মহাক অদু নহাক্লা, নৎত্রগা ঐখোয়না অতোপ্পা অমবু ঙাইখিগদ্রা?>> হায়না হংনবা যীশুগী মনাক্তা থারক্লম্মী~।
\v 20 মীশিং অদুনা যীশুগী মনাক্তা লাক্লগা হায়খি, <<বাপ্টাইজ তৌবা যোহান্না ঐখোয়বু নহাক্কী নাক্তা থাদুনা হায়রকই, <লেঙবিরক্কদবা মহাক অদু নহাক্লা, নৎত্রগা ঐখোয়না অতোপ্পা অমবু ঙাইখিগদ্রা?> >>
\v 21 পূংজা অদুমক্তদা যীশুনা অনাবা কয়া, লায়না কয়া অমসুং ফত্তবা থৱায় চঙবা কয়াবু ফহনবিরম্মী অদুগা মমিৎ তাঙবা কয়া উহনবিরম্মী~।
\v 22 অদুদগী যীশুনা মখোয়দা হায়খি, <<যোহানগী মনাক্তা চত্তুনা নখোয়না উরবা অমসুং তারবা অসি তম্মু: মমিৎ তাঙবশিংনা উবা ফংজরে, মখোঙ তেকপশিংনা চৎপা ঙমজরে, কুষ্টী থুংবশিং শেংজরে, মনা পঙবশিংনা তাজরে অমসুং অশিবশিংবু হিঙ্গৎহনবিরে, অদুগা লাইরবশিংদা অফবা ৱাপাউ শন্দোক্লে~।
\v 23 অদুগা ঐগী মরমগীদমক খুদি থীদবা মহাক অদু য়াইফবনি~।>>
\v 24 যোহানগী পাউ পুবশিংনা চৎখ্রবদা, যীশুনা মীয়াম অদুদা যোহানগী মরমদা হায়বা হৌরকই, <<নখোয়না লমহাঙদা করি য়েংবা চৎলুবগে? নুংশিৎনা লেঙহল্লিবা শীংউৎ পাম্বী অমবুরা?
\v 25 অদুবু নখোয়না করি য়েংবা চৎলুবগে? অফবা ফি শেৎপা মী অমবুরা? য়েংউ, মমল য়াম্বা ফীজোন শেৎপা অমসুং কে-মৌদুনা লৈবা মীশিং অদু নিংথৌশিংগী কোনুংশিংদা লৈ~।
\v 26 অদুগা নখোয়না করি য়েংবা চৎলুবগে? ৱা তাকথোকপা মী অমবুরা? হোয়, ঐনা নখোয়দা হায়রি, মহাক্তি ৱা তাকথোকপা মীদগী হেল্লি~।
\v 27 ইদুনা লৈবা অদু মহাক অসিগী মরমদনি,
\q1 <য়েংউ, ঐনা ঐগী পাউ পুবা মী নহাক্কী মাঙদা থারি,
\q1 মহাক্না নহাক্কী মাঙদা নহাক্কী লম্বী অদু থৌরাঙ তৌগনি~।>
\p
\v 28 মরমদি ঐনা নখোয়দা হায়রি, নুপীশিংনা পোকখিবশিংগী মরক্তা যোহান্দগী হেন্না চাউবা ৱা তাকথোকপা মী অতৈ লৈতে; অদুম ওইনমক ঈশ্বরগী নিংথৌ লৈবাক্তা খ্বাইদগী পিকপা মহাক অদুনা মঙোন্দগী হেন্না চাউই~।>>
\v 29 মী পূম্নমক অমসুং খাজনা থৌবশিংনা মহাক্কী ৱা অসি তাবদা, বাপ্টাইজ তৌবা যোহান্দগী বাপ্টাইজ লৌখ্রবা মরম্না ঈশ্বরদি ধর্ম্মচেনবনি হায়বা য়াজখি~।
\v 30 অদুবু ফরীশীশিং অমসুং ৱায়েন খঙ হৈবশিংনদি যোহান্দগী বাপ্টাইজ লৌদবা মরম্না ঈশ্বরগী অনীংবা অদু মখোয় মশাগীদমক য়াজখিদে~।
\v 31 ঐনা মীরোন অসিগী মীশিং অসি করিগা চাংদম্নগদগে? মখোয় করিগা মান্নবগে?
\v 32 মখোয়দি কৈথেন্দা ফম্লিবা অঙাং মচাশিংগুম্বনি, মখোয়না অমগা অমগা কৌনদুনা হায়,
\q1 <ঐখোয়না নখোয়গীদমক বাঁশী খোংই,
\q1 অদুগা নখোয়না জগোই শাদে;
\q1 ঐখোয়না নখোয়গীদমক তেংথা নাওই,
\q1 অদুগা নখোয়না কপ্তে~।>
\p
\v 33 মরমদি বাপ্টাইজ তৌবা যোহান্না তলসু চাদনা য়ুসু থক্তনা লাক্লে; অদুগা নখোয়না হায়, <মঙোন্দা ভুৎ লৈ~।>
\v 34 মীগী মচা নিপা অদুনা চাদুনা অমসুং থক্তুনা লাক্লে; অদুগা নখোয়না হায়, <য়েংউ, নিপা অসি মথীবোঙ লাউবা অমসুং য়ু ঙাওবনি, খাজনা থৌবশিং অমসুং পাপীশিংগী মরূপ্নি~।>
\v 35 অদুবু লৌশিং অসি চুম্মী হায়বা মাগী মচা পূম্নমক্না উৎলি~।>>
\s1 যীশুবু নুপী অমনা থাউ তৈবা
\r মাত্থি 26:6-13; মার্ক 14:3-9; যোহ 12:1-8
\p
\v 36 ফরীশীশিংগী মরক্তগী অমনা যীশুবু মহাক্কা চামিন্ননবা বার্তোন তৌরম্মী~। মরম অদুনা মহাক্না ফরীশী অদুগী য়ূমদা চত্তুনা চানবা ফমথরম্মী~।
\v 37 য়েংউ, খুন অদুদা পাপ চেনবী নুপী অমা লৈরম্মী; যীশুনা ফরীশী অদুগী য়ূমদা টেবল মনাক্তা ফমদুনা লৈ হায়বা মহাক্না খঙলবদা, মনম নুংশিবা থাউ হাপ্পা \f + \fr 7:37 \fk আলাবাষ্টর: \ft মসি ঙৌরুনবা আলাবাষ্টর কৌবা নূঙনি~।\f*আলাবাষ্টরগী নূঙফূ অমা পুরক্লম্মী~।
\v 38 নুপী অসিনা মহাক্কী খোঙ ময়াদা তুংলোমদা লেপ্ত‌ুনা কপ্লম্মী; মহাক্না যীশুগী মখোঙ অদু মপীনা চোৎহল্লগা মহাক্কী কোক্কী শম্না তৈথোক্লম্মী, অদুগা যীশুগী মখোঙ চুপ্লগা মনম নুংশিবা থাউ অদুনা মখোঙদা তৈবিরম্মী~।
\v 39 যীশুবু বার্তোন তৌখিবা ফরীশী অদুনা মদু উবদা, মহাক্না মপূক্নীংদা খল্লম্মী, <<নিপা অসি ৱা তাকথোকপা মী অমা ওইরবদি, নুপী অসি কনানো অমসুং মহাকপু শোক্লিবসি করম্বা নুপীনো হায়বা মহাক্না খঙলমগদবনি; মরমদি মহাক অসি পাপীনি~।>>
\p
\v 40 যীশুনা মঙোন্দা হায়রকই, <<সিমোন, ঐনা নঙোন্দা হায়গদবা করিগুম্বা খরা লৈ~।>> মদুদা মহাক্না হায়, <<গুরু, হায়বিয়ু~।>>
\p
\v 41 <<কনাগুম্বা শেন পূথোকপা অমদগী শেন পূবা মী অনী লৈরম্মী: অমনা মঙোন্দগী \f + \fr 7:41 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি চামঙা পূরম্মী, অদুগা অতোপ্পা অমনা দিনারি য়াঙ্খৈ পূরম্মী~।
\v 42 মখোয় অনীমক্না শিংবা ঙমদ্রবদা, মহাক্না মখোয় অনীমকপু লেম্না কোকপিরে~। ঐঙোন্দা হায়য়ু, মখোয় অনীগী মরক্তগী করম্বনা হেন্না মহাকপু নুংশিগদগে?>>
\v 43 সিমোন্না খুমখি, <<ঐনা খনবদা, মহাক্না হেন্না কোকপিখিবা অদুনা হেন্না নুংশিগনি~।>> যীশুনা মঙোন্দা হায়খি, <<নহাক্না চুম্না ৱায়েল্লে~।>>
\v 44 অদুদগী যীশুনা নুপী অদুদা ওনশিল্লগা সিমোন্দা হায়, <<নহাক্না নুপী অসি উব্রা? ঐনা নহাক্কী য়ূমদা চঙলক্লে; ঐগী খোঙ হাম্নবা নহাক্না ঈশিং পীদে, অদুবু মহাক্না মপীনা ঐগী খোঙ চামথোক্লে অমসুং মকোক্কী মশম্না ঐগী খোঙ তৈথোক্লে~।
\v 45 নহাক্না ঐবু চুপ্পীদে, অদুবু নুপী অসিনদি ঐনা চঙলকপদগী ঐগী খোঙ চুপ্পা লেপত্রি~।
\v 46 নহাক্না ঐগী কোক থাউ তৈবিদে, অদুবু নুপী অসিনদি ঐগী খোঙদা মনম নুংশিবা থাউ তৈবিরে~।
\p
\v 47 মরম অদুনা ঐনা নঙোন্দা হায়রি, ঐনা মহাক্কী পাপ ময়াম অদু কোকপিরে; মরমদি মহাক্না ঐবু য়াম্না নুংশিরে~। পাপ খজিক্তা কোকপিখিবা মহাক অদুনা খজিক্তমক নুংশি~।>>
\v 48 অদুগা যীশুনা নুপী অদুদা হায়খি, <<নহাক্কী পাপশিং কোকপিরে~।>>
\v 49 মহাক্কা চানবা ফম্লিবা মখোয় অদুনা মখোয় মশেন হায়নবা হৌখি, <<পাপশিং ফাওবা কোকপিবা ঙম্বা মহাক অসি কনানো?>>
\v 50 অদুদগী মহাক্না নুপী অদুদা হায়খি, <<নহাক্কী থাজবনা নহাকপু কনবিরে; ঈঙথনা চৎচখ্রো~।>>
\c 8
\s1 মরূ হুনবগী পান্দম
\r মাত্থি 13:1-23; মার্ক 4:1-20
\p
\v 1 মসিগী মতুংদা অসুম্না থোক্লরে, মহাক্না সহর খুদিংদা অমসুং খুন খুন্দা ঈশ্বরগী নিংথৌ লৈবাক্কী অফবা ৱাপাউ শন্দোক্তুনা চৎলম্মী; অদুগা সেবোক তরানিথোইসু মহাক্কা লোয়নরম্মী~।
\v 2 অদুগা ফত্তবা থৱায়শিং চঙলম্বা অমসুং অনাবশিং ফহনবিখ্রবা নুপী খরা: মঙোন্দগী ভুৎ তরেৎ চত্থোকখ্রবা মেরি মগদালিনী,
\v 3 অদুগা হেরোদকী ইমুং মনুং পান্নবা কুসাগী নুপী যোৱান্না অমসুং সুসান্না; মখোয় অমসুং অতৈ নুপীশিংনা মখোয়গী মরন মথুমদগী মহাকপু মতেং পাংবিখি~।
\p
\v 4 অদুগা সহর কয়াদগী অচৌবা মীয়াম অমা পূল্লগা মহাক্কী মনাক্তা লাক্লবদা, মহাক্না মখোয়দা পান্দম অসি হায়খি,
\v 5 <<মরূ হুনবা মী অমনা মহাক্কী মরূ হুনবা চৎখি; মহাক্না মরূ হুনবদা খরনা লম্বী মপান্দা তাখি, অদুগা মদু খোঙনা নেৎখায়খি অমসুং অতিয়াগী উচেকশিংনা মদু চাথোকখি~।
\v 6 খরনা নূঙলক্তা তাখি, মদু হেক হৌরকপদা লৈনিন ৱাৎপদগী খুইথখি~।
\v 7 খরনা তিংখং পাম্বী মরক্তা তাখি, তিংখং পাম্বীশিংনা মদুগা হৌমিন্নরক্তুনা মদু নমহৎখি~।
\v 8 অতোপ্পা খরনা অফবা লৈবাক্তা তাখি, মদুনা হৌগৎলক্তুনা শরূক চামা হেন্না মহৈ য়ানখি~।>> অদুদগী হীরমশিং অসি হায়রবা তুংদা, মহাক্না লাউনা হায়রকই, <<তাননবা নাকোং পানবা মহাক অদুনা তাসনু~।>>
\v 9 মহাক্কী সেবোকশিংনা মঙোন্দা হঙ্গৎচরকই, <<পান্দম অসিগী অর্থ করিনো?>>
\v 10 মদুদা মহাক্না হায়খি, <<নখোয়দা ঈশ্বরগী নিংথৌ লৈবাক্কী অথুপ্পা ৱাশিং অদু খঙনবা পাঙ্গল পীবিরে; অদুবু ঐনা অতোপ্পা মীশিংদদি পান্দম ওইনা হায়, মসি
\q1 <মখোয়না উনা উনা উদনবা অমসুং তানা তানা খঙদনবনি~।>
\p
\v 11 পান্দম অসিগী অর্থদি অসিনি: মরূ অদু ঈশ্বরগী ৱাহৈনি~।
\v 12 লম্বী মপান্দা তাবা মরূশিং অদুদি ঈশ্বরগী ৱা তারবশিং অদুনি; অদুগা মখোয়না থাজদনবা অমসুং কনবিবা ফংদনবা, দিয়াবোলনা লাক্তুনা মখোয়গী থম্মোইদগী ঈশ্বরগী ৱা অদু লৌথোকখি~।
\v 13 নূঙ মথক্তা তাবা মরূশিং অদুদি ঈশ্বরগী ৱা তারগা হরাউনা লৌশিনবশিং অদুনি; মখোয়গী মরা লুনা তাদে, মখোয়না মতম খরা থাজরম্লগা অথেম্বা লাকপা মতমদা তুই~।
\v 14 তিংখং পাম্বী মরক্তা তাবা মরূশিং অদুদি ঈশ্বরগী ৱা তাবশিং অদুনি; মখোয়না চত্থোকখিবদা, পূক্নীংগী লাঙতক্নবা, লন্থুম অমসুং পুন্সিগী হরাউ তয়াম্বনা মখোয়বু নমহৎলি, অদুগা মখোয় হৈজিঙ ফাবা মহৈ পান্দে~।
\v 15 অদুবু অফবা লৈবাক্তা তাবা মরূশিং অদুদি পূকচেন শেংনা অমসুং অফবা থম্মোইনা ঈশ্বরগী ৱা অদু তারগা মদু ঙাক্তুনা খাঙহৈনা মহৈ য়াল্লিবা মখোয় অদুনি~।
\s1 থাউমৈগী পান্দম
\r মার্ক 4:21-25
\p
\v 16 <<মী কনামতনা থাউমৈ চুখৎলগা থুম্মোক্না কূপশিন্দে, নৎত্রগা মদু কাঙ্খদা থমদে, অদুবু চঙলকপা মখোয়না মঙান অদু উনবা থাউমৈ অদু থাউমৈ মখোঙ মথক্তা থম্মী~।
\v 17 মরমদি ফোংদোক্লোইদবা অরোৎপা অমতা লৈতে; অদুগা খঙলোইদবা অমসুং মঙান্দা ফোংলোইদবা অথুপ্পা করিসু লৈতে~।
\v 18 মরম অদুনা নখোয়না করম্না তাবা চেকশিল্লু; মরমদি অরৈবা মহাক অদুদা হেন্না পীগনি; অদুবু লৈতবা মঙোন্দগী মহাক্না লৈ হায়না খঞ্জবা অদু ফাওবা লৌথোক্কনি~।>>
\s1 যীশুগী মমা অমসুং মনাউশিং
\r মাত্থি 12:46-50; মার্ক 3:31-35
\p
\v 19 অদুগা যীশুগী মমা অমসুং মনাউশিংনা মহাকপু উনবা লাক্লগা মীয়াম অদুগী মরম্না মখোয়না মহাক্কী মনাক্তা চঙবা ঙম্লমদে~।
\v 20 কনাগুম্বা অমনা মঙোন্দা হায়, <<নহাক্কী নমা অমসুং ননাউশিংনা নহাক্কা উন্ননীংদুনা মপান্দা লেপ্ত‌ুনা লৈ~।>>
\v 21 অদুবু মহাক্না মখোয়দা খুমখি, <<ঈশ্বরগী ৱা তাবা অমসুং মদুনা হায়বা ইনবা মখোয় অদু ঐগী ইমা অমসুং ইচিন ইনাউশিংনি~।>>
\s1 যীশুনা নোং নুংশিৎ খাম্বা
\r মাত্থি 8:23-27; মার্ক 4:36-41
\p
\v 22 নোংমা মহাক্না সেবোকশিংগা লোয়ননা হি অমদা তোংলম্মী; মহাক্না মখোয়দা হায়খি, <<ঐখোয় পাৎ অসিগী ৱাংমদা চৎসি~।>> অদুদগী মখোয়না হি হোন্দোকখ্রে~।
\v 23 মখোয়না অসুম হি হোল্লকপদা মহাক তূমখ্রে; অদুদগী পাৎ অদুদা নোংলৈ নুংশিৎ শিৎলক্লে~। মদুদা হি অদু ঈশিং থনগৎলক্তুনা মখোয় খুদোংথীবদা তারে~।
\v 24 সেবোকশিং অদুনা মহাক্কী মনাক্তা লাক্তুনা মহাকপু হৌদোক্তুনা হায়, <<ইবুংঙো, ইবুংঙো, ঐখোয় শিবা তারে~।>> মদুদা মহাক্না হৌগত্তুনা নুংশিৎ অমসুং অকনবা ঈথক-ঈপোম অদুবু চৈরম্মী; অদুদগী মখোয় লেপখি অদুগা তপথখি~।
\v 25 অদুগা মহাক্না সেবোকশিংদা হায়, <<নখোয়গী থাজবা কদায়দনো?>> মদুদা মখোয় কিরে অমসুং ইঙক ঙক্লদুনা অমগা অমগা হায়নরকই, <<মহাক করম্বা মীনো? মহাক্না নোংলৈ নুংশিৎ অমসুং ঈশিংদা ফাওবা য়াথং পী, অদুগা মখোয়না মহাক্কী ৱা ইল্লি~।>>
\s1 ভুৎ চঙবা মী অমবু ফহনবা
\r মাত্থি 8:28-34; মার্ক 5:1-20
\p
\v 26 মখোয়না গালীলগী ৱাংমদা লৈবা গাদারাগী মীশিংগী লম তান্না হোল্লম্মী~।
\v 27 অদুদগী যীশুনা কংফান্দা হেক থোক্লকপগা সহর অদুদগী মতম কুইনা ভুৎশিং চঙলবা কনাগুম্বা নিপা অমনা মহাক্কা থেংনরম্মী~। মহাক ফিসু শেত্তে, য়ূমদসু লৈতে, অদুবু মোংফমশিংদা লৈরম্মী~।
\v 28 অদুগা নিপা অসিনা যীশুবু উবদা কন্না লাউরগা মহাক্কী মাঙদা তুথখি অমসুং লাউদুনা অহৌবা খোঞ্জেন্না হায়, <<ৱাংথোইরবা ঈশ্বরগী মচা নিপা যীশু, নহাক্কা ঐগা করি মরী লৈনবগে? ঐনা নঙোন্দা নোঞ্জরি, ঐবু ৱাহনবিগনু,>>
\v 29 মরমদি যীশুনা শেংদবা থৱায় অদু নিপা অদুদগী থোক্লক্নবা য়াথং পীরম্মী~। শেংদবা থৱায় অদুনা মহাকপু তোয়না ফারম্মী; অদুগা মীশিংনা মহাকপু য়োৎহিলং অমসুং য়োৎহিলং ফলাং চন্দুনা ঙাক-শেন্দুনা থম্লম্মী; অদুবু পুল্লিবা অদু মহাক্না থদত্তুনা, ভুৎ অদুনা মহাকপু লমহাঙদা পুথোক্লম্মী~।
\v 30 যীশুনা মঙোন্দা হংখি, <<নমিং করি কৌই?>> মদুদা মহাক্না হায়খি, <<\f + \fr 8:30 \fk লীজন: \ft অমদা লান্মী 6000 লৈ~।\f*লীজন,>> মরমদি মঙোন্দা ভুৎ য়াম্না চঙলম্মী~।
\v 31 যীশুনা মখোয়বু মখা নাইদবা কোমদা চৎনবা য়াথং পীদনবা, ভুৎশিং অদুনা মঙোন্দা হায়জখি~।
\v 32 অদুগা ওক শঙ্গু অমা চীংদা মচীঞ্জাক চাদুনা লৈরম্মী; অদুগা যীশুনা মখোয়বু ওকশিং অদুদা চঙহনবিনবা ভুৎশিং অদুনা মঙোন্দা হায়জখি~। মদুদা মহাক্না মখোয়বু য়াবিখি~।
\v 33 অদুদগী ভুৎশিং অদুনা নিপা অদুদগী থোক্লক্লগা ওকশিং অদুদা চঙখি; ওক শঙ্গু অদুনা অঙম্বা অদুদা কঙাওনদুনা চেন্থরক্লগা পাত্তা ঈরাক্নদুনা শিখি~।
\p
\v 34 ওক শেল্লম্বশিং অদুনা থোকখিবা থৌদোক অদু উবদা চেনখিদুনা সহর অমসুং খুঙ্গংদা পাউ অদু তমখি~।
\v 35 থোকখিবা থৌদোক অদু মীশিংনা য়েংনবা চৎলম্মী~। মখোয়না যীশুগী মনাক্তা লাকপদা, ভুৎশিং চত্থোকখিবা মী অদু মফি শেত্তুনা অমসুং ৱাখল তানা যীশুগী খূয়াদা ফমদুনা লৈরম্মী; মদুদা মখোয় কিরম্মী~।
\v 36 থৌদোক অদু উহৌবশিংনসু ভুৎশিং চঙলম্বা নিপা অদুবু যীশুনা করম্না ফহনখিবগে হায়বা অদু মখোয়দা তমখি~।
\p
\v 37 অদুগা মখোয়বু থাদোক্তুনা চৎখিনবা গাদারাগী অকোয়বদা লৈবা মীয়াম অপূম্বা অদুনা মঙোন্দা হায়জখি; মরমদি মখোয় য়াম্না কিবনা থল্লম্মী~। মদুদা মহাক্না হি তোংদুনা অমুক হল্লকখি~।
\v 38 অদুবু মঙোন্দগী ভুৎশিং চত্থোকখিবা নিপা অদুনা মহাক্কা লোয়নজগে হায়দুনা মঙোন্দা হায়জখি; অদুবু যীশুনা মহাকপু অসি হায়দুনা থাদোকখি,
\v 39 <<নয়ূমদা হল্লগা ঈশ্বরনা নহাক্কীদমক কয়া চাউবা থবক তৌবিখ্রে হায়বা তম্মুচো~।>> অদুদগী নিপা অদু চৎখিদুনা যীশুনা মহাক্কীদমক তৌবিখিবা অচৌবা থবকশিং অদু সহর শীন্থুংনা লাউথোকখি~।
\s1 অশিবা নুপী মচা অমসুং ঈ তাবী নুপী
\r মাত্থি 9:18-26; মার্ক 5:22-43
\p
\v 40 যীশুনা হল্লকপদা মীয়াম্না মহাকপু হরাউনা ওক্লম্মী; মরমদি মখোয় পূম্নমক্না মহাকপু ঙাইদুনা লৈরম্মী~।
\v 41 য়েংউ, জাইরস কৌবা নিপা অমা মফম অদুদা লাক্লম্মী~। মহাক্তি যিহূদিশিংগী \f + \fr 8:41 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগকী লুচিংবনি; মহাক্না যীশুগী খূয়াদা তুথজদুনা মহাক্কী য়ূমদা লেঙবিরক্নবা হায়জরম্মী~।
\v 42 মরমদি মহাক্কী চহী তরানিথোই শুরবী অমতা ঙায়বী মচা নুপী অদু শিগদৌরে~। অদুগা যীশুনা অসুম চৎলিঙৈদা মীয়াম অদুনা মঙোন্দা ওমশিল্লম্মী~।
\v 43 অদুগা চহী তরানিথোই চুপ্না ঈ তারবী, মহাক্কী লৈজবা পূম্নমক মাইবশিংদা তিংথোক্লবসু কনা অমতনা মহাকপু ফহনবা ঙমদ্রবা নুপী অমনা,
\v 44 যীশুগী তুংদা লাক্লগা, মহাক্কী ফিজিদা শোক্লম্মী~। অদুগা খূদক্তা মহাক্কী ঈ তারম্বা অদু লেপখি~।
\v 45 অদুগা যীশুনা হায়খি, <<ঐবু শোকখিবা অদু কনানো?>> পূম্নমক্না শোক্তে হায়রবদা, পিতর অমসুং মহাক্কা লোয়নবশিংনা হায়, <<ইবুংঙো, মীয়াম্না নহাকপু য়োমশিন্দুনা ঈনশিল্লি, অদুগা নহাক্না হায়, <ঐবু শোকখিবা অদু কনানো?> >>
\v 46 অদুবু যীশুনা হায়খি, <<কনাগুম্বা অমনা ঐবু শোকখ্রে; মরমদি ঐঙোন্দগী পাঙ্গল থোকখ্রে হায়বা ঐ খঙই~।>>
\v 47 নুপী অদুনা লোৎপা য়াদ্রে হায়বা খঙলদুনা মহাক্না থক থক নিক্তুনা লাকখি অমসুং যীশুগী মাঙদা তুথজদুনা মহাকপু করি মরমগী শোকখিবগে অমসুং মহাকপু করম্না খূদক্তা ফহনখিবা হায়বা অদু মহাক্না মীয়ামগী মাঙদা মঙোন্দা হায়দোকখি~।
\v 48 অদুদগী যীশুনা নুপী অদুদা হায়খি, <<ইচা নুপী, থৌনা ফৌ, নহাক্কী থাজবনা নহাকপু ফহনবিরে; ঈঙথনা চৎচখ্রো~।>>
\p
\v 49 মহাক্না ৱা ঙাঙদুনা লৈরিঙৈদা, সিনাগোগকী লুচিংবগী য়ূমদগী কনাগুম্বা অমা লাক্তুনা হায়খি, <<নহাক্কী নচা নুপী শিরে; গুরুবু ৱাহল্লুরগনু~।>>
\p
\v 50 অদুবু যীশুনা মদু তাবদা, মহাক্না মঙোন্দা হায়রকই, <<কিগনু, থাদা থাজৌ, মহাকপু ফহনবিগনি~।>>
\v 51 যীশুনা জাইরসকী য়ূমদা থুংবা মতমদা, মহাক্না পিতর, যাকোব, যোহান অমসুং নুপী মচা অদুগী মমা মপা নত্তনা কনা অমতবু য়ূম মনুংদা চঙহল্লমদে~।
\v 52 মী পূম্নমক্না মহাক্কীদমক কপ্নরম্মী অমসুং তেংথা নাওইনরম্মী~। অদুবু মহাক্না হায়খি, <<কপকনু, মহাক শিদে, অদুবু তূম্লি~।>>
\v 53 মহাক শিরে হায়বা খঙদুনা মখোয়না মহাকপু করেম্নদুনা নোকখি~।
\v 54 মহাক্না মখোয় পূম্নমকপু মপান্দা থোকহনখ্রগা নুপী মচা অদুগী মখূৎ পায়দুনা কৌদুনা হায়রকই, <<নুপী মচা, হৌগৎলু~।>>
\v 55 অদুগা মহাক্কী থৱায় অদু অমুক মঙোন্দা হল্লক্তুনা খূদক্তা মহাক হৌগৎলকখি; অদুগা মঙোন্দা চানবা খরা পীনবা যীশুনা মখোয়দা য়াথং পীখি~।
\v 56 নুপী মচা অদুগী মমা মপানা ইঙক ঙক্লম্মী; অদুবু থোকখিবা অদু কনা অমতদা হায়দনবা মহাক্না মখোয়দা য়াথং পীখি~।
\c 9
\s1 সেবোক তরানিথোই থাবা
\r মাত্থি 10:5-42; মার্ক 6:7-13
\p
\v 1 অদুদগী মহাক্না সেবোক তরানিথোই পূন্না কৌরগা ভুৎ পূম্নমকপু তান্থোক্নবা অমসুং লায়না পূম্নমকপু ফহন্নবা মখোয়দা পাঙ্গল অমসুং মতিক পীখি~।
\v 2 অদুগা মহাক্না মখোয়বু ঈশ্বরগী নিংথৌ লৈবাক শন্দোক্নবা অমসুং অনাবশিংবু ফহন্নবা থাখি~।
\v 3 অদুগা মহাক্না মখোয়দা হায়খি, <<নখোয়না চৎকদবা খোঙচৎ অদুগীদমক চৈশু, খাউ, তল, নৎত্রগা শেন পুগনু; ফূরিৎ অনী পুগনু~।
\v 4 নখোয়না চঙলুবা য়ূম অদুদা চত্থোক্ত্রিবা ফাওবা লৈয়ু~।
\v 5 অদুগা কনাগুম্বনা নখোয়বু লৌশিনবিদ্রবদি, নখোয়না সহর অদুদগী চত্থোকপা মতমদা মখোয়গী মথক্তা সাক্ষী ওইনা নখোয়গী নখোঙদগী ঊফুল কন্থোক্লম্মু~।>>
\v 6 মরম অদুনা মখোয়না থোকখ্রগা খুঙ্গংশিংদা চত্তুনা মফম খুদিংদা অফবা ৱাপাউ শন্দোক্লম্মী অমসুং অনাবা ফহল্লম্মী~।
\p
\v 7 যীশুনা তৌখিবা পূম্নমক অদু হেরোদ \f + \fr 9:7 \fk টেট্রাক: \ft লম অমগী মরি থোকপ অমগী লৈঙাকপা~।\f*টেট্রাক্না তাবদা চমম্নরম্মী, মরমদি যোহান শিবদগী হিঙ্গৎখ্রে হায়না কনাগুম্বা খরনা হায়খি~।
\v 8 অদুগা খরনা হায় মদুদি এলিজা লাক্লে; অতোপ্পনা হায় মদুদি মমাঙঙৈগী ৱা তাকথোকপা মীশিংগী অমা অমুক হিঙ্গৎলে~।
\v 9 মদুদা হেরোদনা হায়খি, <<যোহান্দি ঐ ইশামক্না মঙক ককথৎখ্রে; অদুবু ঐনা তারিবা অসি কনাগী মরমদনো?>> অদুদগী মহাক্না যীশুবু উননবা হোৎনরম্মী~।
\s1 মী লীশীং মঙাবু পীজবা
\r মাত্থি 14:13-21; মার্ক 6:32-44; যোহ 6:1-13
\p
\v 10 পাখোনচৎপশিংনা হল্লক্লবদা মখোয়না তৌখিবা পূম্নমক অদু মঙোন্দা তমজখি~। অদুগা মহাক্না মখোয়বু পুরগা তোঙান্না বেৎসাইদা কৌবা সহরগী অচিকপা মফম অমদা চৎখি~।
\v 11 অদুবু মীয়াম অদুনা মদু খঙলবদা মহাক্কী মতুং ইল্লম্মী; মহাক্না মখোয়বু কৌশিল্লগা মখোয়দা ঈশ্বরগী নিংথৌ লৈবাক্কী মরমদা ঙাঙলম্মী, অদুগা অনাবা ফহনবা মথৌ তাবশিং অদু মহাক্না ফহনবিখি~।
\p
\v 12 নুমিৎ তারমদাইদা পাখোনচৎপা তরানিথোইনা লাক্তুনা মঙোন্দা হায়খি, <<মীয়াম অসিনা সহরশিং অমসুং খুঙ্গং অসিগী অকোয়বদা চৎখিদুনা থুংফম চাফম ফংনবা মখোয়বু থাদোকখ্রো; মরমদি ঐখোয়না লৈরিবসি লমহাঙদনি~।>>
\v 13 অদুবু মহাক্না মখোয়দা হায়খি, <<নখোয়না মখোয়দা চানবা পীয়ু~।>> মদুদা মখোয়না হায়খি, <<ঐখোয়না চত্তুনা মীশিং অসিগীদমক চানবা লৈরুবা নত্তনদি ঐখোয়দা তল মঙা অমসুং ঙা অনীখক নত্তনা অতৈ লৈতে~।>>
\v 14 মফম অদুদা নিপা লীশীং মঙারোম লৈরম্মী~। মদুদা মহাক্না সেবোকশিংদা হায়খি, <<মখোয়বু মী য়াঙ্খৈ য়াঙ্খৈগী কাঙবু ওইনা ফমহল্লু~।>>
\v 15 মখোয়না অদুম্না তৌদুনা মখোয় পূম্নমকপু ফমহল্লে~।
\v 16 অদুদগী মহাক্না তল মঙা অমসুং ঙা অনী অদু লৌরগা স্বর্গলোমদা য়েংখত্তুনা থাগৎচরগা মদু শেত্তুনা মীয়াম অদুদা য়েন্থোক্নবা সেবোকশিংদা পীরে~।
\v 17 মদুদা মখোয় পূম্নমক চাদুনা মপূক থল্লে; অদুগা মখোয়না লেমহৌবা মচেৎ মকায়শিং অদু খুনগৎপদা থুম্মোক তরানিথোই থনখি~।
\s1 পিতরনা খৃষ্টনি হায়বা
\r মাত্থি 16:13-20; মার্ক 8:27-29; যোহ 6:68-69
\p
\v 18 নোংমা যীশুনা মথন্তা হায়জদুনা লৈরিঙৈদা মহাক্কী সেবোকশিংসু মহাক্কা লোয়নরম্মী; মহাক্না মখোয়দা হায়রকই, <<মীয়াম অদুনা ঐবু কনানি হায়বগে?>>
\v 19 মদুদা মখোয়না খুম্লকই, <<বাপ্টাইজ তৌবা যোহাননি~। অদুগা খরনা হায়, এলিজানি~। অদুগা অতোপ্পা মীশিংনা হায়, মমাঙঙৈগী ৱা তাকথোকপা মীশিংগী মরক্তগী অমা অমুক হিঙ্গৎলকপনি~।>>
\v 20 মহাক্না মখোয়দা হায়খি, <<অদুবু নখোয়নদি ঐবু কনানি হায়বগে?>> মদুদা পিতরনা খুম্লকই, <<নহাক্তি ঈশ্বরগী খৃষ্ট অদুনি~।>>
\v 21 অদুবু যীশুনা মখোয়দা কন্না শিন্নদুনা মদু কনাদসু হায়দোক্তনবা য়াথং পীখি~।
\s1 যীশুনা শিগদবা ফোংদোকপা
\r মাত্থি 16:21-28; মার্ক 8:31-9:1
\p
\v 22 মহাক্না হায়, <<মীগী মচা নিপা অসি অৱাবা কয়া খাঙবা তাই, অদুগা মহাকপু অহল্লমনশিং, অথোইবা পুরোহিৎশিং অমসুং ৱায়েন য়াথংগী ওঝাশিংনা য়ারোই, অদুগা মহাকপু হাৎকনি, অদুবু হুম্নিশুবা নুমিত্তা হিঙ্গৎহনবিগনি~।>>
\s1 সেবোক ওইবগী মহৈ
\r মাত্থি 16:24-27; মার্ক 8:34-38
\p
\v 23 মহাক্না মখোয় পূম্নমক্তা হায়খি, <<কনাগুম্বনা ঐগী ইতুং ইন্নীংলবদি, মহাক মশাবু য়াজদসনু অমসুং মহাক্না মশাগী ক্রোস নুমিৎ খুদিংগী লৌখত্তুনা ঐগী ইতুং ইঞ্জসনু~।
\v 24 কনাগুম্বনা মথৱায় কঞ্জনীংলবদি মদু মাঙগনি; অদুবু ঐগী মরমগীদমক মথৱায় থাবা মী অদুনা মথৱায় কঞ্জগনি~।
\v 25 মরমদি মী অমনা তাইবংপান অপূম্বা ফংলগা মহাক মশামক মাঙজরবদি নৎত্রগা মশামকপু লংথোক্লবদি, মহাক্কীদমক করি তোংজবা লৈবগে?
\v 26 কনাগুম্বনা ঐগী অমসুং ঐগী ৱাহৈগীদমক ঈকাইরবদি, মীগী মচা নিপা অদুনা মহাক মশাগী, মপাগী অমসুং অশেংবা স্বর্গদূতশিংগী মতিক মঙান্দা লেঙলকপা মতমদা মহাক্কীদমক ঈকাইগনি~।
\v 27 অদুবু ঐনা নখোয়দা চুম্না হায়রি, মফম অসিদা লেপ্লিবা মী খরদি ঈশ্বরগী নিংথৌ লৈবাক অদু মখোয়না উদ্রিবা ফাওবা শিবগী মহাউ তংলোই~।>>
\s1 যীশুগী শকওং হোংবা
\r মাত্থি 17:1-13; মার্ক 9:2-13
\p
\v 28 মহাক্না মসি হায়রবা নুমিৎ নিপান্নিমুক্কী মতুংদা পিতর, যোহান অমসুং যাকোব পুদুনা হায়জনবা চীংথক্তা কাখৎখি~।
\v 29 মহাক্না হায়জরিঙৈদা, মহাক্কী শকওং হোংলে, মহাক্কী ফিজোন ঙৌরক্লে অমসুং ইরং লংলে~।
\v 30 অদুগা য়েংউ, নিপা অনীখক মহাক্কা ৱারী শান্নদুনা লৈরম্মী~। মখোয় অদুদি মৌশি অমসুং এলিজানি~।
\v 31 মখোয়বু মতিক মঙান্দা উহন্দুনা মহাক্না যেরূশালেমদা থুংহনগদৌরিবা, হায়বদি মহাক্না শিগদৌরিবা অদুগী মরমদা মখোয়না ঙাঙনরম্মী~।
\v 32 অদুবু পিতর অমসুং মহাক্কা লোয়নবশিংদি কন্না তূম্লম্মী; মখোয়না তূম্বদগী হৌগৎলকপদা, মহাক্কী মতিক মঙান অমসুং মহাক্কা লোয়ননা লেপ্লিবা মী অনী অদু উরম্মী~।
\v 33 মী অনী অদুনা মহাক্কা খাইনরমদাইদা পিতরনা যীশুদা হায়খি, <<ইবুংঙো, ঐখোয়না মফম অসিদা লৈবা ফৈ; ঐখোয়না ফিশঙ অহুম, নহাক্কী অমা, মৌশিগী অমা অমসুং এলিজাগী অমা শাসি~।>> পিতরনা হায়রিবা অদু মহাক্না খঙজরমদে~।
\v 34 মহাক্না অসুম্না ঙাঙলিঙৈদা লৈচিন থাংলক্তুনা মখোয়বু খঞ্জিল্লম্মী; অদুগা মখোয়না লৈচিন মনুংদা চঙখিবদা মখোয় কিরম্মী~।
\v 35 অদুগা লৈচিন মরক্তগী খোঞ্জেন অমা থোক্লক্তুনা হায়রকই, <<মসি ঐগী নুংশিরবা ইচা নিপানি; মহাক্না হায়বা তাও~।>>
\v 36 খোঞ্জেন অদু লেপখ্রবদা মখোয়না যীশুতমক লৈবা উরম্মী~। অদুদগী মখোয় তূমিন্না লৈরে, মখোয়না উখিবা অদু মতম অদুদা কনা অমতদসু তম্লমদে~।
\s1 ভুৎ চঙবা নিপা মচা অমবু ফহনবা
\r মাত্থি 17:14-19; মার্ক 9:14-28
\p
\v 37 মথংগী নুমিত্তা মখোয়না চীংথক্তগী কূমথরকপা মতমদা অচৌবা মীয়াম্না মহাক্কা উনরম্মী~।
\v 38 অদুগা য়েংউ, মীয়ামগী মরক্তগী নিপা অমনা লাউদুনা হায়রকই, <<গুরু, ঐনা নঙোন্দা হায়জরি, ঐগী ইচা নিপাবু য়েংবিয়ু; মরমদি মহাক অসি ঐগী অমতা ঙায়বা ইচানি~।
\v 39 য়েংবিয়ু, থৱায় অমনা মহাকপু ফাবদা মহাক্না খঙহৌদনা হেক হেক লাউই, মসিনা মহাকপু থক থক নিকহন্দুনা ময়াদা কোঙ্গোল কাহল্লি~। অদুগা মসিনা মহাকপু অশোক অপন থোকহল্লগা য়াম্না থোক্নীংদনা মঙোন্দগী চত্থোকই~।
\v 40 ঐনা নহাক্কী সেবোকশিংদা থৱায় অদু তান্থোক্নবা হায়জখি; অদুবু মখোয়না ঙম্লমদে~।>>
\v 41 মদুদা যীশুনা খুম্লকই, <<হে থাজদবা অমসুং শেরান্ননা চৎপা মীরোন! ঐনা নখোয়গা কয়া কুইনা লৈমিন্নদুনা খাঙখিগদগে? নচা নিপা অদু মফম অসিদা পুরকউ~।>>
\p
\v 42 অঙাং অদুনা অসুম লাক্লিঙৈদা ভুৎ অদুনা মহাকপু নৈহৎলম্মী অমসুং থক থক নিকহল্লম্মী~। অদুবু যীশুনা শেংদবা থৱায় অদু চৈরগা অঙাং অদু ফহন্দুনা মহাকপু মপাদা অমুক হন্না শিন্নখি~।
\p
\v 43 অদুগা ঈশ্বরগী অচৌবা পাঙ্গল অসিদা মখোয় পূম্নমক ইঙক ঙক্লম্মী~। অদুবু মহাক্না তৌবা থবকশিং অদুদা মী খুদিংনা ঙক্তুনা লৈরিঙৈদা, যীশুনা সেবোকশিংদা হায়খি,
\v 44 <<ৱাশিং অসি মুন্না তাশিল্লু; মরমদি মীগী মচা নিপা অসি মীশিংগী মখূত্তা পীথোক্কনি~।>>
\v 45 অদুবু হায়রিবা অসি মখোয়না ৱাখল তারমদে, মসি মখোয়না পূক্নীংদা লাম্বা ফংদনবা মহাক্না মনুংগী অর্থ অদু লোত্তুনা থমখি; হায়রিবা অসিগী মরমদা মখোয়না মঙোন্দা হংবা কিরম্মী~।
\s1 কনানা খ্বাইদগী হেন্না চাউবগে?
\r মাত্থি 18:1-5; মার্ক 9:33-37
\p
\v 46 মখোয়গী মরক্তা কনানা খ্বাইদগী হেন্না চাউগদগে হায়না য়েৎনবা হৌরম্মী~।
\v 47 যীশুনা মখোয়গী পূক্নীংগী ৱাখল খঙলদুনা অপিকপা অঙাং অমা পুরক্লগা মহাক্কী নাকন্দা থম্লে,
\v 48 অদুগা মখোয়দা হায়খি, <<কনাগুম্বা অমনা ঐগী মিংদা অঙাং অসিবু লৌশিল্লবদি, ঐবু লৌশিল্লবনি; কনাগুম্বা অমনা ঐবু লৌশিল্লবদি, ঐবু থারকপা মহাকপু লৌশিল্লবনি; মরমদি নখোয়গী নরক্তা খ্বাইদগী পিকপা মহাক অদুনা খ্বাইদগী চাউগনি~।>>
\s1 ঐখোয়গী মায়োক্তা লৈতবা মী
\r মার্ক 9:38-40
\p
\v 49 মদুদা যোহান্না খুমখি, <<ইবুংঙো, কনাগুম্বা অমনা নহাক্কী মিংদা ভুৎশিং তান্থোকপা ঐখোয়না উরম্মী; মহাক্না ঐখোয়গী ইতুং ইন্দবা মরম্না ঐখোয়না মহাকপু খামখি~।>>
\v 50 মদুদা যীশুনা মঙোন্দা হায়খি, <<মহাকপু খামগনু, মরমদি ঐখোয়গী মায়োক্তা লৈতবা মহাক অদু ঐখোয়গীনি~।>>
\s1 সমরিয়াগী মীশিংনা য়াদবা
\p
\v 51 যীশুনা স্বর্গদা কাগদবা মতম নকশিল্লবদা, মহাক্না যেরূশালেমদা চৎনবা লেপখ্রে,
\v 52 অদুগা পাউ পুবা মীশিং মহাক্কী মাঙদা থাখ্রে; মহাক্কী লৈফম থৌরাঙ তৌনবা মখোয়না অসুম চৎখিদুনা সমরিয়া মচাশিংগী খুঙ্গং অমদা চঙখি~।
\v 53 অদুগা মহাক্না যেরূশালেম তম্না চৎপা মরম্না খুঙ্গংগী মীশিং অদুনা মহাকপু লৌশিনবিখিদে~।
\v 54 মহাক্কী সেবোক যাকোব অমসুং যোহান্না মসি উবদা, মখোয়না হায়খি, <<ইবুংঙো, এলিজানা তৌখিবগুম্না মখোয়বু মাঙহন্নবা ঐখোয়না স্বর্গদগী মৈ কৌথরক্নবা য়াথং পীবা নহাক্না পাম্ব্রা?>>
\v 55 মদুদা মহাক্না ওনশিল্লক্তুনা মখোয়বু চৈরগা হায়খি, <<নখোয় করম্বা থৱায়গী মীনো হায়বা নখোয়না খঙজদে~।
\v 56 মরমদি মীগী মচা নিপা অদুনা মীগী থৱায় মাঙহন্নবা লাকপা নত্তে, অদুবু মখোয়বু কনবিনবা লাকপনি~।>> অদুদগী মখোয়না অতোপ্পা খুন অমদা চৎখ্রে~।
\s1 সেবোক ওইবগী চাংয়েং
\r মাত্থি 8:19-22
\p
\v 57 মখোয়না লম্বীদা অসুম চৎলিঙৈদা কনাগুম্বা অমনা মঙোন্দা হায়খি, <<ইবুংঙো, নহাক্না চৎপা মফম খুদিংদা ঐনা নতুং ইঞ্জগনি~।>>
\v 58 মদুদা যীশুনা মঙোন্দা হায়খি, <<লমহূইশিংগী মখুন অমসুং অতিয়াগী উচেকশিংগী মহুম লৈ, অদুবু মীগী মচা নিপা অদুগী মকোক ঙাথফম লৈতে~।>>
\v 59 অদুদগী মহাক্না মী অতোপ্পা অমদা হায়খি, <<ইতুং ইল্লু~।>> অদুবু মী অদুনা হায়খি, <<ইবুংঙো, ঐনা চত্তুনা ইপাবু হান্না ফুমজরুনবা ঐবু য়াবিয়ু~।>>
\v 60 মদুদা যীশুনা মঙোন্দা হায়খি, <<অশিবশিংনা মখোয় মশাগী অশিবশিংবু ফুমসনু; অদুবু নহাক্তি চত্তুনা ঈশ্বরগী নিংথৌ লৈবাক শন্দোকউ~।>>
\v 61 অদুগা অতোপ্পনসু হায়খি, <<ইবুংঙো, ঐনা নহাক্কী তুং ইঞ্জগনি; অদুবু ঐনা হান্না চত্তুনা ঐগী য়ূমদা লৈবশিংদা বিদায় পীজরুগে~।>>
\v 62 অদুবু যীশুনা মঙোন্দা হায়খি, <<খূৎনা লাঙ্গোন পায়রগা তুংলোমদা হন্না য়েংবা মী অদু ঈশ্বরগী নিংথৌ লৈবাক্কীদমক মতিক চাদে~।>>
\c 10
\s1 যীশুনা সেবোক হুম্ফুতরা থাবা
\p
\v 1 ৱারমশিং অসি হায়রবা তুংদা, ইবুংঙোনা অতোপ্পা মী হুম্ফুতরাবুসু খন্দোক্লম্মী, অদুগা মখোয়বু অনী অনী ওইনা মহাক্কী মাঙ থানা সহর খুদিংদা অমসুং মহাক্না চৎকদবা মফম খুদিংদা থারম্মী~।
\v 2 মহাক্না মখোয়দা হায়খি, <<তশেংনমক লৌ লোক্কদবদি য়াম্মী, অদুবু থবক শূগদবা মীদি য়ামদে~। মরম অদুনা মহাক্কী লৌরোকফমদা থবক শূবা মীশিং থাবিরক্নবা লৌরোক মপুদা হায়জৌ~।
\v 3 নখোয় চৎলু, য়েংউ, কৈশালশিংগী মরক্তা ঐনা নখোয়বু য়াউ মচাশিংগুম্না থারি~।
\v 4 শেঙ্গাও, খাউ, নৎত্রগা সেন্দল পুদুনা চৎকনু; অদুগা লম্বীদা মী কনাদসু কৌগনু~।
\v 5 <<অদুবু নখোয়না চঙলুবা য়ূম অদুদা হান্না হায়য়ু, <য়ূম অসিদা ঈঙথবা লৈসনু~।>
\v 6 মফম অদুদা \f + \fr 10:6 \fk ঈঙথবগী মচা নিপা: \ft ঈঙ তপ্পা মীবু খঙহনবা হিব্রুগী লোন্দানি~।\f*ঈঙথবগী মচা নিপা লৈরবদি, নখোয়গী ঈঙথবা মঙোন্দা লৈগনি; করিগুম্বা ঈঙথবা লৈত্রবদি, মদু নখোয়দা হল্লক্কনি~।
\v 7 য়ূম অদুমক্তদা মখোয়না পীবা অদু চাদুনা থক্তুনা লৈয়ু; মরমদি থবক শূবা মীনা মহাক্কী অশূমন ফংবা মতিক চায়~। য়ূম অমদগী য়ূম অমদা কোইহোং হোংগনু~।
\v 8 <<নখোয়না চঙবা সহর খুদিংদা মখোয়না নখোয়বু তরাম তরাম লৌশিল্লবদি, নখোয়গী মাঙদা থম্বা অদু চাও~।
\v 9 মফম অদুদা লৈরম্বা অনাবশিংবু ফহল্লু, অদুগা মখোয়দা হায়য়ু, <ঈশ্বরগী নিংথৌ লৈবাক নখোয়গী নফমদা নকশিল্লক্লে~।>
\v 10 নখোয়না চঙবা সহর খুদিংদা মখোয়না নখোয়বু লৌশিন্দ্রবদি, মদুগী লম্বীশিংদা চত্তুনা হায়য়ু,
\v 11 <ঐখোয়গী খোঙদা পক্লিবা নখোয়গী সহরগী ঊফুল অসি নখোয়গী মায়োক্তা ঐখোয়না কন্থোক্লবনি; অদুম ওইনমক ঈশ্বরগী নিংথৌ লৈবাক নখোয়দা নকশিল্লক্লে হায়বা নখোয়না খঙউ~।>
\v 12 অদুবু ঐনা নখোয়দা হায়রি, নুমিৎ অদুদা সহর অদুদগী সোদোম্না হেন্না শাফগনি~।
\p
\v 13 <<কোরাজিন, নহাক অৱাবনিদা! বেৎসাইদা, নহাক অৱাবনিদা! মরমদি নখোয়দা তৌখিবা মতিক লৈবা থবকশিং অদু তূর অমসুং সীদোন্দা তৌরম্লবদি, মখোয়না বোরা ফি শেত্তুনা অমসুং উত্তা ফমদুনা থায়না পূক্নীং হোংলমগনি~।
\v 14 ৱায়েন তৌবদা তূর অমসুং সীদোন্না নখোয়দগী হেন্না শাফগনি~।
\v 15 কপরনাউম, নহাক্তি স্বর্গ য়ৌনা থাঙ্গৎলে, অদুবু নহাকপু খম্নুং লৈবাক্তা লংথরগনি~।
\v 16 <<নখোয়গী ৱা তারবা মহাক অদুনা ঐগী ৱা তারবনি; নখোয়বু য়াদবা মহাক অদুনা ঐবু য়াদবনি; অদুগা ঐবু য়াদবা মহাক অদুনা ঐবু থারকপা মহাকপু য়াদবনি~।>>
\p
\v 17 অদুদগী মী হুম্ফুতরা অদুনা হরাউনা হল্লক্তুনা হায়রকই, <<ইবুংঙো, নহাক্কী মিংগী মপান্না ভুৎশিং ফাওবা ঐখোয়গী ইখা পোল্লি~।>>
\v 18 মহাক্না মখোয়দা হায়খি, <<নোংথাঙ কুপ্পগুম্না সৈতান্না স্বর্গদগী তাবা ঐনা য়েংদুনা লৈরম্মী~।
\v 19 য়েংউ, ঐনা নখোয়দা লিনশিং অমসুং বৃশ্চিকশিং নেৎনবা অমসুং য়েক্নবশিংগী মতিক পূম্নমকপু ঙম্নবা পাঙ্গল পীবিরে; করি অমতনা নখোয়বু শোকহল্লোই~।
\v 20 অদুম ওইনমক থৱায়শিংনা নখোয়গী নখা পোল্লে হায়দুনা হরাউগনু, অদুবু নখোয়গী নমিং স্বর্গদা ইখ্রে হায়দুনা হেন্নদুম হরাউ~।>>
\p
\v 21 তাঞ্জা অদুমক্তদা যীশুনা থৱায় অশেংবগী মপান্না হরাউদুনা হায়খি, <<স্বর্গ অমসুং মালেমগী মপু ওইরিবা হে ইপা, নহাকপু ঐনা থাগৎচরি, মরমদি নহাক্না হীরমশিং অসি অশিংবা অমসুং লৌশিং লৈবশিংদগী লোৎলগা অঙাং মচাশিংদা ফোংদোকপিরে~। হোয়, ইপা, মসিনা নহাক্কী মিৎয়েংদা অপেনবা ওইরে~।
\v 22 ঐগী ইপানা হীরম পূম্নমক ঐঙোন্দা শিন্নরে, ইপা নত্তনা মচা নিপা অদু কনানো হায়বা কনা অমতনা খঙদে; মপা অদু কনানো হায়বা মচা নিপাতনা অমসুং মচা নিপানা ফোংদোক্নীংবা মী অদুতনা খঙই~।>>
\p
\v 23 মহাক্না সেবোকশিংদা ওনশিন্দুনা লোন্না হায়খি, <<নখোয়না উরিবা অদু উবা মিৎশিং অদু য়াইফবনি~।
\v 24 মরমদি ঐনা নখোয়দা হায়রি মদুদি ৱা তাকথোকপা মী কয়ানা অমসুং নিংথৌশিংনা নখোয়না উরিবশিং অসি উনীংলম্মী, অদুবু উবা ফংখিদে; নখোয়না তারিবা অসি তানীংলম্মী, অদুবু তাবা ফংখিদে~।>>
\s1 খ্বাইদগী মরু ওইবা য়াথং
\r মাত্থি 22:34-40; মার্ক 12:28-34
\p
\v 25 য়েংউ, কনাগুম্বা ৱায়েন খঙবা অমনা লেপখত্তুনা মহাকপু চাং য়েংদুনা হায়রকই, <<গুরু, লোম্বা নাইদবা হিংবা ফংনবা ঐনা করি তৌগদগে?>>
\v 26 যীশুনা মঙোন্দা হায়খি, <<ৱায়েন য়াথংদা করি ইদুনা লৈবগে? নহাক্না মদু করম্না ৱাখল তাবগে?>>
\v 27 মদুদা মহাক্না খুম্লকই, <<নহাক্না নহাক্কী ঈশ্বর যেহোবাবু নথম্মোই অপূম্বা, নথৱায় অপূম্বা, নপাঙ্গল অপূম্বা অমসুং নপূক্নীং অপূম্বনা নুংশিগদবনি; অদুগা নহাক্কী য়ূম্লোন্নববু নশামক্কুম্না নুংশিগদবনি~।>>
\v 28 মদুদা যীশুনা মঙোন্দা হায়খি, <<নহাক্না চুম্না খুম্লে; মদুমক তৌ, অদুগা নহাক হিংগনি~।>>
\v 29 অদুবু মহাক্না অচুম্বা শাজনীংদুনা যীশুদা হায়খি, <<ঐগী য়ূম্লোন্নবা অদু কনানো?>>
\s1 সমরিয়াগী অফবা মী অমগী পান্দম
\p
\v 30 মদুদা যীশুনা খুমখি, <<কনাগুম্বা মী অমনা যেরূশালেমদগী যেরীকো তান্না কূমথবদা ডাকুশিংগী মখূত্তা তারম্মী~। মখোয়না মহাক্কী মফি মরোন মুনবিরে অমসুং মহাকপু শিগদৌবা মখৈ ফূরগা হুন্দোক্লমদুনা চৎখ্রে~।
\v 31 তাঞ্জা অদুদা কনাগুম্বা পুরোহিৎ অমা লম্বী অদুদা কূমথরক্লে; পুরোহিৎ অদুনা মহাকপু উবদা, অতোপ্পা নাকন্দা থৈদোক্লগা চৎখ্রে~।
\v 32 মতৌ অদুগুম্না লেবীগী মী অমা মফম অদুদা লাক্লগা মহাকপু উবদা অতোপ্পা নাকন অমরোমদা থৈদোক্লগা চৎখ্রে~।
\v 33 অদুবু সমরিয়াগী মী অমনা লংফৈ চৎলিঙৈদা মহাক্কী মনাক্তা য়ৌরক্লে; মহাক্না মহাকপু উবদা মঙোন্দা নুংশিবা পোক্লম্মী;
\v 34 অদুগা মহাক্না মনাক্তা চঙখিদুনা মহাক্কী অশোকপা মফমশিং অদুদা থাউ অমসুং য়ু হৈরগা ফি য়েৎশিনবিরে, অদুগা মহাকপু মশাগী শাদোং অদুদা হাপকৎলগা মীথুংশঙ অমদা পুরক্তুনা মহাকপু সেবা তৌরম্মী~।
\v 35 মথংগী নুমিত্তা মহাক্না চৎলমদাইদা \f + \fr 10:35 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি অনী লৌথোক্লগা মীথুংশঙ পান্নবা মী অদুদা পীরগা হায়খি, <মহাকপু নিংথিনা য়েংবিয়ু; অসিদগী হেন্না নহাক্না চাদিং তৌবা মখৈ অদু ঐনা হল্লকপদা শিংগনি~।>
\v 36 <<ডাকুশিংগী মখূত্তা তারবা মী অসিগী য়ূম্লোন্নবা অদু অহুম অসিগী মরক্তা করম্বনি হায়না নহাক্না খনবগে?>>
\p
\v 37 মহাক্না হায়খি, <<মঙোন্দা চানবিবা মহাক অদুনি~।>> মদুদা যীশুনা মঙোন্দা হায়খি, <<নহাক্না চত্তুনা অসুম্না তৌ~।>>
\s1 মার্থা অমসুং মেরি
\p
\v 38 মখোয়না অসুম লাকপদা যীশুনা করিগুম্বা খুঙ্গং অমদা চঙখি; কনাগুম্বী মার্থা কৌবী নুপী অমনা মহাকপু তরাম তরাম্না ময়ূমদা কৌশিঞ্জরে~।
\v 39 মহাক্কী মনাউ নুপী মেরি কৌবী অমা লৈরম্মী~। মহাক অসিনা যীশুগী মখোঙ ময়াদা ফমদুনা মহাক্কী ৱা মুন্না তারম্মী~।
\v 40 অদুবু মার্থাদি থবক য়াম্মনবনা মপূক্নীং ইরাঙ লাঙলম্মী~। মহাক্না যীশুগী মনাক্তা লাক্লগা হায়খি, <<ইবুংঙো, ঐগী ইনাউ নুপীনা ইথন্তা থৌগল তৌনবা থনম্লে হায়বা নহাক্না খঙবিদব্রা? মরম অদুনা ঐবু মতেং পাংবিনবা মঙোন্দা হায়বিয়ু~।>>
\p
\v 41 মদুদা যীশুনা মঙোন্দা হায়খি, <<মার্থা, মার্থা, নহাক থবক কয়াগী মরমদা লাঙতক্নরে অমসুং ৱারে~।
\v 42 অদুবু থবক অমখক মরু ওই, অদুগা মঙোন্দগী লৌথোক্লরোইদবা অফবা শরূক অদু মেরিনা খনখ্রে~।>>
\c 11
\s1 ইবুংঙোগী হায়জবা
\r মাত্থি 6:9-13
\p
\v 1 যীশুনা করিগুম্বা মফম অমদা হায়জরিঙৈদা অসুম্না থোকখি, মহাক্না হায়জবা লোইবগা মহাক্কী সেবোক অমনা মঙোন্দা হায়রকই, <<ইবুংঙো, যোহান্নসু মহাক্কী সেবোকশিংদা হায়জবা তম্বিবগুম্না ঐখোয়দা হায়জবা তম্বিয়ু~।>>
\p
\v 2 মদুদা মহাক্না মখোয়দা হায়খি, <<নখোয়না হায়জবদা অসুম্না হায়য়ু,
\q1 <স্বর্গদা লৈবা ঐখোয়গী ইপা,
\q1 নহাক্কী মিং অশেংবা ওইসনু~।
\q1 নহাক্কী নিংথৌ লৈবাক লাকসনু~।
\q1 স্বর্গদা নহাক্কী নীংবা তৌবগুম্না তাইবংপান্দসু তৌসনু~।
\q1
\v 3 নুমিৎ খুদিংগী ঐখোয়দা নোংমগী চরা পীবিয়ু~।
\q1
\v 4 ঐখোয়গী পাপ কোকপিয়ু;
\q1 মরমদি ঐখোয়নসু ঐখোয়দা লমন তোনবা খুদিংবু কোকপি~।
\q1 ঐখোয়বু অথেম্বদা তাহনবিগনু,
\q1 অদুবু ঐখোয়বু ফত্তবা অদুদগী কনবিয়ু~।> >>
\s1 হায়জবগী মরমদা তম্বিবা
\r মাত্থি 7:7-11
\p
\v 5 অদুদগী মহাক্না মখোয়দা হায়খি, <<নখোয়গী নরক্তগী কনাগুম্বা অমগী মরূপ অমা লৈরে হায়না খল্লো, অদুগা অহিং নোংয়ায়দা চত্তুনা মঙোন্দা হায়, <মরূপ, তল অহুমদং পূজগে;
\v 6 মরমদি লংফৈ লাকপা ঐগী মরূপ অমা ঐগীদা থুংলরে, অদুগা মঙোন্দা পীজনবা ঐগী করি অমতা লৈত্রে~।>
\v 7 মদুদা মহাক্না মনুংদগী অসুম্না খুম্লকই, <ঐবু য়েৎপিগনু, থোঙ লোল্লে, অদুগা ঐগী ইচাশিংসু ঐগা ফমুংদা লৈ; ঐনা হৌগত্তুনা নঙোন্দা পীবা ঙমদ্রে~।>
\v 8 ঐনা নঙোন্দা হায়রি, মহাক অদু মহাক্কী মরূপ ওইজরবসু, মহাক্না হৌগৎলক্তুনা মঙোন্দা পীখিদে~। অদুম ওইনমক, মহাক্না অনম কন্দুনা নিজবদগী মহাক্না হৌগত্তুনা মহাক্কী চঙগদবা মখৈ মঙোন্দা পীবিখি~।
\v 9 অদুগা ঐনা নখোয়দা হায়রি, নিজৌ, অদুগা নখোয়দা পীবিগনি; থিজৌ, অদুগা নখোয়না ফংজগনি; থোঙ থিঞ্জৌ, অদুগা নখোয়দা হাংদোকপিগনি~।
\v 10 মরমদি নিজবা মী খুদিংনা ফংজৈ; থিজবা মহাক অদুনা ফংজৈ; অদুগা থোঙ থিঞ্জবা মঙোন্দা হাংদোকপিগনি~।
\v 11 নখোয়গী নরক্তগী মপা অমদা মচা অমনা তল নিরগা, মহাক্না মঙোন্দা নূঙ পীগদ্রা? নৎত্রগা মহাক্না ঙা নিরগা, মহাক্না মঙোন্দা ঙাগী মহুত্তা লিন পীগদ্রা?
\v 12 নৎত্রগা মহাক্না মঙোন্দা য়েরূম নিরবদি, মহাক্না মঙোন্দা বৃশ্চিক পীগদ্রা?
\v 13 নখোয়না ফত্তবা মী ওইরবসু, নচাশিংদা করম্না অফবা খূদোন পীগদগে হায়বা খঙলবদি স্বর্গদা লৈবা নখোয়গী নপানা মঙোন্দা নিজবা মখোয় অদুদা কয়াদা হেন্না থৱায় অশেংবা পীবিগদবা!>>
\s1 থৱায় অশেংববু থীনা ঙাঙবা
\r মাত্থি 12:25-29; মার্ক 3:23-30
\p
\v 14 যীশুনা ভুৎ অমা তান্থোক্লম্মী, অদুগা মদু মরোন থোক্তবা ভুৎ ওইরম্মী~। ভুৎ অদু থোকখ্রবদা মরোন থোক্তবা মী অদু ৱা ঙাঙলক্লে; মদুদা মীয়াম অদু ইঙক ঙক্নখি~।
\v 15 অদুবু মখোয় খরনা হায়, <<ভুৎশিংগী মকোক \f + \fr 11:15 \fk বেলজাবুল: \ft ভুৎশিংগী মকোক সৈতানগী মিং~।\f*বেলজাবুলগী মপান্না মহাক্না ভুৎশিং তান্থোকই~।>>
\v 16 অতোপ্পশিংনা মহাকপু চাং য়েংদুনা স্বর্গদগী খূদম অমা উৎনবা মঙোন্দা নিজখি~।
\v 17 অদুবু মহাক্না মখোয়গী ৱাখল খঙলদুনা মখোয়দা হায়, <<নিংথৌ লৈবাক অমগী মনুংদা তোখাই তানরবদি মদু মাঙলগনি; ইমুং অমগী মনুংদা তোখাই তানরবদি মদু তুরগনি~।
\v 18 সৈতান্নসু মশাগী মনুংদা তোখাই তানরবদি, করম্না মহাক্না পানবা লৈবাক অদু লেপ্পা ঙমগনি? মরমদি ঐনা বেলজাবুলগী মপান্না ভুৎশিং তান্থোকই হায়না নখোয়না হায়~।
\v 19 ঐনা বেলজাবুলগী মপান্না ভুৎশিং তান্থোক্লবদি, কনাগী মপান্না নখোয়গী নচাশিংনা মখোয়বু তান্থোকপগে? মরম অদুনা মখোয়না নখোয়গী ৱায়েন মপুশিং ওইগনি~।
\v 20 করিগুম্বা ঐনা ঈশ্বরগী খূৎশাগী মপান্না ভুৎশিং তান্থোক্লবদি, ঈশ্বরগী নিংথৌ লৈবাক নখোয়দা লাক্লে~।
\v 21 খূৎলাই পায়বা অকনবা মী অমনা মহাক্কী ময়ূম অদু ঙাক্লবদি, মহাক্কী মপোৎ মচৈশিং অদু নিংথিনা লৈগনি~।
\v 22 অদুবু মঙোন্দগী হেন্না কনবা কনাগুম্বা অমা মঙোন্দা লাক্তুনা মহাকপু খুদুম চল্লবদি, মহাক্না মপান তাংজরিবা খূৎলাইশিং অদু মঙোন্দগী মুনগনি অদুগা লান্দগী মুল্লকপা মহাক্কী পোৎচৈশিং অদু মহাক্না য়েন্নগনি~।
\v 23 ঐগা লোয়নদবা মহাক অদু ঐগী মায়োক্তা লৈ; ঐগা খোমজিনমিন্নদবা মহাক অদুনা চাইখাই~।
\p
\v 24 <<শেংদবা থৱায় অমনা মী অমদগী চত্থোকখ্রগা, অকংবা মফমশিংদা কোয়চৎ চত্তুনা পোত্থাফম থিরম্মী; অদুগা অমতা ফংদদুনা মহাক্না হায়, <ঐনা থোক্লকখিবা ইয়ূমদা ঐ হল্লগে~।>
\v 25 মহাক্না হল্লকপা মতমদা য়ূম অদু শিত্তোক্তুনা নিংথিনা থনম্বা ফংলে~।
\v 26 অদুদগী মহাক্না চৎখিদুনা মঙোন্দগী হেন্না ফত্তবা অতোপ্পা থৱায় তরেৎ পুরক্লে; মখোয়না চঙদুনা মফম অদুদা লৈরে; অদুগা নিপা অদুগী অকোনবা ফিবম্না অহানবা ফিবমদগী হেন্না ফৎত্রে~।>>
\p
\v 27 যীশুনা ৱাশিং অসি হায়রিঙৈদা মীয়ামগী মরক্তগী নুপী অমনা খোঞ্জেন থোক্না লাউদুনা মঙোন্দা হায়, <<নহাকপু নাউপুখিবা অঙাং খাউ অদু য়াইফবনি, অদুগা নহাকপু পীথকখিবা খোম্লাং অদু য়াইফবনি~।>>
\v 28 অদুবু মহাক্না হায়, <<হোয়, মদুদগী হেন্না ঈশ্বরগী ৱাহৈ তারগা ঙাকচবা মখোয় অদু য়াইফবনি~।>>
\s1 যোনাগী খূদম
\r মাত্থি 12:39-42
\p
\v 29 মীয়াম অদু কৃক কৃক ইন্নদুনা পূনশিল্লবদা, মহাক্না হায়বা হৌরকই, <<মসিগী মীরোন অসি ফত্তবা মীরোন্নি~। অদুগা মখোয়না খূদম থিরি, অদুবু ৱা তাকথোকপা যোনাগী খূদম নত্তনা অতোপ্পা খূদম পীররোই~।
\v 30 মরমদি যোনানা নীনেবেগী মীশিংগী মফমদা খূদম অমা ওইখি~। মতৌ অদুগুম্না মীগী মচা নিপা অসিনা মীরোন অসিদা খূদম অমা ওইগনি~।
\v 31 ৱায়েনবদা খাগী মহারানীনা মীরোন অসিগী মীশিংগা লেপমিন্নগনি, অদুগা মীরোন অসিবু মরান শীগনি; মরমদি মহাক্না সোলোমোনগী লৌশিং তানবা মালেমগী অরোইবা মফমদগী লাকখি; অদুবু য়েংউ, সোলোমোন্দগী হেন্না চাউবা অমা মফম অসিদা লৈ~।
\v 32 ৱায়েনবদা নীনেবেগী মীশিংনা মীরোন অসিগী মীশিংগা লেপমিন্নগনি, অদুগা মীরোন অসিবু মরান শীগনি; মরমদি যোনানা শন্দোকপদা মখোয় পূক্নীং হোংখি; য়েংউ, যোনাদগী হেন্না চাউবা অমা মফম অসিদা লৈ~।
\s1 হকচাংগী থাউমৈ
\r মাত্থি 6:22-23
\p
\v 33 <<মীশিংনা থাউমৈ চুখৎলগা অরোনবা মফমদা, নৎত্রগা থুম্মোক মখাদা থম্নদে, অদুবু মনুংদা চঙলকপা মীশিংনা মঙান অদু উনবা থাউমৈ মখোঙ মথক্তা থম্মী~।
\v 34 হকচাংগী থাউমৈদি মিৎনি; মরম অদুনা নহাক্কী মিৎ ফরবদি, নহাক্কী হকচাং অপূম্বা মঙান্না থনগনি; অদুবু নহাক্কী মিৎ ফৎত্রবদি, নহাক্কী হকচাং অপূম্বসু অমম্বনা থনগনি~।
\v 35 মরম অদুনা নঙোন্দা লৈবা মঙান অদু মমদনবা চেকশিল্লু~।
\v 36 অমম্বগী শরূক য়াওদনা নহাক্কী হকচাং অপূম্বা অদু মঙান্না থল্লবদি, থাউমৈগী অরংবা মঙান্না নঙোন্দা মঙান পীবদা ঙানবগুম্না, নহাক্কী হকচাং অপূম্বা মঙান্না থনগনি~।>>
\s1 অৱাবা তরুক
\p
\v 37 যীশুনা ৱা ঙাঙবা লোইরবদা, ফরীশী অমনা চামিন্ননবা মঙোন্দা হায়জখি; মরম অদুনা মহাক্না চঙদুনা চানবা ফমখি~।
\v 38 অদুগা মহাক্না চাদ্রিঙৈদা হান্না মখূৎ হামদোক্তবা অদু ফরীশী অদুনা উবদা ইঙক ঙকখি~।
\v 39 মদুদা ইবুংঙোনা মঙোন্দা হায়, <<য়েংউ, ফরীশী নখোয়না পূখম অমসুং তেঙ্গোৎকী মপান থংবা শরূক অদু শেংদোকই; অদুগা নখোয়গী মনুং থংবা শরূক অদুদি নমজা নমথেক্নবা অমসুং ফত্তবনা থল্লি~।
\v 40 অপঙবশা! মীওইবগী মপান থংবা শরূক শেম্বিবা অদুনা মনুং থংবা শরূকসু শেম্বিবা নৎত্রা?
\v 41 নখোয়গী অরৈবা অদুদগী দান পীনহৈয়ু; য়েংউ, পোৎ পূম্নমক নহাক্কীদমক শেংগনি~।
\v 42 ফরীশীশা, নখোয় অৱাবনিদা! মরমদি নখোয়না নুংশিহীদাক, \f + \fr 11:42 \fk পেগানোন: \ft হীদাক কান্নবা মনা পূঙবা অখাবা পাম্বী~।\f*পেগানোন অমসুং মনা মশীং পূম্নমক্কী শরূক তরাগী অমা কৎলি, অদুগা অচুম্বা ৱায়েন তৌবা অমসুং ঈশ্বরবু নুংশিবা অদুবুদি থৌওইদে; অদুগা অতোপ্পশিং অদু থৌশাদবা তৌদনা হায়রিবা পূম্নমক অসি নখোয়না তৌরমগদবনি~।
\v 43 ফরীশীশা, নখোয় অৱাবনিদা! মরমদি নখোয়না \f + \fr 11:43 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংগী মরু ওইবা ফম্ফমদা ফম্বা অমসুং কৈথেন্দা মীশিংনা নখোয়বু খুরুম্বা পাম্মী~।
\v 44 অফশাশিন্নবা, ৱায়েন য়াথংগী ওঝা অমসুং ফরীশীশা, নখোয় অৱাবনিদা! মরমদি নখোয় কূপশিনবা মোংফমগুম্বনি, মদুগী মথক্তা চৎপদা মীশিংনা মদু খঙদে~।>>
\p
\v 45 ৱায়েন খঙ-হৈবা অমনা মঙোন্দা হায়খি, <<গুরু, ৱাশিং অসি হায়দুনা নহাক্না ঐখোয়বুসু ঈকাইবা পীরে~।>>
\v 46 মদুদা মহাক্না হায়খি, <<ৱায়েন খঙবা নখোয়সু অৱাবনিদা! মরমদি পুবা ৱাগদবা পোৎলূমশিং নখোয়না মীশিংগী মথক্তা থোনগৎলি, অদুগা নখোয় নশানদি পোৎলূমশিং অদুদা নখোয়গী খূৎশা অমনা ফাওবা শোক্তে~।
\v 47 নখোয় অৱাবনিদা! মরমদি নখোয়না ৱা তাকথোকপা মীশিংগী মোংফম শাই, অদুগা নখোয়গী নপা নপুশিংনা মখোয়বু হাৎখি~।
\v 48 মতৌ অসুম্না নখোয়গী নপা নপুশিংগী থবকশিং অদু য়াদুনা নখোয়না সাক্ষী পী; মরমদি মখোয়না মখোয়বু হাৎখি, অদুগা নখোয়না মখোয়গী মোংফম শাই~।
\v 49 মরম অদুনা ঈশ্বরগী লৌশিংনা হায়, <ঐনা মখোয়দা ৱা তাকথোকপা মীশিং অমসুং পাখোনচৎপশিং থাগনি, অদুগা মখোয়গী মরক্তগী খরবু মখোয়না হাৎকনি অমসুং ওৎনৈগনি~।>
\v 50 মসি তাইবংপান হৌঙৈদগী তাখ্রবা ৱা তাকথোকপা মীশিংগী ঈগী মরান অদু মীরোন অসিগী মথক্তা তাননবনি~।
\v 51 মদু অবেলগী ঈ তাখিবা অদুদগী হৌদুনা লাৎনপূং অমসুং নীংনশঙগী মরক্তা হাৎখিবা জেকারিয়াগী ঈ তাখিবা অদু ফাওবনি~। ঐনা নখোয়দা তশেংনা হায়রি, মরান অসি মীরোন অসিগী মথক্তা তাগনি~।
\v 52 <<ৱায়েন খঙ হৈবশা, নখোয় অৱাবনিদা! মরমদি নখোয়না লৌশিংগী শোজৈ অদু লৌখ্রে; অদুগা নখোয় নশানদি মদুদা চঙদে অমসুং মদুদা চঙলকপশিংবুসু নখোয়না খাম্মী~।>>
\v 53 মহাক্না মখোয়দা ৱাশিং অসি হায়রিঙৈদা ৱায়েন য়াথংগী ওঝাশিং অমসুং ফরীশীশিংনা মঙোন্দা শাউনা য়েৎনবা হৌরক্লম্মী অমসুং হীরম কয়াগী মরমদা মঙোন্দা পাউখুম পীনবা তকশিনখি~।
\v 54 অদুগা মহাকপু মরান পীনবা, মহাক্কী চীন্দগী থোক্লকপা ৱাশিং অদুদগী মহাকপু ফানবা, মখোয়না মহাকপু কূপ্না শেন্নরম্মী~।
\c 12
\s1 চেকশিন্নবা খঙহনবা
\r মাত্থি 10:26-33
\p
\v 1 মতম অদুদা মশীং থীঙমদ্রবা মীয়াম অমা মফম অদুদা পূনশিনবদা মখোয় অমগা অমগা নেৎশিন্নরম্মী~। যীশুনা মহাক্কী সেবোকশিংদা অহানবদা হায়বা হৌরকই, <<ফরীশীশিংগী হামৈ, হায়বদি মখোয়গী অফশাশিন্নবা অদু চেকশিল্লু~।
\v 2 ফোংদোক্লোইদবা কূপশিনবা অমতা লৈতে; খঙলোইদবা অরোৎপা অমতা লৈতে~।
\v 3 মরম অদুনা অমম্বদা নখোয়না ঙাঙখিবা খুদিং অঙানবদা তাগনি; অদুগা নখোয়না অচিকপা কাদা নাকোংদা হায়খিবা অদু য়ূমথক্তগী লাউথোক্কনি~।
\v 4 ঐগী মরূপশা, ঐনা নখোয়দা হায়রি, হকচাংবু হাৎলগা তুংদা করিসু তৌবা ঙমদবা মখোয় অদুবু কিগনু~।
\v 5 অদুবু নখোয়না কনাবু কিগদগে হায়বা ঐনা নখোয়দা উৎকে: হাৎলগা নোরোক্তা লংশিন্নবা মতিক লৈবা মহাকপু কিয়ু; হোয়, ঐনা নখোয়দা হায়রি, মহাকপু কিয়ু~।
\v 6 শেন্দ্রাং মঙাবু \f + \fr 12:6 \fk পৈশা: \ft রোমগী খ্বাইদগী পিকপা শেন ময়েক~।\f*পৈশা অনীদা য়োনবা নৎত্রা? অদুম ওইনমক, ঈশ্বরগী মাঙদা মখোয় অমতবু কাউবা লৈতে~।
\v 7 অমরোমদা ঈশ্বরনা নখোয়গী কোক্কী শমশিং ফাওবা মশীং থীখ্রবনি~। মরম অদুনা কিগনু; নখোয়না শেন্দ্রাং কয়াদগী মমল য়াম্বা হেল্লি~।
\v 8 অদুগা ঐনা নখোয়দা হায়রি, মীশিংগী মমাঙদা ঐবু য়াবা মী খুদিং, মীগী মচা নিপা অদুনসু মহাকপু ঈশ্বরগী দূতশিংগী মমাঙদা য়াবিগনি~।
\v 9 অদুবু মীশিংগী মমাঙদা ঐবু য়াদবা মী অদু ঈশ্বরগী দূতশিংগী মমাঙদা য়াবিরোই~।
\v 10 কনাগুম্বনা মীগী মচা নিপা অদুগী মথক্তা ৱা ঙাঙবা অদু কোকপিগনি; অদুগা থৱায় অশেংবগী মথক্তা থীনা ঙাঙবা মহাকপু কোকপিরোই~।
\v 11 মীশিংনা নখোয়বু \f + \fr 12:11 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংদা, লৈঙাকপশিংগী অমসুং অঙম অথৌশিংগী মমাঙদা পুথোকপা মতমদা, নখোয়না করম্না করি খুমগদগে নৎত্রগা করি হায়গদগে খন্দুনা লাঙতক্নগনু~।
\v 12 মরমদি থৱায় অশেংবনা মতম অদুমক্তদা নখোয়না করি হায়গদগে হায়বা নখোয়বু তম্বিগনি~।>>
\s1 অপঙবা ইনাক খুনবা মীগী পান্দম
\p
\v 13 মীয়াম অদুগী মরক্তগী অমনা মঙোন্দা হায়, <<গুরু, ফংফম থোকপা শরূক অদু ঐগী ইয়াম্বনা ঐগা য়েন্ননবা মঙোন্দা হায়বিয়ু~।>>
\v 14 অদুবু যীশুনা মঙোন্দা হায়, <<হে মীওইবা, কনানা ঐবু নখোয়গী নথক্তা ৱায়েন মপু নৎত্রগা নখোয়বু তাইশিন্ননবা হাপ্পগে?>>
\v 15 মহাক্না মখোয়দা হায়, <<মিৎ-না শিংউ, অদুগা করাম্বদগী নশাবু ঙাকথোকচৌ; মরমদি মীওইবগী পুন্সি অসি মহাক্কী লন্থুম মরাং কায়না লৈবা অদুগী মখা পোনবা নত্তে~।>>
\p
\v 16 মদুদা মহাক্না মখোয়দা পান্দম অমা হায়রকই, <<কনাগুম্বা ইনাক খুনবা নিপা অমগী লমদা চাথোক মরাং কায়না থোক্লম্মী~।
\v 17 মহাক্না মশা মথন্তা ৱাখল তৌদুনা হায়জৈ, <ঐগী মহৈ মরোংশিং অসি পৈশিন্নবা মফম লৈতবা মরম্না ঐ করি তৌগনি?>
\v 18 অদুনা মহাক্না হায়, <ঐনা মসি তৌরগে, ঐনা কৈশিং অসি শিদোক্লগা হেন্না চাউবা কৈশিং শারগে; অদুগা মফম অদুদা ঐনা ঐগী মহৈ মরোংশিং অমসুং পোৎশিং অসি পৈশিল্লগে?
\v 19 অদুগা ঐনা ঐগী থৱায়দা হায়গনি, <<হে থৱায়, নহাক্না চহী কয়াগীদমক অফবা পোৎশিং পৈশিল্লে; নহাক নুঙাইনা লৈরো~। চারো, থক্লো অমসুং হরাউরো~।>> >
\v 20 অদুবু ঈশ্বরনা মঙোন্দা হায়, <<হে অপঙবা মী, অহিং অসিমক্তদা ঐনা নহাক্কী থৱায় লৌরগনি; নহাক্না নহাক্কীদমক থৌরাঙ তৌখ্রবশিং অদু কনানা লৌহৌগনি?>
\v 21 ঈশ্বরলোমদা ইনাক খুন্দদুনা মশাগী লন্থুম পৈশিনবা মী অদু অসিগুম্বনি~।>>
\s1 লাঙতক্নবা
\r মাত্থি 6:25-33
\p
\v 22 মহাক্না সেবোকশিংদা হায়, <<মরম অদুনা ঐনা নখোয়দা হায়রি, নখোয় হিংনবগীদমক করি চাগনি হায়না লাঙতক্নগনু; নখোয়গী হকচাংগীদমক করি শেৎকনি হায়না লাঙতক্নগনু~।
\v 23 হিংবনা চিঞ্জাক্তগী হেন্না মরু ওই, অদুগা হকচাংনা ফিরোন্দগী হেন্না মরু ওই~।
\v 24 ক্বাকশিংগী মরমদা ৱাখল তৌ; মখোয়না মরূসু হুন্দে, খাওসু খাওদে~। মখোয়গী চিঞ্জাক পৈশিনফম পুকৈসু লৈতে~। অদুম ওইনমক, ঈশ্বরনা মখোয়বু থাকপি; নখোয়দি উচেকশিংদগী কয়াম হেন্না মরু ওইখ্রবা!
\v 25 নখোয়গী নরক্তগী কনানা পূক্নীং লাঙতক্নদুনা নশাগী নরেপ অদুদা খুদুপ অমা হাপচিনবা ঙম্বগে?
\v 26 নখোয়না অসিগুম্বা য়াম্না পিকপা হীরম অমা তৌবা ঙমদ্রগা অতৈ হীরমদা করিগী লাঙতক্নরি?
\p
\v 27 <<থরোশিংনা করম্না হৌরিবা ৱাখল তৌ~। মখোয়না নোমসু নোমদে, লংসু নাইদে; অদুম ওইনমক, ঐনা নখোয়দা হায়রি, সোলোমোনমক্নসু মহাক্কী মতিক মঙান পূম্নমক্তসু মখোয় অসিগী মরক্তগী অমগুম্না ফিজেৎ লৈতেংখিদে~।
\v 28 ঙসি হৌরিবা অদুগা হয়েংনা লৈরঙদা হুঞ্জিনগদবা লৌবুক্কী নাপীশিংবু ঈশ্বরনা অসুম্না ফিজেৎ লৈতেংবিরবদি, হে থাজবা ৱাৎপশা, মহাক্না নখোয়বু হেন্না ফিজেৎ লৈতেংবিরোইদ্রা?
\v 29 নখোয়না করি চাগনি নৎত্রগা করি থক্কনি হায়বা থিগনু, নখোয়না করিসু চিংনগনু~।
\v 30 মরমদি তাইবংপানগী জাতিশিংনা হায়রিবশিং অসি থি; অদুবু নখোয়গী নপানা পূম্নমক অসি নখোয়গী মথৌ তাই হায়বা খঙই~।
\v 31 অদুবু ঈশ্বরগী নিংথৌ লৈবাক অদু থিয়ু, অদুগা হায়রিবশিং অসি নখোয়দা পীবিগনি~।
\p
\v 32 <<অপিকপা য়াউ শঙ্গু, কিগনু; মরমদি নিংথৌ লৈবাক অসি নখোয়দা পীবা নখোয়গী নপাগী অপেনবনি~।
\v 33 নখোয়গী অরৈবা য়োন্থোক্তুনা দান পীয়ু; নখোয়গী মন্থবা নাইরোইদবা শেঙ্গাও থৌরাঙ তৌ, হায়বদি ৱাৎপা লৈরোইদবা স্বর্গদা লৈবা লন; মফম অদুদা হূরানবনা চঙবা ঙম্লোই, মৈরানবীনসু মাঙহনবা ঙম্লোই~।
\v 34 মরমদি নখোয়গী লন লৈফম অদুদা নখোয়গী পূক্নীংসু লৈগনি~।
\s1 মিশেং খাঙবা
\r মাত্থি 24:43-51; 25:1-13; মার্ক 13:33-37
\p
\v 35 <<নখোয়গী খ্বাঙয়েৎ লাকশিল্লু অমসুং নখোয়গী থাউমৈশিং ঙানহল্লু;
\v 36 লুহোংবদগী হল্লক্তুনা থোঙ থীনবা মতমদা মঙোন্দা খূদক্তা থোঙ হাংদোক্নবা মখোয়গী মপুবু ঙাইরিবা মীশিংগুম ওইয়ু~।
\v 37 মপু অদুনা হল্লকপদা মিশেং খাঙদুনা লৈরম্বা মীনাইশিং অদু য়াইফবনি; ঐনা নখোয়দা তশেংনমক হায়রি মদুদি মহাক্না মশাবু খ্বাঙয়েৎ লাকশিনগনি অমসুং মখোয়বু চাননবা ফমহনগনি, অদুগা মহাক্না লাক্লগা মখোয়বু পীজগনি~।
\v 38 মহাক্না \f + \fr 12:38 \fk অনীশুবা য়ুথক: \ft অহিং পূং 9 দগী অহিং নোংয়ায় ফাওবা~।\f*অনীশুবা য়ুথক্তা লাকপা য়াই, নৎত্রগা \f + \fr 12:38 \fk অহুমশুবা য়ুথক: \ft অহিং নোংয়ায়দগী অয়ুক পূং 3 ফাওবা~।\f*অহুমশুবা য়ুথক্তা লাকপা য়াই, অদুবু মিশেং খাঙদুনা লৈরম্বা মখোয় অদু য়াইফবনি~।
\v 39 অদুবু মসি খঙউ, য়ূম্বু অদুনা হূরানবনা লাক্কদবা পূংজা অদু খঙলম্লবদি, মহাক্না মিশেং খাঙদুনা লৈরমগনি, অদুগা হূরানবা অদুনা য়ূম থুগাইদুনা চঙলকপা য়াহল্লম্লোই~।
\v 40 মরম অদুনা নখোয়সু থৌরাঙ তৌদুনা লৈয়ু; মরমদি মীগী মচা নিপা অদু নখোয়না খন্দবা পূংজা অদুদা লাক্কনি~।>>
\p
\v 41 অদুদগী পিতরনা মঙোন্দা হায়খি, <<ইবুংঙো, নহাক্না পান্দম অসি ঐখোয়দতা হায়বিরিব্রা, নৎত্রগা মী পূম্নমক্তসু হায়বিরিব্রা?>>
\p
\v 42 অদুগা ইবুংঙোনা হায়খি, <<অদু ওইরবদি মতম চানা অচা অথক মখোয়দা পীবিনবা মহাক্কী মবুংঙোনা মহাক্কী মীনাইশিং পান্নহল্লিবা থাজবা য়াবা অমসুং অশিংবা য়ূম পান্নবা মী অদু কনানো?
\v 43 মহাক্কী মবুংঙোনা হল্লকপদা অসুম্না তৌরম্বা মনাই অদু য়াইফবনি~।
\v 44 ঐনা নখোয়দা তশেংনা হায়রি মদুদি মহাক্না মহাক্কী লৈজবা মরন মথুম পূম্নমক্কী মথক্তা মহাকপু মপু ওইহনগনি~।
\v 45 অদুবু মীনাই অদুনা মথম্মোইদা, <ঐগী মপু মতম কুইনা লাকখিরোই> হায়দুনা মীনাই নিপাশিং অমসুং মীনাই নুপীশিং অদুবু ফূবা হৌরবা, অদুগা চাবা, থকপা অমসুং য়ু ঙাওবা হৌরবদি,
\v 46 মীনাই অদুনা খন্দবা নুমিৎ অমসুং মহাক্না থৌশারুদবা পূংজা অদুদা মহাক্কী মবুংঙোনা লাক্কনি অমসুং মহাকপু মতুপ মতুপ ককথৎকনি, অদুগা থাজদবা মীশিংগা লোয়ননা পূন্না লৈহনগনি~।
\p
\v 47 <<মবুংঙোগী অনীংবা খঙবা মীনাই অমনা থৌরাঙ তৌদ্রবা, নৎত্রগা মশাগী অনীংবা তৌদুনা লৈরবদি, মহাকপু চৈফূ কয়া পীগনি~।
\v 48 অদুবু মবুংঙোগী নীংবা অদু খঙদবা অদুবু ফূবা মতিক চাবা থবক তৌবা মীনাই অদু চৈফূ খজিক্তা পীগনি~। মরমদি য়াম্না পীবিখিবা মহাক অদুদগী য়াম্না লৌগনি; য়াম্না শিন্নখ্রবা মী অদুদগী মখোয়না য়াম্না হেন্না তানগনি~।
\s1 তোখাই তানবা
\r মাত্থি 10:35-36
\p
\v 49 <<ঐনা মালেমদা মৈ হুন্থবা লাকপনি; মৈ অদু হান্ননা চুখৎলম্বা ঐনা কয়াদা পামজবা!
\v 50 অদুবু ঐনা লৌগদবা বাপ্টাইজ অমা লৈ, অদুগা মদু মপূঙ ফাহন্দ্রিবা ফাওবা ঐনা কয়াদা ৱারিবা!
\v 51 ঐনা মালেমদা ঈঙথবা পীবা লাকপনি হায়না নখোয়না খনব্রা? ঐনা নখোয়দা হায়রি, নত্তে, অদুবু অহোইনদুম খাইদোক্নবা পীবা লাকপনি~।
\v 52 মরমদি হৌজিক্তগী হৌনা মী মঙা লৈবা ইমুং অদু তোখাই তোখাই তানহল্লগনি; অহুম্না অনীগী মায়োক্তা লৈগনি, অদুগা অনীনা অহুমগী মায়োক্তা লৈগনি~।
\v 53 মপানা মচাগী মায়োক্তা অমসুং মচানা মপাগী মায়োক্তা লৈগনি; মমানা মচা নুপীগী মায়োক্তা, মচা নুপীনা মমাগী মায়োক্তা লৈগনি; মনেম্বোক্না মমৌগী মায়োক্তা, অদুগা মমৌনা মনেম্বোক্কী মায়োক্তা লৈগনি~।>>
\s1 মতমগী মরমদা হন্দোকপা
\p
\v 54 অদুদগী যীশুনা মীয়ামদা হায়, <<নখোয়না নোংচুপ্লোমদগী লৈচিন কাখৎলকপা উবদা, নখোয়না খূদক্তা হায়, <নোং লাকই;> অদুগা মদু লাকই~।
\v 55 নখোয়না খাগী নুংশিৎ শিৎলকপা উবদা, নখোয়না হায়, <ওমচাক্নবা নুমিৎ ওইগনি;> অদুগা মদু ওই~।
\v 56 অফশাশিন্নবশা! নখোয়না অতিয়া অমসুং মালেমগী মওংদগী করি ওইগদগে হায়বা খঙই, অদুবু নখোয়না হৌজিক্কী মতম অসি খঙদ্রিবা করিগীনো?
\p
\v 57 <<হোয়, নখোয় নশানা অচুম্বা অদু ৱায়েন্দ্রিবা করিগীনো?
\v 58 নহাক্না ৱায়েন মপুগী মনাক্তা নহাক্কী মায়োক্তা লৈবা মহাক্কা চৎপা মতমদা লম্বীদা মহাক্কা চমথোক্নবা হোৎনৌ~। অদু নৎত্রবদি মহাক্না নহাকপু চিংথোক্তুনা ৱায়েন মপুগী মফমদা পীথোক্কনি, অদুদগী ৱায়েন মপু অদুনা ফম্নাইবা অদুদা পীথোক্কনি, ফম্নাইবা অদুনা নহাকপু কৈশুমশঙদা থমগনি~।
\v 59 ঐনা নঙোন্দা হায়রি, নহাক্না পৈশা লোইনা শিংদ্রিবা মখৈ নহাক্না মফম অদুদগী খক থোক্লক্লোই~।>>
\c 13
\s1 পূক্নীং হোংবা
\p
\v 1 গালীলগী মীশিংনা ঈরাৎপোৎ কৎপদা পিলাৎনা মখোয়বু হাৎখ্রে হায়বা অদু যীশুদা পাউ তম্বা মীওই খরা মতম অদুদা লৈরম্মী~।
\v 2 মদুদা যীশুনা মখোয়দা হায়খি, <<মখোয়না খুদোংথীবা অদু নংখিবা মরম্না হায়রিবা গালীলগী মীশিং অদুনা অতোপ্পা গালীলগী মীশিংদগী হেন্না ফত্তবা পাপীশিংনি হায়না নখোয়না খনব্রা?
\v 3 ঐনা নখোয়দা হায়রি, নত্তে~। অদুবু নখোয়না পূক্নীং হোংদ্রবদি, মতৌ অদুম্না নখোয় পূম্নমকসু মাঙগনি~।
\v 4 নৎত্রগা সিলোমদা লৈবা অৱাংবা য়ূম্না নন্দুনা হাৎখিবা মী তরানিপান অদুনা যেরূশালেমদা লৈবা মী পূম্নমক্তগী হেন্না পাপ চেনবা মীশিংনি হায়না নখোয়না নীংব্রা?
\v 5 ঐনা নখোয়দা হায়রি, নত্তে~। অদুবু নখোয়না পূক্নীং হোংদ্রবদি, মতৌ অদুম্না নখোয় পূম্নমকসু মাঙগনি~।>>
\s1 হৈয়িৎ পাম্বীগী পান্দম
\r মাত্থি 21:18-21; মার্ক 11:12-14, 20-26
\p
\v 6 যীশুনা পান্দম অসি হায়, <<কনাগুম্বা নিপা অমগী ইংখোন্দা মহাক্না থাখিবা হৈয়িৎ পাম্বী অমা হৌরম্মী; মহাক্না পাম্বী অদুদা মহৈ থিবা চৎপদা মহৈ অমতা ফংখিদে~।
\v 7 মহাক্না মহাক্কী ইংখোল কোইবা নিপা অদুদা হায়, <য়েংউ, ঐনা চহী অহুম অসি হৈয়িৎ পাম্বী অসিদা মহৈ থিরে অমসুং করি অমতা ফংদ্রে~। মসি য়ানথৎলু! মসিনা লৈবাক লৈহাউ মাঙহনগদৌরিবা করিগীনো?>
\v 8 অদুবু মহাক্না মঙোন্দা হায়খি, <ইবুংঙো, ঐনা অকোয়বদা তৌথোক্তুনা লৈহাউ হাপত্রিবা ফাওবা চহী অসিমসু লৈজখিসনু~।
\v 9 মসিনা মহৈ য়াল্লবদি ফরে; অদুগা করিগুম্বা মহৈ য়ান্দ্রবদি তুংদা নহাক্না মসি য়ানথৎপিয়ু~।> >>
\s1 মশা শোনবা নুপী অমা ফহনবা
\p
\v 10 যীশুনা পোত্থাবা নুমিত্তা \f + \fr 13:10 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংগী অমদা তম্বিদুনা লৈরম্মী~।
\v 11 য়েংউ, চহী তরানিপান থৱায় অমনা শোলহল্লবী নুপী অমা মফম অদুদা লৈরম্মী অমসুং মনম পোল্লদুনা মথন্তা তিংখৎচবা ঙম্লমদে~।
\v 12 অদুবু যীশুনা মহাকপু উবদা, মহাক্কী মনাক্তা কৌদুনা হায়খি, <<নুপী, নহাক্কী অশোনবা অদুদগী থাদোকপিরবনি~।>>
\v 13 মহাক্না নুপী অদুদা মখূৎ থম্বিবা খূদক অদুমক্তদা মহাক মশা তিংখৎচরদুনা ঈশ্বরবু থাগৎচখি~।
\p
\v 14 অদুবু যীশুনা পোত্থাবা নুমিত্তা অনাবা ফহনখিবা মরম্না সিনাগোগকী লুচিংবা অদুনা শাউনা মীয়ামদা হায়খি, <<মীনা থবক শূনবা নুমিৎ তরুক্নি লৈ; মরম অদুনা হায়রিবা নুমিৎশিং অদুদা নখোয়গী অনাবা ফহনবিনবা লাকউ, পোত্থাবা নুমিত্তা লাক্কনু~।>>
\p
\v 15 ইবুংঙোনা মঙোন্দা খুমখি, <<অফশাশিন্নবা! পোত্থাবা নুমিত্তা নখোয় অমমম্না মাগী মাগী শঙ্গোন্দগী শল্লাবা, নৎত্রগা লোলাবু থাদোক্লগা ঈশিং পীথক্নবা পুবা নৎত্রা?
\v 16 য়েংউ, অব্রাহামগী মচা নুপী ওইরিবী নুপী অসি সৈতান্না চহী তরানিপান পুন্দুনা থম্লম্মী~। অদুবু ঐনা মহাকপু পোত্থাবা নুমিত্তা অপুনবা অসিদগী থাদোকপিফম থোক্ত্রা?>>
\v 17 মহাক্না মসি হায়বা মতমদা মহাক্কী য়েক্নবশিং অদু ঈকাইবা নংখি; মহাক্না তৌখিবা মতিক মঙানগী থবকশিং অদুদা মীয়াম পূম্নমক্না হরাউখি~।
\s1 হঙ্গাম মরূ অমসুং হামৈগী পান্দম
\r মাত্থি 13:31-35; মার্ক 4:30-32
\p
\v 18 অদুদগী যীশুনা হায়খি, <<ঈশ্বরগী নিংথৌ লৈবাক অদু করিগা মান্নবগে? অদুগা ঐনা মদু করিগা চাংদম্নসিগে?
\v 19 মসি মী অমনা লৌরগা মহাক্কী ইংখোন্দা হুনবা হঙ্গাম মরূ অমগুম্বনি; মসি হৌরক্তুনা অচৌবা পাম্বী অমা ওইরকই, অদুগা অতিয়াগী উচেকশিংনা মসিগী মশাশিংদা মহুম শারম্মী~।>>
\v 20 অদুগা অমুক হন্না মহাক্না হায়খি, <<ঈশ্বরগী নিংথৌ লৈবাক অসি ঐনা করিগা চাংদম্নসিগে?
\v 21 মসি নুপী অমনা লৌদুনা য়াম \f + \fr 13:21 \fk সাতোন: \ft গ্রাম 7.3 নি~।\f*সাতোন অহুমদা য়ানশিন্দুনা পূম্নমক অদু কামখৎত্রিবা ফাওবা থম্বা হামৈগুম্বনি~।>>
\s1 অখূবা থোঙ
\p
\v 22 যীশুনা সহরশিং অমসুং খুঙ্গংশিং ফাওদুনা মীশিংবু তম্বিদুনা যেরূশালেম তান্না চৎলম্মী~।
\v 23 অদুদগী কনাগুম্বা অমনা মঙোন্দা হায়খি, <<ইবুংঙো, কনবিবা ফংবা মী খরতমক্লা?>> মহাক্না মখোয়দা হায়খি,
\v 24 <<অখূবা থোঙ অদুদা চঙনবা হোৎনৌ; অদুবু ঐনা নখোয়দা হায়রি, মী কয়ানা মদুদা চঙনবা থিগনি, অদুবু চঙবা ঙম্লোই~।
\v 25 য়ূম্বু অদুনা অমুক হৌগত্তুনা থোঙ অদু থিংজিনখ্রবদি, নখোয়না মপান্দা লেপ্লগা থোঙ থীন্দুনা হায়গনি, <ইবুংঙো, ইবুংঙো, ঐখোয়দা থোঙ হাংদোকপিয়ু~।> মদুদা মহাক্না নখোয়দা হায়গনি, <নখোয় কদায়দগী লাকপনো হায়বা ঐ খঙদে~।>
\v 26 মদুদা নখোয়না হায়বা হৌগনি, <ঐখোয়না নহাক্কী মাঙদা চাখি অমসুং থকখি, নহাক্না ঐখোয়গী লম্বীশিংদা তম্বিখি~।>
\v 27 অদুবু মহাক্না হায়গনি, <ঐনা নখোয়দা হায়রি, নখোয় কদায়দগী লাকপনো হায়বা ঐ খঙদে; ঐঙোন্দগী চত্থোকখ্রো, ধর্ম্মচেন্দবা থবক তৌবশা!>
\v 28 ঈশ্বরগী নিংথৌ লৈবাক্তা অব্রাহাম, ইসাক, যাকোব অমসুং ৱা তাকথোকপা মীশিং নখোয়না উবা মতমদা কপকনি অমসুং য়া ক্রক ক্রক চিক্কনি, অদুগা নখোয়বু মপান্দা হুন্দোক্কনি~।
\v 29 মখোয়না নোংপোক, নোংচুপ, খা অমসুং অৱাংদগী লাক্তুনা ঈশ্বরগী নিংথৌ লৈবাক্তা ফম্লগনি~।
\v 30 অদুগা য়েংউ, অকোনবনা অহানবা অমসুং অহানবনা অকোনবা ওইগনি~।>>
\p
\v 31 নুমিৎ অদুমক্তদা ফরীশী খরা লাক্তুনা মঙোন্দা হায়রকই, <<নহাক চৎখ্রো অমসুং মফম অসি থাদোকউ; মরমদি হেরোদনা নহাকপু হাৎনিংই~।>>
\v 32 মদুদা মহাক্না মখোয়দা হায়খি, <<চৎলু, লমহূই অদুদা হায়য়ু, <য়েংউ, ঐনা ভুৎশিং তান্থোকই, ঐনা ঙসি অনাবা ফহল্লি অমসুং হয়েংসু ফহনগনি, অদুগা হুম্নিশুবা নুমিত্তা ঐগী থবক পূম্নমক লোইশিনগনি~।>
\v 33 অদুম ওইনমক, ঙসি, হয়েং অমসুং হংচিৎসু ঐনা চৎখিগনি; মরমদি ৱা তাকথোকপা মী অমতা যেরূশালেমগী মপান্দা শিবা ওইথোক্তে~।
\s1 যেরূশালেমগীদমক যীশুনা তেংথাবা
\r মাত্থি 23:37-39; লূক 19:41-44
\p
\v 34 <<ৱা তাকথোকপা মীশিংবু হাৎপা অমসুং নঙোন্দা থাখিবা মখোয়বু নূঙনা থাবা, হে যেরূশালেম, যেরূশালেম~। য়েনবীনা মচাশিংবু মথাদা কোনশিনবগুম কয়া তোয়না ঐনা নহাক্কী নচাশিংবু কোন্নীংলম্বা! অদুবু নখোয়না মদু পামখিদে~।
\v 35 য়েংউ, নখোয়গী য়ূম মাঙ তাকহন্দুনা নখোয়দা থম্বিরম্লে; অদুগা ঐনা নখোয়দা হায়রি, <যেহোবাগী মিংদা লেঙলক্লিবা মহাক য়াইফবনি> হায়না নখোয়না হায়দ্রিবা ফাওবা নখোয়না ঐবু উরোই~।>>
\c 14
\s1 যীশুনা ফরীশী অমগী য়ূমদা চৎপা
\p
\v 1 অদুগা অসুম্না থোকখি, যীশুনা ফরীশীশিংগী লুচিংবা অমগী য়ূমদা পোত্থাবা নুমিত্তা চাকলেন চাননবা লেঙশিনবা মতমদা, মখোয়না মহাকপু কূপ্না য়েংলম্মী~।
\v 2 য়েংউ, মহাক্কী মাঙদা \f + \fr 14:2 \fk ফুগাম: \ft ফীরাক শোকপগী হকচাং অমসুং মরী মরাংদা ঈশিং য়াম্বগী পোমখৎপা লায়না~।\f*ফুগাম নাবা নিপা অমা লৈরম্মী~।
\v 3 অদুগা যীশুনা ৱায়েন খঙ হৈবশিং অমসুং ফরীশীশিংদা হায়রকই, <<পোত্থাবা নুমিত্তা অনাবা মী অমবু ফহনবা য়াব্রা?>>
\v 4 অদুবু মখোয়না তূমিন্না লৈখি~। অদুগা মহাক্না নিপা অদু পায়দুনা অনাবা ফহনখি অমসুং মহাকপু চৎহনখি;
\v 5 অদুগা মখোয়দা হায়রকই, <<নখোয় কনাগুম্বগী মচা নিপা, নৎত্রগা শল্লাবা কোম অমদা তারবদি, খূদক্তা নখোয়না মদু পোত্থাবা নুমিত্তা চিংখৎলোইদ্রা?>>
\v 6 মখোয়না ৱাফম অসিদা করি অমতা খুম্বা ঙমদ্রে~।
\s1 মকোক ফম্নীংবগী পান্দম
\p
\v 7 বার্তোন ফংবশিংনা মকোক্তা ফম্নবা খন্নরিবা অদু উবদা, মহাক্না মখোয়দা পান্দম অমা হায়রকই,
\v 8 <<কনাগুম্বনা নখোয়বু লুহোংবগী চাকখাঙবা অমদা বার্তোন তৌরবদি, মকোক্তা ফম্মুগনু, নঙোন্দগী হেন্না মরু ওইবা মী অমা বার্তোন তৌরম্বসু য়াই;
\v 9 নহাকপু বার্তোন তৌবা মী অদুনা মহাক্কা লাক্তুনা নঙোন্দা হায়গনি, <নিপা অসিদা নহাক্কী ফম্ফম অদু পীয়ু~।> মদুদা নহাক্না ঈকাইদুনা মমৈদা ফম্বা চৎকনি~।
\v 10 অদুবু মীশিংনা নহাকপু বার্তোন তৌরবদি, নহাকপু বার্তোন তৌরিবা মী অদুনা লাক্তুনা নঙোন্দা, <মরূপ, মকোক থংবা ফম্ফমদা ফম্বিয়ু> হায়ননবা নহাক্না চত্তুনা মমৈ থংবা ফম্ফম অদুদা ফম্মু; মদুদা নহাক্কা চানবা ফম্মিন্নরিবা মী পূম্নমক্কী মমাঙদা নহাকপু ঈকাই খুম্নগনি~।
\v 11 মরমদি মশা মথন্তবু চাউহঞ্জবা মহাক অদুবু নোল্লুকহনগনি; অদুগা মশা মথন্তা নোল্লুকচবা মহাক অদুবু চাউহনগনি~।>>
\p
\v 12 যীশুনসু মহাকপু বার্তোন তৌবা মী অদুদা হায়, <<নহাক্না অয়ুক্কী নৎত্রগা নুমিদাংগী চরা চানবা বার্তোন তৌবদা নহাক্কী মরূপশিং, নচিন ননাউশিং, নৎত্রগা নহাক্কী মরী মতাশিং, নৎত্রগা নহাক্কী ইনাক খুনবা য়ূম্লোন্নববু বার্তোন তৌগনু; তৌরুরবদি মখোয়নসু নহাকপু অমুক হন্না বার্তোন তৌরক্তুনা নহাক্কী লমন শিংবা ওইগনি~।
\v 13 অদুবু নহাক্না চাকখাঙবা থৌরাঙ তৌবদা লাইরবশিং, মশা শোনবশিং, মখোঙ তেকপশিং অমসুং মমিৎ তাঙবশিংবু বার্তোন তৌ~।
\v 14 মখোয়না নঙোন্দা লমন শিংবা ঙমদবা মরম্না নহাক য়াইফগনি, মরমদি ধর্ম্মচেনবশিংনা অমুক হিঙ্গৎপদা নহাক্কী লমন শিংবিগনি~।>>
\s1 লুহোংবগী চাকখাঙবগী পান্দম
\r মাত্থি 22:2-14
\p
\v 15 মহাক্কা চামিন্নরিবশিংগী মরক্তগী অমনা ৱাশিং অসি তাবদা, মহাক্না মঙোন্দা হায়খি, <<ঈশ্বরগী নিংথৌ লৈবাক্তা চাকলেন চাগদৌরিবা মহাক অদু য়াইফবনি~।>>
\v 16 মদুদা যীশুনা মঙোন্দা হায়খি, <<কনাগুম্বা মী অমনা নুমিদাংগী অচৌবা চাকলেন অমা থৌরাঙ লাংলদুনা মী ময়াম অমা বার্তোন তৌরে~।
\v 17 অদুগা নুমিদাংগী চাকলেনগী মতম অদুদা মহাক্না বার্তোন তৌখিবশিং অদুদা মহাক্কী মনাই থাদুনা হায়হনখি, <লাকপিরো; মরমদি হৌজিক পূম্নমক থৌরাঙ তৌবা লোইরে~।>
\v 18 অদুবু মখোয় পূম্নমক অমতা ওইনা য়াওদনবা হায়রক্লে~। অহানবা অদুনা মঙোন্দা হায়খি, <ঐনা লৌবুক অমা লৈরুরে, ঐনা চত্তুনা মদু য়েংলুবা তাই; অদুনা ঐবু ঙাকপিনবা ঐনা নঙোন্দা হায়জরি~।>
\v 19 অতোপ্পা অমনা হায়খি, <ঐনা শল্লাবা পাবোৎ মঙা লৈরুরে, ঐনা চত্তুনা মখোয়বু চাং য়েংগদৌরি; অদুনা ঐবু ঙাকপিনবা ঐনা নঙোন্দা হায়জরি~।>
\v 20 অতোপ্পা অমনসু হায়খি, <ঐ নুপী অমা লুহোংলুরে, অদুনা ঐ লাকপা ঙমদ্রে~।>
\v 21 অদুগা মীনাই অসিনা হল্লক্লগা পূম্নমক অসি মহাক্কী মবুংঙোদা তমখি~। মদুদা য়ূম্বু অদুনা শাউদুনা মীনাই অদুদা হায়খি, <সহর অদুগী লম্বীশিংদা অমসুং লৈরকশিংদা থুনমক চৎলু, অদুগা মফম অসিদা লাইরবশিং, শোইনাইরবশিং, খোঙতেকপশিং অমসুং মিত্তাঙবশিংবু পুরকউ~।>
\v 22 অদুগা মীনাই অদুনা হায়খি, <ইবুংঙো, নহাক্না য়াথং পীখিবশিং অদু তৌজরে, অদুবু হৌজিকসু মফম হাঙলি~।>
\v 23 মদুদা মপু অদুনা মীনাই অদুদা হায়খি, <ঐগী য়ূম অসি থন্ননবা অচৌবা লম্বীদা অমসুং লৈরক্তা চত্তুনা মীশিংবু শোয়দনা চঙহল্লকউ~।
\v 24 মরমদি ঐনা নখোয়দা হায়রি, মদুদি ঐনা বার্তোন তৌখিবা মী অমতনা ঐগী নুমিদাংগী চাকলেন অসিগী মহাউ তংলরোই~।> >>
\s1 সেবোক ওইবগী মমল
\p
\v 25 অদুদগী অচৌবা মীয়াম অমা মহাক্কা চৎমিন্নরম্মী; অদুগা মহাক্না ওনশিল্লক্তুনা মখোয়দা হায়খি,
\v 26 <<ঐগী ইনাক্তা লাকপা মী অদুনা মহাক্কী মমা মপা, নুপী, মচাশিং, মচীন মনাউশিং, মচন মচেশিং অদুগা হোয়, মহাক মশামক্কী পুন্সি য়েংথিদ্রবদি, মহাক্না ঐগী সেবোক ওইবা ঙম্লোই~।
\v 27 মশাগী ক্রোস পুদবা অমসুং ঐগী ইতুং ইল্লক্তবা মহাক অদুনা ঐগী সেবোক ওইবা ঙম্লোই~।
\p
\v 28 <<মরমদি নখোয়গী নরক্তগী অমনা অৱাংবা য়ূম অমা শানীংলবদি, মহাক্না মদু লোইবা ঙম্নবা শেন লৈগদ্রা হায়না ফমদুনা চঙগদবা অদু হান্না পারোইদ্রা?
\v 29 অদু নৎত্রবদি মহাক্না য়ূম্ফম অদু থোল্লুরগা মদু লোইশিনবা ঙমদ্রবদা, মদু উরুবা মী পূম্নমক্না মহাকপু নোক্নবা হৌদুনা
\v 30 হায়গনি, <মী অসিনা শাবা হৌরে, অদুবু লোইশিনবদি ঙমদ্রে~।>
\p
\v 31 <<নৎত্রগা নিংথৌ অমনা অতোপ্পা নিংথৌ অমগী মায়োক্তা লান্দানীংলবদি, মহাক্কী মায়োক্তা মী লীশীং কুন পুরগা লাকপা মহাক্কা মহাক্কী মী লীশীং তরাগা মায়োক্নবা ঙমগদ্রা হায়না হান্না ফমদুনা ৱা তানরোইদ্রা?
\v 32 মহাক্না লান শোক্নবা ঙম্লোইদবা লৈরবদি, মহাক্না থাপ্না লৈরিঙৈদা চান্ননবগী ৱা হংবা মী থাগনি~।
\v 33 মতৌ অদুগুম্না নখোয়গী নরক্তগী কনাগুম্বনা মহাক্কী অরৈবা পূম্নমক থাদোক্ত্রবদি, মহাক ঐগী সেবোক ওইবা ঙম্লোই~।
\p
\v 34 <<মরম অদুনা থুমদি ফৈ; অদুবু থুম অদুগী মহাউ মাঙখ্রবদি, করম্না মদু মহাউ লৈহনগদগে?
\v 35 মসি লৈবাক্কীদমক নৎত্রগা লৈহাউগীদমক অফবা নত্তে, অদুবু মীশিংনা মদু লংথোকই~। তাননবা নাকোং পানবা মহাক অদুনা তাসনু~।>>
\c 15
\s1 মাঙখ্রবা য়াউগী পান্দম
\r মাত্থি 18:12-14
\p
\v 1 খাজনা থৌবা পূম্নমক্না অমসুং পাপীশিংনা মহাক্কী ৱা তানবা মহাক্কী মনাক্তা লাকখি~।
\v 2 ফরীশীশিং অমসুং ৱায়েন য়াথংগী ওঝাশিংনা মুরুম মুরুম শোন্দুনা হায়রকই, <<মী অসিনা পাপীশিংবু য়াবি অমসুং মখোয়গা চামিন্নৈ~।>>
\p
\v 3 মদুদা মহাক্না মখোয়দা পান্দম অসি হায়খি,
\v 4 <<নখোয়গী নরক্তা য়াউ চামা লৈবা কনাগুম্বগী য়াউ অমা মাঙলবদি, মহাক্না য়াউ মরিফুতরামাপন অদু লমহাঙদা থনম্লগা মহাক্কী মাঙখ্রিবা য়াউ অদু ফংদ্রিবা ফাওবা থিরোইদ্রা?
\v 5 মহাক্না মদু ফংলবা মতমদা মহাক্না হরাউমন্দুনা মরেংবান্দা থোনগৎখি~।
\v 6 মহাক্না ময়ূমদা হল্লক্তুনা মহাক্কী মরূপ মপাংশিং অমসুং য়ূম্লোন্নবশিং পূন্না কৌদুনা মখোয়দা হায়রকই, <ঐগা হরাউমিন্নসি, মরমদি ঐগী মাঙখ্রবা য়াউ অদু ঐনা ফংলে~।>
\v 7 ঐনা নখোয়দা হায়রি মদুদি মতৌ অদুগুম্না পূক্নীং হোংবা মথৌ তাদবা ধর্ম্মচেনবা মী মরিফুতরামাপন্দগী পাপী অমনা পূক্নীং হোংবদা স্বর্গদা হেন্না হরাউবা লৈগনি~।
\s1 মাঙখ্রবা দ্রাকমাগী পান্দম
\p
\v 8 <<নৎত্রগা \f + \fr 15:8 \fk দ্রাকমা: \ft দ্রাকমা অমসি শিনমী অমগী নুমিৎ নীনিগী অশূমন্নি~।\f*দ্রাকমা তরা লৈবা নুপী অমগী দ্রাকমা অমা মাঙলবদি, মহাক্না থাউমৈ থানগত্তুনা মদু ফংদ্রিবা ফাওবা য়ূম অদু শিত্তোক্তুনা চেকশিন্না থিরোইদ্রা?
\v 9 মহাক্না মদু ফংবা মতমদা মহাক্না মহাক্কী মরূপশিং অমসুং য়ূম্লোন্নবশিংবু পূন্না কৌদুনা হায়রকই, <ঐগা হরাউমিন্নসি, মরমদি ঐগী মাঙখিবা দ্রাকমা অদু ঐনা ফংলে~।>
\v 10 ঐনা নখোয়দা হায়রি মদুদি মতৌ অদুগুম্না পাপী অমনা পূক্নীং হোংবদা ঈশ্বরগী স্বর্গদূতশিংগী মমাঙদা হরাউবা লৈ~।>>
\s1 মাঙখ্রবা ওক্তবা মচা নিপাগী পান্দম
\p
\v 11 যীশুনা হায়খি, <<কনাগুম্বা নিপা অমগী মচা নিপা অনী লৈরম্মী~।
\v 12 মচা নিপা অতোম্বা অদুনা মপাদা হায়খি, <ইপা, ঐগী ফংফম থোকপা লন্থুমগী শরূক অদু ঐঙোন্দা পীবিরো~।> মরম অদুনা মপানা মহাক্কী অরৈবা অদু মখোয়দা য়েনবিখি~।
\v 13 ইকুই কুইদনা মচা অতোম্বা অদুনা মহাক্কী অরৈবা পূম্নমক খোমজিল্লগা অথাপ্পা মফম অমদা চৎখ্রে; মফম অদুদা মহাক্না কান্নদবদা শেন চাদিং তৌবদগী মহাক্কী মরন মথুম পূম্নমক মাঙহল্লে~।
\v 14 মহাক্না মশাগী অরৈবা পূম্নমক শিজিন্নখ্রবা মতুংদা লৈবাক অদুদা শাথিনা চাক্তাঙবা থোক্লে; অদুদগী মহাক্কী ৱাৎপা হৌরক্লে~।
\v 15 অদুদগী মহাক্না চৎখিদুনা লৈবাক অদুদা লৈবা মী অমগীদা চঙজরুরে; নিপা অদুনা মহাকপু মহাক্কী লৌবুক্তা ওক শেন্ননবা থারম্মী~।
\v 16 ওক্না চারিবা ওকচাক অদুনা মহাক্কী মপূক য়াম্না থনহন্নীংলম্মী; অদুবু মী কনা অমতনা মঙোন্দা করিগুম্বা অমতা পীরমদে~।
\v 17 মহাক্না ৱাখল তারক্লদুনা হায়খি, <ঐগী ইপাগী অনেকপা মনাইশিংনা চানীংঙাই লেম পানা লৈ, অদুবু ঐদি চাক লাম্বনা শিগদৌরে~।
\v 18 ঐনা হৌগত্তুনা ইপাগী নাক্তা চৎলগা মঙোন্দা হায়জগনি, <<ইপা, ঐনা স্বর্গ অমসুং নহাক্কী মায়োক্তা পাপ তৌখ্রে~।
\v 19 ঐ নহাক্কী নচা অমুক হন্না কৌবা মতিক চাদ্রে; ঐবু নহাক্কী অনেকপা ননাইশিং অমগুম্না ওইহনবিয়ু~।>> >
\v 20 অসুম্না মহাক্না হৌগত্তুনা মপাগী মনাক্তা লাকখি~। অদুগা মহাক্না থাপ্না লৈরিঙৈদা মহাক্কী মপানা মহাকপু উরম্মী, অদুগা মপানা মহাকপু নুংশিবা পোক্লদুনা চেন্থোরক্লগা কোনশিন্দুনা মহাকপু চুপখি~।
\v 21 মদুদা মহাক্না মঙোন্দা হায়খি, <ইপা, ঐনা স্বর্গ অমসুং নহাক্কী মায়োক্তা পাপ তৌখ্রে, ঐ নহাক্কী নচা অমুক হন্না কৌবা মতিক চাদ্রে~।>
\p
\v 22 অদুবু মপা অদুনা মনাইশিংদা হায়খি, <খ্বাইদগী ফবা অচোনবা ফিজোন পুথোক্লগা মহাকপু শেৎপিয়ু, মখূত্তা খূদোপ শিবিয়ু অমসুং মখোঙদা সেন্দল তোংশিনবিয়ু~।
\v 23 অদুগা মশা নোয়হল্লবা শন্নাউ অদু পুরক্তুনা হাৎলু; অদুগা ঐখোয় চাসি অমসুং হরাউসি~।
\v 24 মরমদি ঐগী ইচা নিপা অসি শিরুরবনি, অদুবু মহাক অমুক হিংলক্লে; মহাক মাঙলুরে, অদুবু ফংলে~।> অদুদগী মখোয়না হরাউবা হৌরে~।
\p
\v 25 <<অদুবু মহাক্কী মচা নিপা অহন অদুদি লৌবুক্তা লৈরম্মী; মহাক্না লাক্তুনা ময়ূম নকশিল্লক্লবদা মহাক্না ঈশৈ নোংমাই অমসুং জগোই শাবগী মখোন তারম্মী~।
\v 26 মরম অদুনা মহাক্না মনাইশিংগী মরক্তগী অমা কৌরগা তৌরিবা অসি করিনো হায়না হংখি~।
\v 27 মদুদা মহাক্না মঙোন্দা হায়খি, <নহাক্কী ননাউ নিপা হল্লক্লে; নহাক্কী নপানা নোয়হল্লবা শন্নাউ অদু হাৎলে, মরমদি মহাক্না মহাকপু অনা অয়েক লৈতনা ফংজরে~।>
\v 28 মদুদা মহাক্না শাউরদুনা ময়ূমদা চঙনীংদ্রে; মরম অদুনা মপানা থোক্লক্তুনা য়ূমদা চঙলক্নবা মহাকপু থেম্লম্মী~।
\v 29 অদুবু মহাক্না মপাদা হায়খি, <য়েংউ, চহী কয়া অসি ঐনা নহাক্কী সেবা তৌরক্লি; ঐনা নোংমতসু নহাক্কী য়াথং ইন্দবা তৌখিদে; অদুবু ঐনা মরূপ মপাংশিংগা চামিন্নদুনা হরাউনবা ঐঙোন্দা নহাক্না হামেং মচা অমতসু কৈদৌঙৈদসু পীখিদ্রি~।
\v 30 অদুবু নহাক্কী নরন নথুম ওক্তবীশিংগা অরেম্বদা চাদিং তৌথোকখ্রবা নচা নিপা অসিনা হল্লকপদদি নহাক্না নোয়হল্লবা শন্নাউ অদু মহাক্কীদমক হাৎলে~।>
\v 31 মদুদা মপা অদুনা মঙোন্দা হায়খি, <ইচা নিপা, নহাক্তি ঐগা মতম পূম্নমক্তা লৈমিন্নরি; ঐগী অরৈবা পূম্নমক নহাক্কীনি~।
\v 32 ঐখোয়না হরাউবা অমসুং নুঙাইবা অসি চুম্মী; মরমদি নহাক্কী ননাউ অসি শিরুরবনি, অদুবু মহাক অমুক হিংলক্লে; মহাক মাঙলুরে অমসুং ফংলে~।> >>
\c 16
\s1 য়ূম পান্নবা হৈশিংবা মীগী পান্দম
\p
\v 1 যীশুনা মহাক্কী সেবোকশিংদসু হায়খি, <<ইনাক খুনবা নিপা অমগী য়ূম পান্নবা মী অমা লৈরম্মী; য়ূম পান্নবা মী অসিনা মহাক্কী মরন মথুম মাঙহল্লে হায়দুনা মীশিংনা মঙোন্দা ৱাকৎখি~।
\v 2 মদুদা মহাক্না মহাকপু কৌদুনা মঙোন্দা হায়খি, <ঐনা নহাক্কী মরমদা তারিবা অসি করিনো? য়ূম পান্নবগী চাগা চাদিং পীয়ু; মরমদি নহাক অমুক হন্না য়ূম পান্নবা মী ওইবা য়াররোই~।>
\v 3 য়ূম পান্নবা মী অদুনা মপূক্নীংদা হায়জখি, <ঐগী মপুনা ঐঙোন্দগী য়ূম পান্নবগী থবক লৌথোকখিগদবগী মরম্না ঐ করি তৌগনি? ঐদি লৈপাক তৌনবা পাঙ্গলসু লৈতে; ঐ নিবসু ঈকাইজৈ~।
\v 4 মহাক্না ঐবু য়ূম পান্নবগী থবক লৌথোকপা মতমদা, মীশিংনা ঐবু মখোয়গী ময়ূমদা লৌশিনবিনবা ঐনা করি তৌগদগে হায়বা ঐ খঙলে~।>
\v 5 মরম অদুনা মহাক্না মহাক্কী মপুগী শেন তোনবা খুদিংবু মনাক্তা কৌদুনা অহানবা অদুদা হায়খি, <নহাক্না ঐগী মপুদা কয়া তোল্লিবগে?>
\v 6 মদুদা মহাক্না হায়খি, <থাউ \f + \fr 16:6 \fk চাং: \ft চাং অমসি চাউরাক্না লিটর 23 নি~।\f*চাং চামা তোল্লি~।> মহাক্না মঙোন্দা হায়খি, <নহাক্কী অইবা চে অসি লৌ, অদুগা থুনা ফমদুনা য়াঙ্খৈ ইশিল্লু~।>
\v 7 অদুদগী মহাক্না অতোপ্পা অদুদা হায়খি, <নহাক্না কয়া তোল্লিবগে?> মহাক্না হায়খি, <গেহু \f + \fr 16:7 \fk কোর: \ft লিটর 220 নি~।\f*কোর চামা তোল্লি~।> মহাক্না মঙোন্দা হায়খি, <নহাক্কী অইবা চে অদু লৌ, অদুগা মরিফু ইশিল্লু~।>
\v 8 মহাক্না শিংনা তৌবা মরম্না মপু অদুনা ধর্ম্মচেন্দবা য়ূম পান্নবা মী অদুবু থাগৎখি; মরমদি যুগ অসিগী মচাশিংনা মখোয়গী মীরোন্দা মঙানগী মচাশিংদগী হেন্না শিংই~।
\p
\v 9 ঐনা নখোয়দা হায়রি, ধর্ম্মচেন্দবগী শেন অদু নহাক্কী মরূপ শেম্নবা শিজিন্নৌ~। মদু লোইখ্রবদা, মখোয়না নখোয়বু লোম্বা নাইদবা য়ূমদা লৌশিনবিগনি~।
\v 10 খজিক্তদা থাজবা য়াবা মী অদু অয়াম্বদসু থাজবা য়াবনি; খজিক্তদা ধর্ম্মচেন্দবা মী অদু অয়াম্বদসু ধর্ম্মচেন্দবনি~।
\v 11 মরম অদুনা ধর্ম্মচেন্দবগী শেন অদুদা নখোয়না থাজবা য়াদবা ওইরবদি, কনানা নখোয়দা অচুম্বা লন শিন্নগনি?
\v 12 অতোপ্পা মী অমগী ওইবা অদুদা নখোয়না থাজবা য়াদ্রবদি, কনানা নখোয়দা নখোয়গী ওইবা অদু পীগনি?
\p
\v 13 মীনাই অমনা মপু অনীগী থৌগল তৌবা ঙমদে; মরমদি মহাক্না অমবু য়েংথিরগা অতোপ্পা অমবু নুংশিগনি; নৎত্রগা মহাক্না অমবু লুনা তৌরগা অতোপ্পা অমবু থৌওইরোই; নখোয়না ঈশ্বর অমসুং শেনবু থৌগল তৌবা ঙম্লোই~।>>
\p
\v 14 শেন্থুমদা করাম্বা ফরীশীশিং অদুনসু পূম্নমক অসি তাদুনা যীশুবু করেম্নরম্মী~।
\v 15 মদুদা যীশুনা মখোয়দা হায়খি, <<নখোয়দি মীশিংগী মমাঙদা ধর্ম্মচেনবা শাশিন্নৈ, অদুবু ঈশ্বরনা নখোয়গী থম্মোই খঙই; মরমদি মীশিংনা ৱাংনা খঞ্জবা অদু ঈশ্বরগী মিৎয়েংদা তুক্কচবনি~।
\v 16 ৱায়েন য়াথং অমসুং ৱা তাকথোকপা মীশিংগী ৱা অদু যোহান্না লাক্ত্রিবা ফাওবা শন্দোক্লম্মী; মতম অদুদগী হৌনা মীশিংনা ঈশ্বরগী নিংথৌ লৈবাক্কী মরমদা শন্দোক্লক্লি, মী খুদিংনা মদুদা নমদুনা চঙশিল্লি~।
\v 17 ৱায়েন য়াথংগী করিগুম্বা বিন্দু অমা মাঙবদগী স্বর্গ অমসুং মালেম মাঙখিবনা হেন্না লায়~।
\p
\v 18 <<কনাগুম্বনা মহাক্কী নুপী খাইনরগা অতোপ্পা নুপী অমবু লৌরবদি, মহাক্না নুপী লান্নবগী থবক তৌই; অদুগা মপুরোইবনা খাইনরবী নুপী অদুবু লৌবা নিপা অদু নুপী লান্নবনি~।
\s1 ইনাক খুনবা নিপা অমসুং লাজারস
\p
\v 19 <<মঙ্গ‍্রা মচু অমসুং অনানবা লিনেনগী ফি শেৎপা কনাগুম্বা ইনাক খুনবা, নুমিৎ খুদিংগী অৱাৎ অপা লৈতনা নুঙাইনা হিংবা নিপা অমা লৈরম্মী~।
\v 20 অদুগা কনাগুম্বা লাজারস কৌবা মশা অপূম্বা পাৎপা লাইরবা নিপা অমবু ইনাক খুনবা নিপা অদুগী থোঙ্গান্দা থম্লম্মী~।
\v 21 ইনাক খুনবা নিপা অদুগী টেবলদগী তারকপা মকূপ মতা অদুনা মহাক্কী মপূক য়াম্না থনহন্নীংলম্মী; অদুগীসু মথক্তা হূইশিংনা লাক্তুনা মহাক্কী অপাৎপা অদু লেক্লম্মী~।
\v 22 অসুম থোক্লরে, লাইরবা নিপা অদু শিরে অদুগা স্বর্গদূতশিংনা মহাকপু অব্রাহামগী মথাদা পুখ্রে; অদুগা ইনাক খুনবা নিপা অদুসু শিরে, অদুগা মহাকপু ফুম্লে~।
\v 23 মহাক্না খম্নুং লৈবাক্তা অৱা মৈচাক ফংদুনা য়েংখৎখিবদা অথাপ্পদগী অব্রাহাম অমসুং মহাক্কী মথাদা লাজারসপু উরম্মী~।
\v 24 মহাক্না লাউদুনা হায়খি, <ইপা অব্রাহাম, ঐবু চানবিয়ু অমসুং লাজারসনা মহাক্কী খূদোম্বী ঈশিংদা লূপ্লগা ঐগী ইরৈ অসি ঈঙহন্নবা মহাকপু থাবিরকউ; মরমদি ঐ মৈরি অসিগী মনুংদা অৱা মৈচাক ফংলি~।>
\v 25 অদুবু অব্রাহাম্না হায়খি, <নীংশিংউ ইচা নিপা, নহাক্না হিংলিঙৈদা নহাক্কী অফবা পূম্নমক ফংখি~। মতৌ অদুগুম্না লাজারসনা ফত্তবা পূম্নমক ফংখি~। অদুবু হৌজিক মহাক নুঙাইবা ফংলে, অদুগা নহাক্না অৱা মৈচাক ফংলি~।
\v 26 পূম্নমক অসিগী মথক্তা, মফম অসিদগী নখোয় তান্না লান্থোক্নীংবশিংনা লান্থোকপা ঙমদনবা অমসুং মফম অদুদগী ঐখোয় তান্না নখোয় কনানসু লাল্লক্তনবা নখোয় অমসুং ঐখোয়গী মরক্তা অচৌবা অহাঙবা অমা লৈ~।>
\v 27 মদুদা মহাক্না হায়খি, <মরম অদুনা ইপা, ঐনা নঙোন্দা হায়জরি, নহাক্না মহাকপু ঐগী ইপাগী য়ূমদা থাবিয়ু~।
\v 28 মরমদি ঐগী ইচীন ইনাউ মঙা লৈ, মখোয়সু অৱা মৈচাক ফংগদবা মফম অসিদা লাক্তনবা মহাক্না মখোয়দা চেকশিন্না সাক্ষী পীননবনি~।>
\v 29 অদুবু অব্রাহাম্না মঙোন্দা হায়খি, <মখোয়গী মৌশি অমসুং ৱা তাকথোকপা মীশিং লৈ; মখোয়না মখোয়গী ৱা তাসনু~।>
\v 30 অদুগা মহাক্না হায়খি, <নত্তে, ইপা অব্রাহাম! অশিবশিংগী মরক্তগী অমনা মখোয়দা চৎলবদি, মখোয়না পূক্নীং হোংগনি~।>
\v 31 মদুদা মহাক্না মঙোন্দা হায়খি, <মখোয়না মৌশি অমসুং ৱা তাকথোকপা মীশিংগী ৱা তাদ্রবদি, অশিবশিংগী মরক্তগী হিঙ্গৎলবসু মখোয়বু থাজহনবা ঙম্লোই~।> >>
\c 17
\s1 মরান কোকপিবগী মরমদা পাউতাক
\p
\v 1 যীশুনা মহাক্কী সেবোকশিংদা হায়খি, <<খুদি থীফমশিং শোয়দনা লাক্কনি; অদুবু খুদি থীবা থোকহল্লিবা মঙোন্দা অৱাবনিদা!
\v 2 মহাক্না অপিকপা অঙাংশিংগী মরক্তগী অমবু খুদি থীহল্লবদি, মহাক্কী মঙক্তা অচৌবা চক্রি নূঙ অমা য়ানশিল্লগা সমুদ্রদা থাদবনা মহাক্কীদমক হেন্না ফৈ~।
\p
\v 3 নখোয় নশামক চেকশিল্লু~। নহাক্কী নচিন ননাউনা নহাক্কী নথক্তা পাপ তৌরবদি, মহাকপু ৱারকউ; অদুগা মহাক্না পূক্নীং হোংলবদি মহাকপু কোকপিয়ু~।
\v 4 মহাক্না নোংমদা নহাক্কী নথক্তা তরেৎলক পাপ তৌরগা মহাক্না নোংমদা তরেৎলক হল্লক্তুনা <ঐ পূক্নীং হোংলে> হায়রবদি মহাকপু কোকপিয়ু~।>>
\v 5 অদুগা পাখোনচৎপশিং অদুনা ইবুংঙোদা হায়খি, <<ঐখোয়গী থাজবা হেনগৎহনবিয়ু~।>>
\v 6 ইবুংঙোনা হায়খি, <<হঙ্গাম মরূমুক চাউবা নহাক্কী থাজবা লৈরবদি, কব্রংচাক পাম্বী অসিদা নহাক্না, <নশামক মরূ ফুক্তোক্তুনা সমুদ্র মনুংদা হৌরু> হায়বা য়াই; অদুগা মদুনা নহাক্না হায়বা অদু ইনগনি~।
\p
\v 7 <<নখোয় কনাগুম্বগী লৌ খোইবা নৎত্রগা য়াউশেনবা মীনাই অমা লৈরবদি, মহাক্না লৌবুক্তগী হল্লকপদা নখোয় কনাগুম্বা অমনা মঙোন্দা, <চৎলু, চানবা ফম্মু> হায়গদ্রা?
\v 8 মদুগী মহুত্তা মঙোন্দা, <ঐগী চাকলেন থৌরাঙ তৌ, ঐনা চারিঙৈ অমসুং থক্লিঙৈদা নহাক খ্বাঙয়েৎ লাকশিন্দুনা ঐবু থৌগল তৌ; মদুগী তুংদা নহাক্না চাও অমসুং থকউ> হায়রোইদ্রা?
\v 9 মহাক্না মঙোন্দা য়াথং পীখিবা অদু মহাক্না তৌখিবা মরম্না মহাক্না মীনাই অদুবু থাগৎপ্রা? মহাক্না থাগৎকনি হায়বা ঐ খন্দে~।
\v 10 নখোয়সু মতৌ অদুম্না তৌ, নখোয়দা য়াথং পীখিবা খুদিং অদু নখোয়না তৌবা মতমদা হায়য়ু, <ঐখোয় মতিক চাদবা মীনাইশিংনি; ঐখোয়না তৌগদবা ইথৌ অদু ঐখোয়না তৌজবনি~।> >>
\s1 কুষ্টী থুংবা তরা ফহনবা
\p
\v 11 যীশুনা যেরূশালেমদা চৎপদা মহাক্না সমরিয়া অমসুং গালীল ফাওদুনা চৎলম্মী~।
\v 12 অদুগা মহাক্না খুঙ্গং অমদা চঙলকপা মতমদা লাপ্না লেপ্ত‌ুনা লৈবা কুষ্টী থুংবা নিপা তরানা মহাক্কা থেংনরম্মী~।
\v 13 মখোয়না খোঞ্জেন হৌনা কৌদুনা হায়, <<যীশু, ইবুংঙো, ঐখোয়বু চানবিয়ু~।>>
\v 14 অদুগা মহাক্না মখোয়বু উবদা মখোয়দা হায়, <<চত্তুনা নখোয় নশামক পুরোহিৎশিংদা উৎচরু~।>> অদুগা মখোয়না অসুম চৎলিঙৈদা মখোয়গী কুষ্টী অদু শেংলম্মী~।
\v 15 মদুদা মখোয়গী মরক্তগী অমনা মহাকপু যীশুনা ফহনবিরে হায়বা খঙবদা, মহাক্না হল্লক্তুনা খোঞ্জেন হৌনা ঈশ্বরবু থাগৎখি~।
\v 16 মহাক্না উপ্রাক্না উপ্ত‌ুনা যীশুগী খোঙ মনাক্তা তুথদুনা মহাকপু থাগৎচখি; অদুগা মহাক সমরিয়াগী মীনি~।
\v 17 মদুদা যীশুনা হায়খি, <<ঐনা তরাবু শেংহনখিবা নৎত্রা? অদুবু অতোপ্পা মাপন অদুদি কদায়নো?
\v 18 অতোপ্পা জাৎকী মী অসি নত্তনা হল্লক্তুনা ঈশ্বরবু থাগৎকদবা মী অমতা লৈতব্রা?>>
\v 19 মদুদা যীশুনা মঙোন্দা হায়খি, <<হৌগত্তুনা চৎখ্রো; নহাক্কী থাজবনা নহাকপু ফহনবিরে~।>>
\s1 ঈশ্বরগী নিংথৌ লৈবাক লাকপা
\p
\v 20 করম্বা মতমদা ঈশ্বরগী নিংথৌ লৈবাক লাক্কনি হায়না ফরীশীশিংনা যীশুদা হংবদা, মহাক্না মখোয়দা হায়খি, <<ঈশ্বরগী নিংথৌ লৈবাক অদু খূদমগা লোয়ননা লাক্তে~।
\v 21 মখোয়নসু হায়রোই, <অসিদা য়েংউ!> নৎত্রগা <অদুদা য়েংউ!> মরমদি য়েংউ, ঈশ্বরগী নিংথৌ লৈবাক্তি নখোয়গী নুংদা লৈ~।>>
\v 22 মহাক্না সেবোকশিংদা হায়খি, <<মীগী মচা নিপা অদুগী নুমিৎশিংগী মরক্তগী অমা নখোয়না য়াম্না উনীংবগী মতম লাক্কনি, অদুগা নখোয়না মদু উরোই~।
\v 23 মখোয়না নখোয়দা হায়গনি, <অসিদা য়েংউ!> নৎত্রগা <অদুদা য়েংউ!> অদুবু চত্থোক্কনু, মখোয়গী মতুং ইনগনু~।
\v 24 মরমদি অতিয়াগী অতোপ্পা মফম অমদা নোংথাঙনা কুপ্পদা অতিয়াগী অতোপ্পা মফম অমদা ঙানবগুম্না মীগী মচা নিপা অদুসু মহাক্কী নুমিত্তা অদুগুম্না ওইগনি~।
\v 25 অদুবু অহানবদা মহাক্না অৱাবা কয়া নংবা তারে, অদুগা মীরোন অসিগী মীশিংনা মহাকপু য়ারোই~।
\p
\v 26 <<নোৱাগী নুমিত্তা ওইখিবগুম্না মীগী মচা নিপা অদুগী নুমিৎসু ওইগনি~।
\v 27 নোৱানা হিজাউ অদুগী মনুংদা চঙদ্রিবা ফাওবা মখোয়না চাদুনা থক্তুনা, লুহোংদুনা অমসুং মখোয়দা লুহোংহন্দুনা পীরম্মী, অদুদগী ঈশিং ঈচাউ লাক্তুনা মখোয় পূম্নমকপু মাঙহনখি~।
\p
\v 28 <<মতৌ অদুগুম্না লোটকী নুমিত্তসু ওইখি; মখোয়না চাদুনা থক্তুনা, মখোয়না পোৎ লৈদুনা য়োন্দুনা লৈরম্মী; মখোয়না মহৈ মরোং থারম্মী অমসুং য়ূম শারম্মী~।
\v 29 অদুবু লোটনা সোদোমদগী চত্থোকপা নুমিৎ অদুদা অতিয়াদগী মৈ অমসুং কনত্রুক তারম্মী, অদুগা মখোয় পূম্নমকপু মাঙহনখি~।
\p
\v 30 <<মীগী মচা নিপা অদু ফোংদোকপা নুমিৎ অদুদা মতৌ অদুগুম্না ওইগনি~।
\v 31 নুমিৎ অদুদা য়ূমথক্তা লৈবা মহাক্না মহাক্কী ইমুংদা লৈবা মপোৎ মচৈ অদু লৌনবা কূমথদসনু; মতৌ অদুগুম্না লৌবুক্তা লৈবা মহাক্না হল্লক্তসনু~।
\v 32 লোটকী নুপীবু নীংশিংউ~।
\v 33 কনাগুম্বনা মথৱায় কঞ্জনবা হোৎনরবদি, মদু মাঙজগনি; মথৱায় মাঙজবা মী অদুনা মদু কঞ্জগনি~।
\v 34 ঐনা নখোয়দা হায়রি, অহিং অদুদা ফমুং অমদা মী অনী লৈগনি; অদুগা অমবু পুখিগনি অমসুং অতোপ্পা অমবু থনমগনি~।
\v 35 নুপী অনী চক্রি তকমিন্নগনি; অদুগা নুপী অমবু পুখিগনি, অদুগা অতোপ্পা অদুবু থনমগনি~।
\v 36 মী অনী লৌবুক্তা লৈগনি; অমবু পুখিগনি, অদুগা অতোপ্পা অমবু থনমগনি~।>>
\v 37 মদুদা মখোয়না মঙোন্দা হায়খি, <<ইবুংঙো, কদায়দনো?>> অদুগা মহাক্না মখোয়দা হায়খি, <<অশিবা হকচাং লৈবা মফম অদুদা লঙজাশিংনা পূনশিনগনি~।>>
\c 18
\s1 ৱায়েন মপু অমসুং লুখ্রাবীগী পান্দম
\p
\v 1 মখোয়না মতম পূম্নমক্তা হায়জগদবনি অমসুং চোকথরোইদবনি হায়বা উৎনবা যীশুনা মখোয়দা পান্দম অমা হায়খি,
\v 2 <<সহর অমদা ঈশ্বর কিদবা অমসুং মীবু ঈকাই খুম্নদবা কনাগুম্বা ৱায়েন মপু অমা লৈরম্মী~।
\v 3 অদুগা সহর অদুদা লুখ্রাবী অমা লৈরম্মী; মহাক্না মহাক্কী মনাক্তা তত্তনা লাক্তুনা হায়রকই, <ঐগী য়েক্নবগী মথক্তা অচুম্বা ৱায়েন তৌবিয়ু~।>
\p
\v 4 মহাক্না মতম খরা ফাওবা য়াখিদে; অদুবু মমৈথংদা মহাক মথন্তা হায়জখি, <ঐনা ঈশ্বরবু কিদ্রবসু অমসুং মীবু ঈকাই খুম্নদ্রবসু,
\v 5 লুখ্রাবী অসিনা ঐবু য়েৎপগী মরম্না ঐনা মহাক্কীদমক অচুম্বা ৱায়েন তৌবিগনি~। ঐনা মসি তৌদ্রবদি মহাক্না অদুম লাক্তুনা ঐবু য়েৎকনি~।> >>
\p
\v 6 ইবুংঙোনা হায়খি, <<চুমদবা ৱায়েন মপু অদুনা করি হায়বা তাও~।
\v 7 অদুনদি মঙোন্দা অহিং নুংথিল কৌজরিবা, ঈশ্বরনা মশাগী ওইনা খন্দোকখ্রবশিংগীদমক মহাক্না অচুম্বা ৱায়েন তৌবিরোইদ্রা? মহাক্না মখোয়গী কৌজবা অদু কুইনা থীন্থগদ্রা?
\v 8 ঐনা নখোয়দা হায়রি, মদুদি মহাক্না মখোয়গীদমক থুনা অচুম্বা ৱায়েন তৌবিগনি~। অদুম ওইনমক, মীগী মচা নিপা অদুনা লেঙলকপা মতমদা মহাক্না মালেমদা থাজবা ফংগদ্রা?>>
\s1 ফরীশী অমসুং খাজনা থৌবা মীগী পান্দম
\p
\v 9 মশা মথন্তবু ধর্ম্মচেনবনি হায়না থাজবা অমসুং অতোপ্পবু হন্থনা খনবা খরদা মহাক্না পান্দম অসিসু হায়খি,
\v 10 <<মী অনী নীংনশঙদা হায়জনবা কাখি~। মী অমনা ফরীশীনি অমসুং অতোপ্পা অমনা খাজনা থৌবনি~।
\v 11 ফরীশী অদুনা লেপখৎলগা মথন্তা অসুম্না হায়জখি, <ঈশ্বর, ঐনা নহাকপু থাগৎচরি, ঐদি অতোপ্পা মীগুম্বা নত্তে, নমজা নমথেক্নবা, চুমদবা অমসুং নুপী লান্নবশিং, নৎত্রগা খাজনা থৌবা মী অসিগুম্বা নত্তে~।
\v 12 ঐদি চয়োল অমদা চরা অনীরক হেল্লি; ঐগী লৈজবা পূম্নমক্কী শরূক তরাগী অমা ওইবশিং পী~।>
\v 13 অদুবু খাজনা থৌবা অদুদি লাপ্তক্না লেপ্ত‌ুনা, স্বর্গলোমদা মমিৎ ফাওবা য়াম্না য়েংখৎপা ঙম্লমদে, অদুবু মহাক্না মথবাক য়ৈদুনা হায়রকই, <ঈশ্বর, পাপী ঐবু চানবিয়ু~।>
\v 14 ঐনা নখোয়দা হায়রি মদুদি মী অসি অতোপ্পা অমদুদগী হেন্না চুমহনবিদুনা ময়ূমদা চৎখ্রে; মরমদি মশা মথন্তবু চাউহঞ্জবা মী অদুবু নোল্লুকহনগনি~। অদুগা মশা মথন্তা নোল্লুকচবা মী অদুবু চাউহনবিগনি~।>>
\s1 অঙাংশিং অমসুং যীশু
\r মাত্থি 19:13-15; মার্ক 10:13-16
\p
\v 15 মখোয়না মখোয়গী পিক্লিবা অঙাংশিংসু যীশুনা শোক্নবা মহাক্কী মনাক্তা পুরক্লম্মী; অদুবু সেবোকশিংনা মদু উবদা মখোয়বু চৈখি~।
\v 16 অদুবু যীশুনা মখোয়বু কৌদুনা হায়খি, <<অপিকপা অঙাংশিংনা ঐগী নাক্তা লাকসনু, মখোয়বু খামগনু; মরমদি ঈশ্বরগী নিংথৌ লৈবাক্তি অপিকপা অঙাংশিং অসিগুম্বা মীশিংগীনি~।
\v 17 ঐনা নখোয়দা তশেংনা হায়রি, অপিকপা অঙাং অমগুম্না ঈশ্বরগী নিংথৌ লৈবাক অদু লৌশিন্দবা কনাগুম্বা অদু মদুদা খক চঙলোই~।>>
\s1 ইনাক খুনবা লৈঙাকপা মী
\r মাত্থি 19:16-30; মার্ক 10:17-30
\p
\v 18 কনাগুম্বা লৈঙাকপা মী অমনা মঙোন্দা হংজরকই, <<অফবা গুরু, লোম্বা নাইদবা হিংবা ফংনবা ঐনা করি তৌগদগে?>>
\p
\v 19 মদুদা যীশুনা মঙোন্দা হায়খি, <<নহাক্না ঐবু করিগী অফবা কৌবগে? ঈশ্বর নত্তনা অফবা কনা অমতা লৈতে~।
\v 20 নহাক্না য়াথংশিং অদু খঙই, <মীতূ মীৱা লান্নগনু, মী হাৎকনু, হূরানগনু, অরানবা সাক্ষী পীগনু, নমা নপাবু ঈকাই খুম্নৌ~।> >>
\v 21 মহাক্না হায়খি, <<ঐনা অঙাং ওইরিঙৈদগী হায়রিবা পূম্নমক অসি ঙাকচরকই~।>>
\v 22 যীশুনা মসি তাবদা মঙোন্দা হায়খি, <<হৌজিক নঙনা তৌগদবা অমা ৱাৎলি~। নঙগী লৈজবা পূম্নমক য়োল্লু, অদুগা শেন অদু লাইরবশিংদা য়েনবিয়ু, অদুগা স্বর্গদা নঙগী লন লৈগনি; অদুগা লাক্তুনা ঐগী ইতুং ইল্লু~।>>
\v 23 মহাক্না ৱা অসি তাবদা পূক্নীং য়াম্না ৱারম্মী; মরমদি মহাক য়াম্না ইনাক খুল্লম্মী~।
\v 24 মদুদা মহাক পূক্নীং য়াম্না ৱারে হায়বা যীশুনা উরদুনা হায়খি, <<ইনাক খুনবশিংনা ঈশ্বরগী নিংথৌ লৈবাক্তা চঙবা কয়াদা লুখ্রবা!
\v 25 ইনাক খুনবা মী অমনা ঈশ্বরগী লৈবাক্তা চঙবদগী উট অমনা য়েত্তুম মনাদা লিৎপনা হেন্না লায়~।>>
\v 26 মদু তাবা মখোয়না হায়খি, <<অদু ওইরবদি কনানা কনবিবা ফংবা ঙমগদগে?>>
\v 27 অদুবু যীশুনা হায়খি, <<মীশিংদা ওইথোক্তবা অদু ঈশ্বরগী মফমদদি ওইথোকই~।>>
\p
\v 28 মদুদা পিতরনা হায়খি, <<য়েংউ, ঐখোয়না পূম্নমক থাদোক্লগা নহাক্কী তুং ইঞ্জরে~।>>
\v 29 মহাক্না মখোয়দা হায়খি, <<ঐনা নখোয়দা তশেংনা হায়রি মদুদি ঈশ্বরগী নিংথৌ লৈবাক্কীদমক কনাগুম্বা অমনা ময়ূম, নৎত্রগা মপা মমা, নৎত্রগা মচীন মনাউ, নৎত্রগা নুপী, নৎত্রগা মচাশিং থাদোক্লগা,
\v 30 হৌজিক্কী মতমদা য়াম্না হেন্না অমসুং লাক্কদবা যুগতা লোম্বা নাইদবা হিংবা ফংলোইদবা কনাসু লৈতে~।>>
\s1 যীশুনা শিবগী মরমদা খঙহনবা
\r মাত্থি 20:17-19; মার্ক 10:32-34
\p
\v 31 অদুদগী যীশুনা সেবোক তরানিথোই অদু তোঙান্না পুথোক্তুনা মখোয়দা হায়খি, <<য়েংউ, ঐখোয় যেরূশালেমদা চৎকদৌরি~। ৱা তাকথোকপা মীশিংনা মীগী মচা নিপা অদুগী মরমদা ইখিবা হীরম পূম্নমক অদু থুংলগনি~।
\v 32 মরমদি মহাকপু অতোপ্পা জাৎশিংগী মখূত্তা পীথোক্কনি, নোক্নগনি, ঈকাইবা পীগনি অমসুং তিন শিৎচিনগনি~।
\v 33 মখোয়না মহাকপু ফূগনি অমসুং মহাকপু হাৎকনি~। অদুগা হুম্নিশুবা নুমিত্তা মহাক অমুক হন্না হিঙ্গৎকনি~।>>
\v 34 অদুবু হায়রিবশিং অসি অমতা মখোয়না খঙবা ঙম্লমদে; মসি মখোয়দগী লোত্তুনা থমখি, হায়রিবা অসি মখোয়না খঙবা ঙমখিদে~।
\s1 মমিৎ তাঙবা মী অমনা উবা ফংজবা
\r মাত্থি 20:29-34; মার্ক 10:46-52
\p
\v 35 যীশুনা যেরীকো সহর নকশিল্লক্লবদা কনাগুম্বা মিত্তাঙবা মী অমনা চাক্নিদুনা লম্বী মপান্দা ফমদুনা লৈরম্মী~।
\v 36 মীয়াম অদুনা চৎপগী মখোন তাবদা করি তৌরবগে হায়না মহাক্না হংখি~।
\v 37 মদুদা মখোয়না মঙোন্দা হায়খি মদুদি নাজরেৎকী যীশু চৎলি~।
\v 38 মহাক্না কন্না লাউদুনা হায়, <<দেবিদকী মচা নিপা যীশু, ঐবু চানবিয়ু~।>>
\v 39 যীশুগী মাঙদা চৎখিবা মখোয়না মহাকপু তূমিন্না লৈনবা চৈরম্মী, অদুবু মহাক্না হেন্না হেন্না লাউরকখি, <<দেবিদকী মচা নিপা, ঐবু চানবিয়ু~।>>
\v 40 যীশুনা লেপ্ত‌ুনা নিপা অদু মহাক্কী মনাক্তা পুরক্নবা য়াথং পীখি; মহাক্না নকশিল্লক্লবদা মহাক্না মঙোন্দা হংখি,
\v 41 <<ঐনা নহাক্কীদমক করি তৌবা পাম্বগে?>> মহাক্না হায়খি, <<ইবুংঙো, ঐহাক উবা ফংজনিংই~।>>
\v 42 যীশুনা মঙোন্দা হায়খি, <<নহাক উজরো; নহাক্কী থাজবনা নহাকপু ফহনবিরে~।>>
\v 43 খূদক্তা মহাক উবা ফংজরে, অদুগা মহাক্না ঈশ্বরবু থাগত্তুনা মহাক্কী মতুং ইঞ্জখি; মী পূম্নমক্না মদু উবদা ঈশ্বরবু থাগৎখি~।
\c 19
\s1 খাজনা থৌবা জক্কয়া
\p
\v 1 যীশুনা যেরীকো সহর ফাওদুনা চৎলম্মী~।
\v 2 অদুগা য়েংউ, জক্কয়া কৌবা অথোইবা খাজনা থৌবা ইনাক খুনবা নিপা অমা লৈরম্মী~।
\v 3 যীশু কনানো হায়বা মহাক্না উনবা হোৎনরম্মী, অদুবু মীয়াম অদুগী মরম্না উবা ঙম্লমদে; মরমদি মহাক থীকনেম্বা মী ওইরম্মী~।
\v 4 মরম অদুনা মহাক্না যীশুবু উনবা মাঙ থানা চেনখ্রগা হৈবোং পাম্বী অমগী মথক্তা কাখৎখি; মরমদি যীশুনা লম্বী অদোমদা চৎকদৌরম্মী~।
\v 5 যীশুনা মফম অদুদা লাক্লগা য়েংখৎপদা মহাকপু উদুনা মঙোন্দা হায়খি, <<জক্কয়া, থুনমক কূমথরকউ; মরমদি ঙসি ঐ নহাক্কী য়ূমদা থুংবা তারে~।>>
\v 6 মদুদা জক্কয়ানা থুনা কূমথদুনা মহাকপু হরাউনা লৌশিনখি~।
\v 7 মখোয়না মদু উবদা মুরুম মুরুম শোন্দুনা মখোয় পূম্নমক্না হায়, <<মহাক্না পাপী অমগী য়ূমদা থুংনবা চঙখ্রে~।>>
\p
\v 8 মদুদা জক্কয়ানা হৌগৎলগা ইবুংঙোদা হায়খি, <<য়েংউ, ইবুংঙো, ঐগী অরৈবা পোৎকী তঙ্খায় অমা লাইরবশিংদা পী; ঐনা কনাগুম্বদগী নম হাদুনা লৌরবদি, ঐনা মঙোন্দা শরূক মরি হনবি~।>>
\v 9 মদুদা যীশুনা মঙোন্দা হায়খি, <<ঙসি ইমুং অসিদা অরান খুবম লাক্লে, মরমদি মী অসিসু অব্রাহামগী মচা নিপানি~।
\v 10 মরমদি মীগী মচা নিপা অদুনা মাঙখ্রবা অদুবু থিবা অমসুং কনবিবা লাক্লে~।>>
\s1 মিনা তরাগী পান্দম
\p
\v 11 মখোয়না ৱাশিং অসি তারিঙৈদা মহাক্না পান্দম অমসু হায়খি, মরমদি মহাক যেরূশালেম নকশিল্লক্লম্মী অমসুং ঈশ্বরগী নিংথৌ লৈবাক থুনা লাক্কদৌরে হায়না মখোয়না খল্লম্মী~।
\v 12 মরম অদুনা মহাক্না হায়খি, <<কনাগুম্বা ফম্নাইবা অমনা মহাক্কীদমক নিংথৌ লৈবাক অমা ফংলগা হল্লক্নবাঅরাপ্পা লৈবাক অমদা চৎখি~।
\v 13 অদুগা মহাক্না মহাক্কী মীনাই তরা কৌরগা মখোয়দা \f + \fr 19:13 \fk মিনা: \ft গ্রাম 600 রোম্নি~।\f*মিনা তরা পীদুনা হায়খি, <ঐনা অমুক হল্লক্ত্রিবা ফাওবা মসিনা ললোন্নৌ~।>
\v 14 মহাক্কী লৈবাক্কী মীশিংনা মহাকপু য়েংথিরম্মী অমসুং মহাক্কী তুংদা মী থাদুনা হায়রকই, <নিপা অসিনা ঐখোয়গী ইথক্তা পানবা ঐখোয়না পামদে~।>
\p
\v 15 মহাক্না নিংথৌ লৈবাক অদু ফংদুনা ময়ূমদা হল্লক্লবদা, মী খুদিংনা ললোঞ্জদুনা কয়াম তোংলে হায়বা মহাক্না খঙনবা, মহাক্না শেন পীখিবা মীনাইশিং অদু মহাক্কী মনাক্তা কৌরক্নবা য়াথং পীখি~।
\v 16 অহানবা অদুনা লাক্তুনা হায়রকই, <ইবুংঙো, নহাক্কী মিনা অদুনা মিনা তরা তোংলে~।>
\v 17 মদুদা মহাক্না মঙোন্দা হায়খি, <ফরে, অফবা মীনাই, নহাক্না খজিক্তদা থাজবা য়াবা মরম্না নহাক্না সহর তরাগী মথক্তা মপু ওইজরো~।>
\v 18 অনীশুবা অদুনা লাক্তুনা হায়, <ইবুংঙো, নহাক্কী মিনা অদুনা মিনা মঙা তোংলে~।>
\v 19 মহাক্না মতৌ অদুগুম্না মঙোন্দা হায়খি, <নহাকসু সহর মঙাগী মথক্তা মপু ওইজরো~।>
\v 20 অতোপ্পা অমসু লাক্তুনা হায়, <ইবুংঙো, য়েংউ, নহাক্কী মিনা অদু অসিদা লৈরে, ঐনা মদু ফি অমদা পুন্দুনা থম্মী~।
\v 21 নহাক শাথিবা মীনিনা ঐনা নহাকপু কিজৈ, মরমদি নহাক্না থমজিনখিদবা অদু নহাক্না লৌই, নহাক্না হুনখিদবা অদু লোকই~।>
\v 22 মহাক্কী মবুংঙোনা মঙোন্দা হায়, <নহাক্কী নচীনমক্তগী ঐনা নহাকপু ৱায়েনগনি, ফত্তবা মীনাই~। ঐ শাথিবা মীনি, ঐনা থমজিনখিদবা অদু ঐনা লৌই অমসুং ঐনা হুনখিদবা অদু লোকই হায়বা নহাক্না খঙলিবা!
\v 23 অদু ওইরবদি, নহাক্না ঐগী শেন অদু শেন থম্ফমদা থমদবা করিগীনো? অদু ওইরবদি ঐনা হল্লকপদা মদু মথোইগা লোয়ননা লৌরমগদবনি~।>
\v 24 মদুদা মহাক্না মনাক্তা লেপ্লিবশিংদা হায়খি, <মঙোন্দগী মিনা অদু লৌরগা মিনা তরা লৈবা মঙোন্দা পীয়ু~।>
\v 25 অদুবু মখোয়না মঙোন্দা হায়খি, <ইবুংঙো, মহাক্কী মিনা তরা হান্না লৈরে~।>
\v 26 <মরমদি ঐনা নখোয়দা হায়রি মদুদি অরৈবা মী খুদিংদা পীগনি, অদুবু লৈতবা মহাক অদুদগী মহাক্কী লৈজবা অদু ফাওবা লৌথোক্কনি~।
\v 27 মখোয়গী মথক্তা ঐনা পানবা পামদবা ঐগী য়েক্নবশিং অদু মফম অসিদা পুরকউ অমসুং মখোয়বু ঐগী মাঙদা হাৎলু~।>>
\s1 যেরূশালেমদা মায় পাক্না চঙবা
\r মাত্থি 21:1-9; মার্ক 11:1-9; যোহ 12:12-19
\p
\v 28 মহাক্না ৱারমশিং অসি হায়রবা মতুংদা, মাঙ থানা চত্তুনা যেরূশালেম তান্না চৎখি~।
\v 29 মহাক্না চোর্ফোল চীংগা নক্ননা লৈবা বেৎফাগে অমসুং বেথানি নকশিল্লক্লবদা, মহাক্কী সেবোকশিংদগী সেবোক অনী থারে,
\v 30 হায়রকই, <<নখোয়গী মাঙদা লৈবা খুঙ্গং অদুদা চৎলু, নখোয়না চঙখিবদা মী কনা অমতনা তোংদ্রিবা লোলা মচা অমা পুন্দুনা লৈবা ফংগনি; মদু থৌরী থোক্লগা মসিদা পুরকউ~।
\v 31 অদুগা কনাগুম্বনা নখোয়দা, <নখোয়না মদু থৌরী থোক্লিবা করিগীনো?> হায়না হংলবদি, নখোয়না মঙোন্দা অসুম্না হায়য়ু, <মরমদি ইবুংঙোনা মসি মথৌ তাই~।> >>
\v 32 মহাক্না থাখিবশিং অদুনা চৎখ্রগা মহাক্না হায়খিবগুম্না মখোয়না ফংলে~।
\v 33 অদুগা মখোয়না লোলা মচাগী থৌরী থোক্লিঙৈদা মদুগী মপুশিংনা মখোয়দা হায়খি, <<নখোয়না লোলা মচাগী থৌরী থোক্লিবা করিগীনো?>>
\v 34 মদুদা মখোয়না হায়খি, <<ইবুংঙোনা মসি মথৌ তাই~।>>
\v 35 অদুগা মখোয়না মদু যীশুগী মনাক্তা পুরকখি; মখোয়না মখোয়গী ফিরোন অদু লোলা মচা অদুগী মথক্তা থাদুনা মখোয়না যীশুবু মথক্তা ফমহল্লম্মী~।
\v 36 অদুগা মহাক্না অসুম চৎলিঙৈদা মখোয়না মখোয়গী ফিশিং লম্বীদা থারম্মী~।
\v 37 মহাক্না চোর্ফোল চীংগী কূমথফম নকশিল্লকপদা, সেবোকশিংগী মীয়াম অপূম্বনা উখিবা মতিক লৈবা থবকশিং অদুগীদমক হরাউবা অমসুং খোঞ্জেন ৱাংনা ঈশ্বরবু থাগৎপা হৌরে,
\v 38 হায়রকই,
\q1 <<যেহোবাগী মিংদা লেঙবিরক্লিবা নিংথৌ অদু য়াইফবনি;
\q1 স্বর্গদা ঈঙথবা অমসুং খ্বাইদগী ৱাংবদা মতিক মঙান!>>
\p
\v 39 মদুদা মীয়াম অদুগী মরক্তা লৈবা ফরীশী খরনা মঙোন্দা হায়খি, <<গুরু, নহাক্কী সেবোকশিং অসি চৈবিয়ু~।>>
\v 40 মহাক্না মখোয়দা হায়খি, <<ঐনা নখোয়দা হায়রি মদুদি মখোয় অসিনা তূমিন্না লৈরবসু নূঙশিং অসিনা লাউরক্কনি!>>
\s1 যেরূশালেমগীদমক যীশুনা তেংথাবা
\r মাত্থি 23:37-39; লূক 13:34-35
\p
\v 41 মহাক্না নকশিল্লক্লবদা সহর অদু উখি অদুগা সহর অদুগীদমক কপখি,
\v 42 অদুগা হায়রকই, <<নহাক নশামক্না নহাক্কী নুমিৎ অসিদা নহাক্না ঈঙথবা ফংনবগী হীরম অদু খঙলম্লবদি! অদুবু হৌজিক্তি পূম্নমক অদু নহাক্কী মিৎয়েংদগী লোৎখ্রে~।
\v 43 মরমদি নহাক্কী য়েক্নবশিংনা নহাক্কী অকোয়বদা পল খাগৎকদবা নুমিৎশিং নহাক্কী নথক্তা লাক্কনি; নহাকপু কোয়শিনগনি অমসুং নহাকপু মায়গৈ খুদিংমক্তা কোয়শিন্দুনা থমগনি~।
\v 44 নহাক অমসুং নহাক্কী চেকপল মনুংদা লৈবা নচাশিংবু লৈপাক্কা লৈতেম মান্নহল্লগনি; অদুগা মখোয়না নহাক্কী মনুংদা নীঙ্খায়দবা লোন্নবা নূঙ অমতা থনম্লোই; মরমদি নহাক্কী \f + \fr 19:44 \fk লেঙবিরকখিবা মতম: \ft ঈশ্বরনা যিহূদিশিংগী মফমদা লেঙলকপগী মতম~।\f*লেঙবিরকখিবা মতম অদু নহাক্না খঙখিদে~।>>
\s1 নীংনশঙ শেংদোকপা
\r মাত্থি 21:12-13; মার্ক 11:15-18; যোহ 2:13-16
\p
\v 45 অদুদগী মহাক্না নীংনশঙগী মপান্থংবা শরূক্তা চঙলক্তুনা মদুদা লৈরি য়োল্লিবা মখোয়বু তান্থোকখি,
\v 46 অদুগা মখোয়দা হায়, <<মসি ইদুনা লৈ, <ঐগী য়ূম হায়জবগী য়ূম ওইগনি;> অদুবু নখোয়না মসি ডাকুশিংগী মকোন ওইহল্লে~।>>
\v 47 অদুগা মহাক্না নুমিৎ খুদিংগী নীংনশঙদা তম্বিরম্মী~। অদুবু অথোইবা পুরোহিৎশিং, ৱায়েন য়াথংগী ওঝাশিং অমসুং মীশিংগী লুচিংবশিংনা মহাকপু হাৎনবা হোৎনরম্মী~।
\v 48 অদুবু মখোয়না করিসু তৌবা ঙম্লমদে; মরমদি মী পূম্নমক্না মহাক্কী ৱা পূক্নীং চঙনা তারম্মী~।
\c 20
\s1 যীশুগী মতিক্কী মরমদা ৱাহং
\r মাত্থি 21:23-27; মার্ক 11:27-33
\p
\v 1 মতম অদুদা অসুম্না থোকখি, নোংমা মহাক্না নীংনশঙদা মীশিংবু তম্বিরম্মী অমসুং অফবা ৱাপাউ শন্দোক্লম্মী~। অদুগা অথোইবা পুরোহিৎশিং অমসুং ৱায়েন য়াথংগী ওঝাশিংনা অহল্লমনশিংগা লোয়ননা মহাক্কা য়েৎন্নরম্মী,
\v 2 অদুগা মঙোন্দা হায়, <<ঐখোয়দা হায়য়ু, করি নতিক লৈদুনা নহাক্না থবকশিং অসি তৌরিবনো? নৎত্রগা নঙোন্দা মতিক অসি পীবা মহাক অদু কনানো?>>
\v 3 মহাক্না মখোয়দা খুমখি, <<ঐনসু নখোয়দা ৱাহং অমা হংগে, ঐঙোন্দা খুম্মু:
\v 4 যোহানগী বাপ্টাইজ তৌবা অদু স্বর্গদগীরা, নৎত্রগা মদু মীশিংদগীরা?>>
\v 5 মদুদা মখোয় মশেন ৱা তান্দুনা হায়নরম্মী, <<ঐখোয়না <স্বর্গদগীনি> হায়রবদি, মহাক্না হায়গনি, <নখোয়না মহাকপু থাজদ্রিবা করিগীনো?>
\v 6 অদুগা ঐখোয়না <মীশিংদগীনি> হায়রবদি, মী পূম্নমক্না ঐখোয়বু নূঙনা থাগনি; মরমদি মখোয়না যোহানবু ৱা তাকথোকপা মী অমনি হায়না থাজৈ~।>>
\v 7 মদুদা মখোয়না মদু কদায়দগীনো হায়বা মখোয় খঙদে হায়না খুমখি~।
\v 8 মদুদা যীশুনা মখোয়দা হায়খি, <<করম্বা মতিক লৈদুনা ঐনা থবকশিং অসি তৌবগে হায়বা ঐনসু নখোয়দা হায়রোই~।>>
\s1 ইংখোল শানবা মীগী পান্দম
\r মাত্থি 21:33-46; মার্ক 12:1-9
\p
\v 9 মহাক্না মীশিংদা পান্দম অসি হায়বা হৌখি, <<কনাগুম্বা মী অমনা অঙ্গুর ইংখোল অমা কোইরম্মী, অদুগা মদু অঙ্গুর থাবশিংদা শান্দোক্লগা অথাপ্পা লৈবাক অমদা মতম কুইনগীদমক থাদোক্তুনা চৎখি~।
\v 10 হেকপা মতমদা অঙ্গুর ইংখোলগী মহৈদগী মঙোন্দা পীরক্নবা মহাক্না অঙ্গুর থাবশিংগী মফমদা মীনাই অমা থাখি; অদুবু অঙ্গুর থাবশিংনা মহাকপু ফূরম্মী অমসুং মখূৎ হাঙনা মহাকপু থাদোকখি~।
\v 11 অদুগা মহাক্না অমুক হন্না অতোপ্পা মীনাই অমা থাখি; মখোয়না মহাকপুসু ঈকাইনিংঙাই ওইবা মওংদা ফূরম্মী, অদুগা মখূৎ হাঙনা মহাকপু থাদোকখি~।
\v 12 অদুগা মহাক্না অমুক হন্না অহুমশুবা মীনাই অমা থাখি; মখোয়না মহাকপুসু শোক-পলহনখি, অদুগা মহাকপু লংথোকখি~।
\v 13 অদুদা অঙ্গুর ইংখোলগী মপু অদুনা হায়খি, <ঐ করি তৌসিগে? ঐনা ঐগী নুংশিরবা ইচা নিপাবু থাগনি; মখোয়না মহাকপু উবদা মহাকপু ঈকাই খুম্নবা য়াই~।>
\v 14 অদুবু অঙ্গুর থাবশিংনা মহাকপু উবদা মখোয় মশেন ৱা তান্নদুনা হায়রম্মী, <মসি য়ূম্লেপচারানি; লাকউ, ফংফম থোকপা অদু ঐখোয়গী ওইনবা ঐখোয়না মহাকপু হাৎসি~।>
\v 15 অদুদগী মখোয়না মহাকপু অঙ্গুর ইংখোন্দগী লংথোক্তুনা মহাকপু হাৎখি~। অদুনা অঙ্গুর ইংখোলগী মপু অদুনা মখোয়দা করি তৌগনি?
\v 16 মহাক্না লাক্লগা অঙ্গুর থাবশিং অদু মাঙহনগনি, অদুগা অঙ্গুর ইংখোল অদু অতোপ্পদা পীগনি~।>> যিহূদিশিংগী লুচিংবশিংনা মদু তাবদা হায়খি, <<মদু খক ওইদসনু~।>>
\p
\v 17 মহাক্না মখোয়দা য়েংদুনা হায়খি, <<অদু ওইরবদি ইদুনা লৈরিবা অসিগী অর্থ করিনো?
\q1 <য়ূম শাবশিংনা লংশেকপা নূঙ অদু চিথেক্কী মরু ওইবা নূঙ ওইরক্লে~।>
\p
\v 18 নূঙ অদুদা তুবা মী খুদিং কায়গনি; অদুবু নূঙ অসিনা মথক্তা তাবা মী খুদিং মকূপ তানা তকখায়গনি~।>>
\s1 কৈসারদা খাজনা পীবা
\r মাত্থি 22:15-22; মার্ক 12:13-17
\p
\v 19 অথোইবা পুরোহিৎশিং অমসুং ৱায়েন য়াথংগী ওঝাশিংনা পূংজা অদুদা মহাকপু নমদুনা ফানবা হোৎনখি, অদুবু মখোয়না মীশিংবু কিরম্মী; মরমদি মহাক্না পান্দম অসি মখোয়গী মথক্তা হায়বনি হায়বা মখোয়না খঙলম্মী~।
\v 20 মরম অদুনা মখোয়না মহাকপু কূপ্না শেন্নরম্মী অদুগা মহাক্কী ৱাঙাঙদা ফাদুনা লৈঙাক মপুগী পাঙ্গল অমসুং মতিক্তা পীথোক্নবা মখোয়না ধর্ম্মচেনবা মী শাশিন্নবা লাঞ্জাবশিং থারম্মী~।
\v 21 মখোয়না মঙোন্দা হংলকই, <<গুরু, নহাক্তি চুম্না ঙাঙই অমসুং চুম্না তম্বি হায়বা ঐখোয় খঙই, নহাক্না মীচঙ মীখায় নাইদে, অদুবু ঈশ্বরগী লম্বী চুম্না তম্বি~।
\v 22 ঐখোয়না কৈসারদা খাজনা থীবা য়াব্রা নৎত্রগা য়াদব্রা?>>
\v 23 অদুবু মহাক্না মখোয়গী মরৈ মরা তৌবা অদু খঙদুনা মখোয়দা হায়খি, <<নখোয়না ঐবু চাং য়েংলিবা করিগীনো?
\v 24 ঐঙোন্দা \f + \fr 20:24 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি অমা উৎলু~। মসিদা নম্লিবা মকোক অমসুং মমিং অসি কনাগীনো?>> মদুদা মখোয়না খুমখি, <<কৈসারগীনি~।>>
\v 25 মদুদা মহাক্না মখোয়দা হায়খি, <<মরম অদুনা কৈসারগী ওইবশিং অদু কৈসারদা পীয়ু, ঈশ্বরগী ওইবশিং অদু ঈশ্বরদা পীয়ু~।>>
\v 26 মহাক্না হায়বা ৱাদা মখোয়না মীশিংগী মমাঙদা মহাকপু ফাবা ঙমখিদে; মখোয়না মহাক্কী পাউখুম অদুদা ইঙক ঙকখি অমসুং তূমিন্না লৈখি~।
\s1 হিঙ্গৎপগী মরমদা ৱাহং
\r মাত্থি 22:23-33; মার্ক 12:18-27
\p
\v 27 হিঙ্গৎপা লৈতে হায়রিবা সাদ্দূকী খরনা মহাক্কী মনাক্তা লাক্লে, অদুগা মখোয়না মঙোন্দা হংখি,
\v 28 <<গুরু, মৌশিনা ঐখোয়গীদমক ইরম্মী মদুদি কনাগুম্বা মী অমগী ময়াম্বনা নুপী থিরগা মচা থনমদনা শিরবদি, মনাউ নিপানা ময়াম্বগী নুপী অদু লৌদুনা ময়াম্বগী ধারা থনমগদবনি~।
\v 29 মচীন মনাউ তরেৎ লৈরম্মী; মখোয়গী ময়াম্বা অহন অদুনা নুপী অমা থিরগা মচা থনমদনা শিখ্রে~।
\v 30 অনীশুবা অদুনা নুপী অদু লৌরে অমসুং মচা থনমদনা মহাক শিখ্রে~।
\v 31 অহুমশুবা অদুনসু মহাকপু লৌরে; মচীন মনাউ তরেৎমক অদুম্না তৌরে, মখোয়না মচা থনমদনা শিখ্রে~।
\v 32 মমৈথংদা নুপী অদুসু শিখ্রে~।
\v 33 অদু ওইরবদি হিঙ্গৎলকপা মতমদা নুপী অদু কনাগী ওইগদগে? মরমদি তরেৎমক্না মহাকপু মখোয়গী নুপী ওইনা লৌরম্মী~।>>
\v 34 মদুদা যীশুনা মখোয়দা খুমখি, <<যুগ অসিগী মচাশিংনা লুহোংই অমসুং লুহোংদুনা পী~।
\v 35 অদুবু লাক্কদবা যুগ অমসুং শিবদগী হিঙ্গৎপা অদু ফংবা মতিক চাবনি হায়না শীংথারবা মখোয়না লুহোংদে, অদুগা মখোয়বু লুহোংদুনসু পীদে~।
\v 36 মরমদি মখোয়না অমুক হন্না শিবা ঙম্লোই; মখোয় স্বর্গদূতশিংগা মান্নগনি, মখোয় হিঙ্গৎপগী মচাশিং ওইবনা মখোয় ঈশ্বরগী মচাশিংনি~।
\v 37 মৌশিনা ইবুংঙোবু অব্রাহামগী ঈশ্বর, ইসাক্কী ঈশ্বর অমসুং যাকোবকী ঈশ্বর হায়না কৌবা মতমদা, মহাক ফাওবনা চাক্লিবা মোংশোংগী ৱাফম অদুদা অশিবা মীশিংনা হিঙ্গৎলি হায়বা উৎখি~।
\v 38 মহাক্তি অশিবশিংগী ঈশ্বর নত্তে, অদুবু অহিংবশিংগী ঈশ্বরনি; মরমদি মী পূম্নমক মঙোন্দা হিংলি~।>>
\p
\v 39 ৱায়েন য়াথংগী ওঝাশিং খরনা খুমখি, <<গুরু, নহাক্না নিংথিনা হায়রে~।>>
\v 40 মদুগী মতুংদা মখোয়না মঙোন্দা করিগুম্বা ৱাহং অমতা হংনবা থৌনা লৈরমদে~।
\s1 খৃষ্টগী মরমদা ৱাহং
\r মাত্থি 22:41-23:36; মার্ক 12:35-40
\p
\v 41 মহাক্না মখোয়দা হায়খি, <<খৃষ্ট অদু দেবিদকী মচা নিপানি হায়বা মখোয়না করম্না হায়বা ঙম্বগে?
\v 42 মরমদি দেবিদ মশামক্না থাগৎ ঈশৈশিংগী লাইরিক্তা হায়,
\q1 <যেহোবানা ঐগী ইবুংঙোদা হায়খি,
\q1 <<নহাক ঐগী খূৎ য়েৎ থংবদা ফম্মু,
\q1
\v 43 ঐনা নহাক্কী য়েক্নবশিংবু নহাক্কী খোঙনেৎফম ওইহন্দ্রিবা ফাওবা~।>> >
\p
\v 44 মরম অদুনা দেবিদনা মহাকপু <ইবুংঙো> কৌরবদি, মহাক করম্না মহাক্কী মচা নিপা ওইরিবনো?>>
\s1 ফরীশীশিংগী ফত্তবা
\r মাত্থি 23:17; মার্ক 12:38-40
\p
\v 45 মী পূম্নমক্না তারিঙৈদা মহাক্না মহাক্কী সেবোকশিংদা হায়খি,
\v 46 <<ৱায়েন য়াথংগী ওঝাশিং অদু চেকশিল্লু, মখোয়না অচোনবা ফিজোন শেত্তুনা চৎপা, কৈথেন্দা মীশিংনা মখোয়বু খুরুম্বা, মখোয়না \f + \fr 20:46 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংগী মরু ওইবা মফমশিংদা অমসুং চাকখাঙবদা মকোক থংবা মফমদা ফম্বা পাম্মী;
\v 47 মখোয়না লুখ্রাবীশিংগী য়ূম-কৈ মুল্লি; তৌশিন্নদুনা মখোয়না শাংনা হায়জৈ~। মখোয়না হেন্না কনবা চৈরাক ফংগনি~।>>
\c 21
\s1 লুখ্রাবীগী খূদোন
\r মার্ক 12:41-44
\p
\v 1 যীশুনা য়েংখৎখিবদা ইনাক খুনবা মীশিংনা মখোয়গী খূদোনশিং অদু লনগৈদা থাদবা উরে~।
\v 2 কনাগুম্বী লাইরবী লুখ্রাবী অমনসু \f + \fr 21:2 \fk লেপ্তোন: \ft খ্বাইদগী মমল য়ামদবা শেন ময়েক~।\f*লেপ্তোন অনী লনগৈদা থাদবা মহাক্না উরে~।
\v 3 মদুদা মহাক্না হায়খি, <<ঐনা নখোয়দা তশেংনা হায়রি মদুদি লাইরবী লুখ্রাবী অসিনা পূম্নমক্তগী হেন্না থাদরে;
\v 4 মরমদি মীশিং অসিনা মখোয়গী মরাং কায়বা লন্থুমদগী ঈশ্বরগীদমক থাদরে; অদুবু মহাক্তি মহাক্কী লৈতবা অদুদগী মহাক্কী হিংবদা চঙবা লৈজরিবা পূম্নমক অদু লনগৈদা থাদরে~।>>
\s1 চোর্ফোল চীংথক্তা তম্বিবা
\r মাত্থি 24:1-51; মার্ক 13:1-37
\p
\v 5 ফজরবা নূঙশিং অমসুং খূদোনপোৎশিংনা লৈতেংলিবা নীংনশঙগী মরমদা মী খরনা ৱা ঙাঙবদা মহাক্না হায়খি,
\v 6 <<নখোয়না উরিবা পোৎশিং অসিগী মরমদা নুমিৎশিং লাক্কনি, মদুদা নূঙ অমবু নূঙ অমগী মথক্তা নীঙ্খায়দনা থনম্লরোই~।>>
\p
\v 7 মদুদা মখোয়না মঙোন্দা হংজরকই, <<গুরু, অদু ওইরবদি করম্বা মতমদা পূম্নমক অসি থোক্কদগে? পূম্নমক অসি থোক্লমদাইদা করি খূদম ওইগদগে?>>
\p
\v 8 মহাক্না হায়খি, <<মী কনানসু নখোয়বু শেরান্ননা চিংদনবা চেকশিল্লু; মরমদি মী কয়ানা ঐগী মিংদা লাক্তুনা হায়গনি, <ঐদি খৃষ্টনি;> অদুগা <মতম অদু নকশিল্লক্লে~।> মরম অদুনা নখোয়না মখোয়গী মতুং ইনগনু~।
\v 9 অদুগা নখোয়না লান অমসুং ঈরাং হৌবা তাবদা কিগনু; মরমদি পূম্নমক অসি অহানবদা থোক্কনি, অদুবু অরোইবা অদুদি খূদক্তা ওইরোই~।>>
\v 10 অদুদগী মহাক্না মখোয়দা হায়খি, <<জাতি অমনা জাতি অমগী মথক্তা, অদুগা নিংথৌ লৈবাক অমনা নিংথৌ লৈবাক অমগী মথক্তা লান হৌরক্কনি~।
\v 11 মফম কয়াদা কন্না য়ুহারাবা, চাক্তাঙবা অমসুং শাথিবা লায়নাশিং থোক্কনি; অকিবগী মশক ওইবা থৌদোকশিং অমসুং স্বর্গদগী অচৌবা খূদমশিং উগনি~।
\p
\v 12 <<অদুবু পূম্নমক অসি থোক্ত্রিঙৈগী মমাঙদা মখোয়না নখোয়গী নথক্তা খূৎ থাগনি অমসুং নখোয়বু ওৎনৈগনি, নখোয়বু \f + \fr 21:12 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংদা অমসুং কৈশুমশঙশিংদা পীথোক্কনি, ঐগী মিংগী মরমগীদমক নিংথৌশিং অমসুং লৈঙাক মপুশিংগী মমাঙদা পুথোক্কনি~।
\v 13 মসিনা নখোয়গীদমক সাক্ষী পীনবা খুদোংচাবা ওইগনি~।
\v 14 মরম অদুনা নখোয়না খুমগদবা অদু হান্না ৱাখল তৌদনবা নপূক্নীংদা লেপউ~।
\v 15 মরমদি ঐনা নখোয়দা \f + \fr 21:15 \fk চীন: \ft ঙাঙগদবা ৱা~।\f*চীন অমসুং লৌশিং পীগনি, নখোয়গী য়েক্নবা অমতনা নখোয়বু ওন্নতৈনহনবা, নৎত্রগা থিংবা ঙম্লোই~।
\v 16 নখোয়গী নপা নমা, নচিন ননাউশিং, মরি মতাশিং অমসুং মরূপশিংনা নখোয়বু পীথোক্কনি; অদুগা মখোয়না নখোয় খরবু শিহনগনি~।
\v 17 ঐগী মিংগী মরমগীদমক মী পূম্নমক্না নখোয়বু য়েংথিগনি~।
\v 18 অদুবু নখোয়গী কোক্কী শম্না অমতা মাঙলোই~।
\v 19 নখোয়গী খাঙহৈবদা নখোয়না হিংজগনি~।
\p
\v 20 <<লান্মীশিংনা যেরূশালেম কোয়শিনবা নখোয়না উবা মতমদা সহর অদু মাঙ তাক্কদবা মতম নক্লে হায়বা খঙউ~।
\v 21 যুদিয়াদা লৈবা মখোয় অদুনা চীংজাউশিংদা চেনসনু; সহরদা লৈবা মখোয় অদুনা মদু থাদোকসনু; খুঙ্গংদা লৈবা মখোয় অদুনা মদুগী মনুংদা চঙদসনু~।
\v 22 মরমদি ইখ্রবা পূম্নমক অদু থুংননবা, মখোয় অসি লমন খুম্বগী নুমিৎশিংনি~।
\v 23 নুমিৎশিং অদুদা মীরোল্লিবী অমসুং খোম্নৌরিবীশিং অদু অৱাবনিদা! মরমদি মালেমদা য়াম্না ৱাবা অমসুং মীশিং অসিগী মথক্তা অশাউবা লাক্কনি~।
\v 24 মখোয় থাঙগী ময়াদা তাগনি অমসুং জাৎ পূম্নমক্তা লানফা ওইনা পুগনি; অদুগা অতোপ্পা জাৎশিংগী মতম অদু মপূঙ ফাদ্রিবা ফাওবা অতোপ্পা জাৎশিংনা যেরূশালেম্বু খোঙনা নেত্থৎকনি~।
\p
\v 25 <<নুমিৎ, থা অমসুং থৱান্মিচাকশিংদা খূদমশিং উগনি; মালেমদা জাতিশিংনা ৱাগনি; সমুদ্রগী ঈরাউখোন অমসুং ঈথকশিংনা মখোয়বু চমম্নহনগনি~।
\v 26 কিবগী অমসুং মালেমদা লাক্কদবা অদু খনবগী মরম্না মীওইবনা ৱান্থগনি; মরমদি অতিয়াগী পাঙ্গলশিং নিক্কনি~।
\v 27 মতম অদুদা মীগী মচা নিপা অদুনা পাঙ্গল অমসুং অচৌবা মতিক মঙানগা লোয়ননা লৈচিন্দা লেঙলকপা মখোয়না উগনি~।
\v 28 পূম্নমক অসি থোকপা হৌরকপদা য়েংখৎলু অমসুং নকোক থাঙ্গৎলু; মরমদি নখোয়বু হন্দোকপিবগী মতম নক্লে~।>>
\p
\v 29 মহাক্না মখোয়দা পান্দম অমা হায়খি, <<হৈয়িৎ পাম্বী অমসুং উপালশিং অসিদা য়েংউ~।
\v 30 মখোয়না য়েন্নিঙ হুল্লকপা উবা মতমদা, নখোয়না কালেন্থা নকশিল্লক্লে হায়বা খঙই~।
\v 31 মতৌ অদুম্না নখোয়না পূম্নমক অসি থোকপা উবদা ঈশ্বরগী নিংথৌ লৈবাক নকশিল্লক্লে হায়বা খঙউ~।
\v 32 ঐনা নখোয়দা তশেংনা হায়রি মদুদি পূম্নমক অসি থোক্ত্রিবা ফাওবা মীরোন অসি শুপমাঙ মাঙলোই~।
\v 33 অতিয়া অমসুং মালেম মাঙখিগনি, অদুবু ঐগী ৱাশিংদি মাঙলোই~।
\p
\v 34 চামন থকমনবনা, য়ু ঙাওবনা অমসুং পুন্সিগী লাঙতক্নবনা নখোয়গী পূক্নীং লূমহন্দনবা অমসুং নুমিৎ অদু ইখঙ খঙহৌদনা নখোয়গী নথক্তা লাক্তনবা নখোয় নশানা চেকশিল্লু~।
\v 35 মরমদি মসি মালেমদা লৈবা পূম্নমক্কী মথক্তা লাংগুম্না লাক্কনি~।
\v 36 মরম অদুনা থোক্কদবা পূম্নমক অসিদগী নখোয়না নান্থোকপা মতিক চায় হায়না শীংথানবা অমসুং মীগী মচা নিপা অদুগী মাঙদা লেপ্নবা, নখোয়না মিশেং খাঙদুনা লৈয়ু অমসুং মতম পূম্নমক্তা হায়জৌ~।>>
\v 37 নুংথিল নুংথিন্দা মহাক্না নীংনশঙদা তম্বিরম্মী; অদুবু অহিং অহিংদা মহাক্না চত্থোকখিদুনা চোর্ফোল চীং কৌবা চীং অদুদা লৈখি~।
\v 38 অয়ুক অঙনবদা মহাক্কী ৱা তানবা মী পূম্নমক্না নীংনশঙদা লাক্লম্মী~।
\c 22
\s1 যিহূদানা যীশুবু পীথোকপা
\r মাত্থি 26:14-16; মার্ক 14:1-2, 10-11
\p
\v 1 লান্থোকপিবগী চাকখাঙবা কৌবা হামৈ য়াওদবা তলগী চাকখাঙবা নকশিল্লক্লম্মী~।
\v 2 অথোইবা পুরোহিৎশিং অমসুং ৱায়েন য়াথংগী ওঝাশিংনা মহাকপু হাৎনবা লম্বী থিরম্মী; মরমদি মখোয়না মীশিংবু কিরম্মী~।
\v 3 সেবোক তরানিথোইগী মরক্তা অমা ওইরিবা ঈস্কারিয়োৎ হায়নসু কৌবা যিহূদাদা সৈতান্না চঙখি~।
\v 4 অদুগা মহাক্না চৎখিদুনা মতৌ করম্না যীশুবু মখোয়দা পীথোক্কদগে হায়না অথোইবা পুরোহিৎশিং অমসুং লুচিংবশিংগা ৱা তান্নরম্মী~।
\v 5 মদুদা মখোয় হরাউখি অমসুং মখোয়না মঙোন্দা শেন পীবা য়ান্নখি~।
\v 6 অদুগা মহাক্না ৱাশকখি অমসুং মীয়াম লৈতবা মতমদা মহাকপু মখোয়দা পীথোক্নবা খুদোংচাবা থিরম্মী~।
\s1 লান্থোকপিবগী চাকখাঙবগী থৌরাঙ
\r মাত্থি 26:17-19; মার্ক 14:12-16
\p
\v 7 অদুদগী লান্থোকপিবগী চাকখাঙবগী য়াউ মচা অদু হাৎকদবা, হায়বদি হামৈ য়াওদবা তলগী চাকখাঙবগী নুমিৎ অদু লাক্লে~।
\v 8 মদুদা যীশুনা পিতর অমসুং যোহান থাদুনা হায়রকই, <<ঐখোয়না চাননবা চত্তুনা ঐখোয়গীদমক লান্থোকপিবগী চাকখাঙ থৌরাঙ তৌ~।>>
\v 9 মদুদা মখোয়না মঙোন্দা হায়খি, <<মফম কদায়দা ঐখোয়না থৌরাঙ তৌবা নহাক্না পাম্বগে?>>
\v 10 মহাক্না মখোয়দা হায়খি, <<য়েংউ, নখোয়না সহরদা চঙবা মতমদা ঈশিং পুন পুবা নিপা অমনা নখোয়গা থেংনগনি; মহাক্না চঙবা য়ূম অদুদা মতুং ইল্লু~।
\v 11 অদুগা নখোয়না য়ূম্বু অদুদা হায়য়ু, <গুরুনা নঙোন্দা হায়, <<ঐনা ঐগী সেবোকশিংগা লান্থোকপিবগী চাকখাঙ চাগদবা মীথুংফম কা অদু কদায়নো?>> >
\v 12 অদুগা শেম শারবা মথক থংবা অচৌবা কা অমা মহাক্না নখোয়দা উহনগনি; মফম অদুদা থৌরাঙ তৌ~।>>
\v 13 অদুগা মখোয়না চৎখ্রে, মদুদা মখোয়দা হায়খিবগুম্না মখোয়না পূম্নমক ফংখি; অদুগা মখোয়না লান্থোকপিবগী চাকখাঙবা অদু থৌরাঙ তৌরম্মী~।
\s1 অরোইবা লান্থোকপিবগী চাকখাঙবা
\r মাত্থি 26:20; মার্ক 14:17
\p
\v 14 অদুগা পূংফম অদু লাক্লবদা, মহাক্না পাখোনচৎপা তরানিথোইগা চাননবা ফম্লম্মী~।
\v 15 মহাক্না মখোয়দা হায়, <<ঐনা অৱা অনা নংদ্রিঙৈদা লান্থোকপিবগী চাকখাঙবা অসি নখোয়গা য়াম্না চামিন্ননীংই;
\v 16 মরমদি ঐনা নখোয়দা হায়রি মদুদি ঈশ্বরগী নিংথৌ লৈবাক্তা মসি থুংদ্রিবা ফাওবা ঐনা মদু অমুক হন্না চাররোই~।>>
\v 17 অদুগা মহাক্না তেঙ্গোৎ অদু লৌদুনা থাগৎলগা হায়খি, <<মসি লৌ অমসুং নখোয়গী নরক্তা লান্নৌ;
\v 18 মরমদি ঐনা নখোয়দা হায়রি, ঈশ্বরগী নিংথৌ লৈবাক লাক্ত্রিবা ফাওবা ঐনা অঙ্গুর মহৈদগী থক্লরোই~।
\s1 ইবুংঙোগী চাকখাঙবা লিংখৎপা
\r মাত্থি 26:26-29; মার্ক 14:22-25
\p
\v 19 অদুগা মহাক্না তল লৌদুনা থাগৎলগা থুগাইরে, অদুগা মখোয়দা পীদুনা হায়রকই, <<ঐনা নখোয়গীদমক পীরবা ঐগী হকচাং অদু অসিনি; ঐবু নীংশিংনবা মসি তৌ~।>>
\v 20 মদুগা চপ মান্ননা, চারবা মতুংদা মহাক্না তেঙ্গোৎ অদুসু লৌদুনা হায়রকই, <<তেঙ্গোৎ অসি ঐনা নখোয়গীদমক তাবিখ্রবা ঐগী ঈগী অনৌবা ৱালেপ্নবা অদুনি~।>>
\s1 যীশুবু পীথোক্কদবা খঙহনবা
\r মাত্থি 26:21-25; মার্ক 14:18-21; যোহ 13:18-30
\p
\v 21 অদুবু য়েংউ, ঐবু পীথোক্কদবা মী অদুগী খূৎ অদু ঐগী খূৎকা টেবল মথক্তা লৈ~।
\v 22 মসি লেপখিবগুম্না, তশেংনমক মীগী মচা নিপা অদুনা শিবা চৎলি; অদুবু মহাকপু পীথোকপা মী অদু অৱাবনিদা!
\v 23 মখোয়গী মরক্তা কনানা মসি তৌগদৌরিবনো হায়না মখোয় মশেনগী মরক্তা হংনবা হৌখি~।
\s1 কনানা খ্বাইদগী হেন্না চাউবা
\r মাত্থি 20:20-28; মার্ক 9:33-37; 10:35-45; যোহ 13:1-17
\p
\v 24 অদুগা মখোয় মশেনগী মরক্তসু কনানা খ্বাইদগী হেন্না চাউবগে হায়না য়েৎনবা লৈরম্মী~।
\v 25 মদুদা মহাক্না মখোয়দা হায়খি, <<অতোপ্পা জাৎকী নিংথৌশিংনা মখোয়গী মথক্তা নমথদুনা পাল্লি~। অদুগা মখোয়গী মথক্তা মতিক লৈবশিং অদুবু অফবা তৌবা মী কৌই~।
\v 26 অদুবু নখোয়দি অদুগুম্না ওইদসনু; অমরোমদা নখোয়গী নরক্তা খ্বাইদগী চাউবা মহাক অদুনা পিকপা ওইসনু; নখোয়গী লুচিংবা মহাক অদুনা থৌগল তৌসনু~।
\v 27 মরমদি টেবলদা ফম্লিবা মহাক্কা থৌগল তৌরিবা মহাক্কা করম্বনা হেন্না চাউবগে? টেবলদা ফম্লিবা মহাক নৎত্রা? অদুবু থৌগল তৌবা অমা ওইনা ঐ নখোয়গী নরক্তা লৈ~।
\p
\v 28 নখোয়দি ঐবু চাং য়েংবশিংদা ঐগা লোয়ননা লেঙদনা লৈবশিংনি~।
\v 29 ঐগী ইপানা ঐঙোন্দা শিন্নবগুম্না, ঐনা নখোয়দা নিংথৌ লৈবাক শিন্নরি,
\v 30 মসি নখোয়না ঐগী নিংথৌ লৈবাক্তা ঐগী টেবলদা চানবা অমসুং থক্নবা, অদুগা নখোয়না ইস্রায়েলগী শলাই তরানিথোইবু ৱায়েন্দুনা ফম্বানশিংদা ফম্নবনি~।>>
\s1 পিতরনা য়ারোইদবা খঙহনবা
\r মাত্থি 26:31-35; মার্ক 14:27-31; যোহ 13:36-38
\p
\v 31 ইবুংঙোনা হায়খি, <<সিমোন, সিমোন, য়েংউ, সৈতান্না নহাকপু গেহুগুম্না হুম্নবা নহাকপু নিরে;
\v 32 অদুবু নহাক্কী থাজবা অদু মাঙদনবা ঐনা নহাক্কীদমক হায়জরে~। নহাক্না অমুক হল্লকপা মতমদা নহাক্কী নচিন ননাউশিংবু চেৎনা লেপহল্লু~।>>
\v 33 অদুবু মহাক্না মঙোন্দা হায়খি, <<ইবুংঙো, ঐনা নহাক্কা কৈশুমশঙদা চঙবা তারবসু, নৎত্রগা শিবা তারবসু নহাক্কা চৎননবা শেম শারে~।>>
\v 34 অদুগা মহাক্না হায়খি, <<ঐনা নঙোন্দা হায়রি, পিতর, ঙসি নহাক্না ঐবু খঙদে হায়দুনা অহুম্লক য়াদ্রিবা ফাওবা য়েন লাবনা খোংলোই~।>>
\p
\v 35 অদুগা মহাক্না মখোয়দা হায়খি, <<ঐনা নখোয়বু শেঙ্গাও, খাউ অমসুং সেন্দল য়াওদনা থাবা মতমদা নখোয়গী ৱাৎপা লৈখিব্রা?>> মদুদা মখোয়না হায়খি, <<লৈখিদে~।>>
\v 36 মরম অদুনা মহাক্না মখোয়দা হায়খি, <<অদুবু হৌজিক শেঙ্গাও লৈবা মহাক অদুনা মদু পুসনু, মতৌ অদুগুম্না খাউ লৈবা মহাক্নসু তৌসনু; থাঙশাং লৈতবা মহাক অদুনা ফিরোন য়োন্থোক্তুনা থাঙশাং লৈসনু~।
\v 37 মরমদি ঐনা নখোয়দা হায়রি মদুদি ইখ্রবা অসি ঐঙোন্দা থুংহনবা তাই, <অদুগা মহাক ৱায়েন থুগাইবশিংগী মরক্তা মশীং চল্লে;> মরমদি ঐগী মরমদা ইখ্রবশিং অদু থুংগদবা নকশিল্লক্লে~।>>
\v 38 মদুদা মখোয়না হায়খি, <<ইবুংঙো, য়েংবিয়ু, মফম অসিদা থাঙশাং অনী লৈ~।>> মদুদা মহাক্না মখোয়দা হায়খি, <<ওক্লে~।>>
\s1 যীশুনা চোর্ফোল চীংদা হায়জবা
\r মাত্থি 26:36-46; মার্ক 14:32-42
\p
\v 39 অদুদগী মহাক্না চত্থোকখিদুনা মহৌশাগুম্না চোর্ফোল চীংদা চৎখি, অদুগা মহাক্কী সেবোকশিংনসু মহাক্কী মতুং ইনখি~।
\v 40 মহাক্না মফম অদু য়ৌরবদা, মখোয়দা হায়খি, <<নখোয় অথেম্বদা তাদনবা হায়জৌ~।>>
\v 41 মহাক্না মখোয়দগী নূঙ হুনবমুক থাপ্না চত্থোক্লগা খুরু খুদক কূন্দুনা হায়জখি,
\v 42 <<ইপা ইবুংঙো, নহাক্না য়াবিরবদি, তেঙ্গোৎ অসি ঐঙোন্দগী লৌথোকপিয়ু; অদুবু ঐনা নীংবা নত্তদুনা নহাক্না নীংবা মতুং ইন্না তৌবিয়ু~।>>
\v 43 স্বর্গদগী স্বর্গদূত অমনা মঙোন্দা উহন্দুনা মহাকপু কনখৎহনখি~।
\v 44 পূক্নীং ৱামন্দুনা মহাক্না হেন্না থৱায় য়াওনা হায়জখি; অদুগা মহাক্কী হুমাং অদু অচৌবা ঈ মতূমশিংগুম্না লৈপাক্তা তারম্মী~।
\p
\v 45 অদুগা মহাক্না হায়জবদগী হৌগৎলক্লগা সেবোকশিংগী মনাক্তা লাকপদা পূক্নীং ৱাবদগী মখোয় তূম্লম্বা মহাক্না ফংলম্মী~।
\v 46 অদুগা মহাক্না মখোয়দা হায়খি, <<নখোয় তূমদুনা লৈরিবা করিগীনো? নখোয়না অথেম্বদা তাদনবা হৌগত্তুনা হায়জৌ~।>>
\s1 যীশু ফাবা
\r মাত্থি 26:47-56; মার্ক 14:43-50; যোহ 18:1-11
\p
\v 47 যীশুনা ৱা ঙাঙলিঙৈদা, য়েংউ, মীয়াম অমা লাকখি~। সেবোক তরানিথোইগী মনুংদগী যিহূদা কৌবা অমনা মখোয়গী মমাঙদা চৎলম্মী অমসুং মহাকপু চুপ্নবা যীশুগী মনাক্তা চঙশিনখি~।
\v 48 অদুবু যীশুনা মঙোন্দা হায়খি, <<যিহূদা, নহাক্না মীগী মচা নিপা অদু চুপ্লগা পীথোক্কদৌরিব্রা?>>
\v 49 মহাক্কী অকোয়বদা লৈরিবশিং অদুনা থোক্কদৌরিবা অদু উবদা, মখোয়না মঙোন্দা হায়খি, <<ইবুংঙো, ঐখোয়না ঐখোয়গী থাঙশাংনা য়াল্লসিরা?>>
\v 50 অদুদগী মখোয়গী মরক্তগী অমনা পুরোহিৎলেনগী মনাই অদু থাঙনা য়ানবদা মহাক্কী য়েৎ থংবা মনা অদু ককথৎখি~।
\v 51 মদুদা যীশুনা হায়খি, <<মদুনা ওক্লে~।>> মহাক্না মহাক্কী মনা অদু শোক্তুনা ফহনখি~।
\v 52 মদুদা মহাক্কী মায়োক্তা লাকখিবা অথোইবা পুরোহিৎশিং, নীংনশঙগী লুচিংবশিং অমসুং অহল্লমনশিংদা যীশুনা হায়খি, <<নখোয়না ডাকু অমা ফাবগুম্না থাঙশাং অমসুং চৈতুপ পায়দুনা লাক্লিব্রা?
\v 53 নুমিৎ খুদিংগী ঐনা নখোয়গা লোয়ননা নীংনশঙদা লৈরিঙৈদা, নখোয়না ঐঙোন্দা খূৎ থাদে; অদুবু মসি নখোয়গী পুংফম্নি অমসুং অমম্বগী পাঙ্গন্নি~।>>
\s1 পিতরনা যীশুবু য়াদবা
\r মাত্থি 26:69-75; মার্ক 14:66-72; যোহ 18:15-18, 25-27
\p
\v 54 মখোয়না মহাকপু ফারগা মহাকপু চিংদুনা অথোইবা পুরোহিৎকী য়ূমদা পুখি~। অদুগা পিতরনা লাপ্তক্না মতুং ইল্লম্মী~।
\v 55 মখোয়না শূমাঙ অদুগী ময়ায়দা মৈ হৌদুনা পূন্না ফম্মিন্নরম্মী, অদুগা পিতরসু মখোয়গী মরক্তা ফম্লম্মী~।
\v 56 মহাক্না মৈ মনাক্তা ফম্বা অদু কনাগুম্বী মীনাই লৈশাবী অমনা উরম্মী অদুগা মঙোন্দা মুন্না য়েংদুনা হায়রকই, <<নিপা অসিসু মহাক্কা লোয়নরম্বনি~।>>
\p
\v 57 অদুবু মহাক্না মহাকপু য়াদদুনা হায়রকই, <<নুপী, ঐনা মহাকপু খঙদে~।>>
\v 58 ঙাইহাক্তং লৈরগা অতোপ্পা অমনসু মহাকপু উদুনা হায়খি, <<নহাকসু মখোয়গী মরক্তা অমনি~।>> মদুদা পিতরনা হায়খি, <<নিপা, ঐ নত্তে~।>>
\v 59 পূং অমরোম লৈরগা কনাগুম্বা অতোপ্পা অমনা কন্না হায়রকই, <<তশেংনা নিপা অসিসু মহাক্কা লোয়নরম্বনি; মরমদি মহাকসু গালীলগী মীনি~।>>
\p
\v 60 পিতরনা হায়খি, <<নিপা, নহাক্না হায়রিবা অদুগী মরমদা ঐ খঙদে~।>> খূদক্তা মহাক্না ৱা ঙাঙলিঙৈদা য়েল্লাবনা খোংখি~।
\v 61 মদুদা ইবুংঙোনা লৈথোক্তুনা পিতরদা য়েংখি~। অদুগা ইবুংঙোনা মঙোন্দা, <<য়েল্লাবনা খোংদ্রিঙৈদা নহাক্না ঐবু অহুম্লক য়ারোই>> হায়না হায়খিবা ৱা অদু পিতরনা নীংশিংলকখি;
\v 62 মদুদা পিতরনা মপান্দা থোকখ্রগা থম্মোই শোক্না কপখি~।
\s1 যীশুবু নোক্নবা
\r মাত্থি 26:67-68; মার্ক 14:65; যোহ 18:22-23
\p
\v 63 অদুগা যীশুবু ফারিবা মীশিং অদুনা মহাকপু নোক্নদুনা ফূরম্মী~।
\v 64 অদুগা মখোয়না মহাকপু মমিৎ খুমজিল্লগা মমায়দা খূৎপাক্না থারগা হংলকই, <<ফোংদোকউ, নহাকপু ফূবা অদু কনানো?>>
\v 65 অদুগা মখোয়না মহাক্কী মথক্তা অতোপ্পা মরম কয়াসু থীনা ঙাঙদুনা হায়খি~।
\s1 সনহেদ্রিন্দা যীশু ৱায়েনবা
\r মাত্থি 26:57-68; মার্ক 14:53-65; যোহ 18:12-14, 19-24
\p
\v 66 নোং হেক ঙানবগা মীশিংগী অহল্লমনশিং, পুরোহিৎলেনশিং অমসুং ৱায়েন য়াথংগী ওঝাশিংনা পূন্না তিন্নখি, অদুগা মহাকপু মখোয়গী \f + \fr 22:66 \fk সনহেদ্রিন: \ft মীওই 71 না শাবা যিহুদিশিংগী খ্বাইদগী মতিক লৈবা ৱায়েনলুপনি~।\f*সনহেদ্রিন্দা পুরক্তুনা হায়রকই,
\v 67 <<নহাক্না খৃষ্ট ওইরবদি ঐখোয়দা হায়য়ু~।>> অদুবু মহাক্না মখোয়দা খুমখি, <<ঐনা নখোয়দা হায়রবসু নখোয়না ঐবু থাজরোই~।
\v 68 ঐনসু নখোয়দা হংলবদি নখোয়না ঐঙোন্দা খুম্লোই, ঐবু থাদোক্লোই~।
\v 69 অদুবু হৌজিক্তগী মীগী মচা নিপা অদুনা ইঙম ঙম্বা ঈশ্বরগী খূৎ য়েৎ থংবদা ফমগনি~।>>
\v 70 মদুদা মখোয় পূম্নমক্না হায়খি, <<অদু ওইরবদি, নঙ ঈশ্বরগী মচা নিপারা?>> মহাক্না মখোয়দা খুমখি, <<নখোয়না হায়রিবা অদু ঐনি~।>>
\v 71 অদুগা মখোয়না হায়খি, <<ঐখোয়না সাক্ষী অতৈ করি অমুক মথৌ তারিবগে? মরমদি ঐখোয় ইশামক্না মহাক্কী মচীনমক্তগী তারে~।>>
\c 23
\s1 পিলাৎকী মাঙদা যীশু পুখৎপা
\r মাত্থি 27:11-26; মার্ক 15:2-15; যোহ 18:28-40
\p
\v 1 অদুদগী মীয়াম অপূম্বা হৌরক্লগা যীশুবু পিলাৎকী মফমদা চিংদুনা পুখি~।
\v 2 অদুগা মখোয়না মহাকপু মরান পীদুনা হায়রকই, <<নিপা অসিনা জাতি অসিবু শেরান্ননা চিংই, অদুগা ঐখোয়না কৈসারদা খাজনা থীবা থিংদুনা মহাক মশাবু খৃষ্ট নিংথৌনি হায়~।>>
\v 3 অদুদগী পিলাৎনা মঙোন্দা হংলকই, <<নহাক যিহূদিশিংগী নিংথৌরা?>> মদুদা মহাক্না মঙোন্দা খুমখি, <<নহাক্না হায়রিবা অদুনি~।>>
\v 4 অদুদগী পিলাৎনা অথোইবা পুরোহিৎশিং অমসুং মীয়াম অদুদা হায়খি, <<ঐনা নিপা অসিদা মরান করি অমতা ফংদে~।>>
\v 5 অদুবু মখোয়না তকশিন্দুনা হায়রকই, <<গালীলদগী হৌদুনা মফম অসি ফাওবা যুদিয়া অপূম্বা মহাক্না তম্বিদুনা, মীশিংবু মথুম মরাং হৌহল্লি~।>>
\p
\v 6 অদুগা পিলাৎনা গালীলগী মিং তাবদা নিপা অসি গালীলগী মীরা হায়না হংখি~।
\v 7 মহাক অসি হেরোদকী লৈঙাক মখাদা লৈবা মীনি হায়না পিলাৎনা খঙলকপদা মহাকপু হেরোদকী মফমদা থারকখি~। মতম অদুদা হেরোদসু যেরূশালেমদা লৈরম্মী~।
\p
\v 8 হেরোদনা যীশুবু উবদা ঙমখৈ লৈতনা হরাউখি; মরমদি মহাক্না যীশুবু মতম কুইনদগী উনীংলম্বনি, মরমদি মহাক্না যীশুগী মরমদা য়াম্না তাখি অমসুং যীশুনা তৌবা অঙকপা খূদম খরা মহাক্না উনীংলম্মী~।
\v 9 মহাক্না যীশুদা ৱাহং কয়া হংখি; অদুবু মহাক্না মঙোন্দা করিসু খুমখিদে~।
\v 10 অদুগা অথোইবা পুরোহিৎশিং অমসুং ৱায়েন য়াথংগী ওঝাশিংনা লেপখৎখি অমসুং মখোয়না কন্না যীশুবু মরান শীখি~।
\v 11 মদুদা হেরোদ অমসুং মহাক্কী লান্মীশিংনা মহাকপু নোক্নখি অমসুং করেম্নখি; মহাকপু ফজবা অচোনবা ফিরোন শেৎহল্লগা পিলাৎকী মফমদা অমুক হন্না থাখি~।
\p
\v 12 নুমিৎ অদুমক্তদা পিলাৎ অমসুং হেরোদ মরূপ ওইরকখি; মরমদি মসিগী মমাঙদা মখোয় অমগা অমগা য়েক্নরম্মী~।
\p
\v 13 পিলাৎনা অথোইবা পুরোহিৎশিং, লুচিংবশিং অমসুং মীশিংবু পূন্না কৌখি,
\v 14 অদুগা মখোয়দা হায়খি, <<নখোয়না নিপা অসি মীশিংবু শেরান্ননা চিংবা মীনি হায়না ঐগী ইফমদা পুরক্লে; অদুগা য়েংউ, ঐনা মহাকপু নখোয়গী নমাঙদা ৱাহং কয়া হংদুনা চাং য়েংলে, নখোয়না মঙোন্দা শীরিবা মরান কয়া অসিগী মরমদা ঐনা নিপা অসিদা মরান করি অমতা ফংদে;
\v 15 হেরোদনসু মহাক্কী মরান ফংদে~। ঐনা নখোয়বু হেরোদকী মফমদা থারে, য়েংউ, মহাক্না শিবা য়াবগী মতিক চাবা থবক অমতা তৌখিদে~।
\v 16 মরম অদুনা ঐনা মহাকপু চৈরাক পীরগা থাদোক্কনি~।>>
\v 17 মতম অদুদা চাকখাঙবগী নুমিত্তা মী অমবু মহাক্না থাদোকপা তারম্মী~।
\v 18 অদুবু মখোয় পূম্নমক্না পূন্না লাউদুনা হায়রকই, <<নিপা অসিবু হাৎলু, অদুগা ঐখোয়গীদমক বারাবাসপু থাদোকপিয়ু~।>>
\v 19 বারাবাস অসি সহর অদুদা লান হৌবদা শরূক য়াবগী অমসুং মী হাৎলুবগী মখোয়না মহাকপু কৈশুমশঙদা থমখিবনি~।
\v 20 মরম অদুনা পিলাৎনা যীশুবু থাদোক্নীংলদুনা অমুক হন্না মখোয়দা হায়খি~।
\v 21 অদুবু মখোয়না লাউদুনা হায়রকই, <<মহাকপু ক্রোস্তা হাৎলু, মহাকপু ক্রোস্তা হাৎলু~।>>
\v 22 মহাক্না অহুম্লকশুবা ওইনা মখোয়দা হায়খি, <<করিগীনো? মহাক্না করি ফত্তবা তৌখ্রবগে? মঙোন্দা শিবা য়াবা মরান ঐনা ফংদে~। মরম অদুনা ঐনা মহাকপু চৈরাক পীরগা থাদোক্কনি~।>>
\v 23 অদুবু মখোয়না খোঞ্জেন হৌনা লাউদুনা মহাকপু ক্রোস্তা হাৎনবা তকশিনখি~। মখোয়গী খোঞ্জেন অমসুং অথোইবা পুরোহিৎশিংগী খোঞ্জেন্না ঙমখি~।
\v 24 অদুনা পিলাৎনা মখোয়গী অপাম্বা অদুগী মতুং ইন্না চৈরাক পীনবা লাউথোকখি~।
\v 25 মখোয়না নিজবা মী, লৈবাক্কী মথক্তা লান হৌবা অমসুং মী হাৎপগীদমক কৈশুমশঙদা থমখিবা মী অদু মহাক্না মখোয়দা থাদোকপিখি~। অদুগা মখোয়গী অনীংবগী মতুং ইন্না তৌনবা মহাক্না যীশুবু পীথোকখি~।
\s1 যীশুবু ক্রোস্তা পাং তিংবা
\r মাত্থি 27:33-44; মার্ক 15:22-32; যোহ 19:17-24
\p
\v 26 লান্মীশিং অদুনা যীশুবু পুথোকখিবদা, খুঙ্গংদগী লাকপা কুরিনীগী সিমোনবু মখোয়না ফারে, মহাক্না যীশুগী তুংদা ক্রোস অদু পুনবা মখোয়না মহাক্কী মথক্তা ক্রোস অদু থোঙ্গৎখি~।
\p
\v 27 অচৌবা মীয়াম অমসুং নুপী ময়াম মহাক্কী তুং ইনখি~। নুপীশিংনা মহাক্কীদমক কপখি অমসুং তেংথা নাওইখি~।
\v 28 অদুবু যীশুনা মখোয়দা ওনশিল্লগা হায়খি, <<যেরূশালেমগী মচা নুপীশা, ঐগীদমক কপকনু, অদুবু নখোয় নশাগীদমক অমসুং নচাশিংগীদমক কপ্পু~।
\v 29 মরমদি য়েংউ, মখোয়না অসুম্না হায়গদবা নুমিৎশিং লাক্লি, <চাবোক্তবীশিং, কৈদৌঙৈদসু মীরোন্দ্রিবীশিং অমসুং কৈদৌঙৈদসু খোমইন্দ্রিবীশিং অদু য়াইফবীনি~।>
\v 30 অদুদগী মখোয়না চীংজাউশিংদা হায়বা হৌগনি, <ঐখোয়গী ইথক্তা তাশিল্লু;> অদুগা চীংশিংদা, <ঐখোয়বু কূপশিল্লু~।>
\v 31 মরমদি হায়রিবশিং অসি মখোয়না অশংবা উপাম্বীদা তৌরবদি, অকংবা উপাম্বীদদি করি থোক্কনি?>>
\v 32 মীহাৎপা অতোপ্পা অনীসু মফম অদুদা লৈরম্মী; মখোয়বু মহাক্কা লোয়ননা হাৎননবা পুথোকখি~।
\v 33 মখোয়না লূকং কৌবা মফম অদুদা লাক্লবদা, মখোয়না মহাকপু, অদুগা ফত্তবা তৌবশিং অদু অমনা মহাক্কী য়েত্তা অমসুং অতোপ্পা অমনা ওইদা ক্রোস্তা পাং তিংখি~।
\p
\v 34 অদুবু যীশুনা হায়খি, <<ইপা, মখোয়বু কোকপিয়ু; মরমদি মখোয়না করি তৌরিবা মখোয়না খঙদে~।>> মখোয়না মহাক্কী ফিরোনশিং অদু য়েন্নদুনা মখোয়গীদমক লাইবক চাং য়েংখি~।
\v 35 অদুগা মীশিংনা লেপ্ত‌ুনা য়েংখি~। অদুগা লৈঙাকপশিংনসু মঙোন্দা করেম্নদুনা হায়রকই, <<মহাক্না অতোপ্পা মীশিংবু কনবিখি~। মহাক অসি ঈশ্বরনা খন্দোক্লবা খৃষ্ট অদু ওইরবদি, মহাক মশাবু কঞ্জসনু~।>>
\v 36 লান্মীশিংনসু মহাকপু নোক্নখি অমসুং মহাক্কী মনাক্তা লাক্তুনা অশিনবা য়ু মঙোন্দা পীরে,
\v 37 অদুগা হায়রকই, <<নহাক যিহূদিশিংগী নিংথৌ ওইরবদি, নশাবু কঞ্জৌ~।>>
\v 38 মহাক্কী মকোক মথক্লোমদা <<মসি যিহূদিশিংগী নিংথৌনি>> হায়না গ্রীক, ল্যাটিন অমসুং হিব্রুগী লোন্দা অইবা অমা থেৎলম্মী~।
\p
\v 39 মফম অদুদা য়াল্লিবা মীহাৎপা অমনা মহাকপু থীনা ঙাঙখি, <<নঙ খৃষ্ট অদু ওইরবদি, নশাবুসু কল্লু অমসুং ঐখোয়বুসু কল্লু~।>>
\v 40 অদুবু অতোপ্পা অমদুনা মহাকপু চৈদুনা হায়রকই, <<নহাক্না ঈশ্বরবু খক কিদব্রা? নহাক্না চপ মান্নবা চৈরাক ফংলিবনি~।
\v 41 তশেংনমক ঐখোয়দি ফংফম থোকপনি; মরমদি ঐখোয়দি ঐখোয়না তৌরুবা অদুগী চপ চানা ফংবনি~। অদুবু মী অসিদি অরানবা অমতা তৌখিদে~।>>
\v 42 অদুগা মহাক্না যীশুদা হায়খি, <<ইবুংঙো, নহাক্না নহাক্কী নিংথৌ লৈবাক্তা চঙবদা ঐবু নীংশিংবিয়ু~।>>
\v 43 মদুদা যীশুনা মঙোন্দা হায়খি, <<ঐনা নঙোন্দা তশেংনা হায়রি মদুদি ঙসি নহাক ঐগা লোয়ননা \f + \fr 23:43 \fk পারাদাইস: \ft পারস্য ৱাহৈগী অর্থদি নুঙাইবা ইংখোল, স্বর্গ লৈবাক্কী নুঙাইববু খঙহল্লি~।\f*পারাদাইস্তা লৈগনি~।>>
\s1 যীশু শিবা
\r মাত্থি 27:45-56; মার্ক 15:33-41; যোহ 19:29-30
\p
\v 44 মতম অদু চাউরাক্না \f + \fr 23:44 \fk পূং তরুক: \ft নুমিৎয়ুংলমদাই~।\f*পূং তরুক তারম্মী, অদুগা \f + \fr 23:44 \fk পূং মাপন: \ft চাউরাক্না নুমিদাংগী পূং 3~।\f*পূং মাপন তাবা ফাওবা মালেম অপূম্বা মমখি~।
\v 45 নুমিৎসু মমশিনখ্রে অদুগা অশেংবা মফমগী ফিখন অদু অনীথোক্না শেগায়রম্মী~।
\v 46 অদুগা যীশুনা অহৌবা খোঞ্জেন্না লাউদুনা হায়খি, <<ইপা, নহাক্কী খূত্তা ঐগী থৱায় শিন্নজরি~।>> অসি হায়রম্লগা মহাক্না থৱায় থাখি~।
\v 47 লান্মী চামগী মপু অদুনা থোকখিবা অদু উবদা, মহাক্না ঈশ্বরবু থাগত্তুনা হায়রকই, <<তশেংনমক মসি ধর্ম্মচেনবা মীনি~।>>
\v 48 অদুগা য়েংনবগীদমক তিল্লিবা মীয়াম পূম্নমক্না থোকখিবা অদু উবদা থবাক য়ৈরগা য়ূমদা হন্নখি~।
\v 49 অদুগা মহাকপু খঙবা মী পূম্নমক অমসুং গালীলদগী মহাক্কী তুং ইল্লকপা নুপীশিংনা হায়রিবশিং অসি থাপ্তক্না লেপ্ত‌ুনা য়েংলম্মী~।
\s1 যীশু ফুম্বা
\r মাত্থি 27:57-61; মার্ক 15:42-47; যোহ 19:38-42
\p
\v 50 য়েংউ, যোসেফ কৌবা সনহেদ্রিনগী মীওই অমা মফম অদুদা লৈরম্মী; মহাক অসি অফবা অমসুং ধর্ম্মচেনবা মী অমনি~।
\v 51 মহাক্না মখোয়গী খূজিন থৌরাঙ অমসুং থৌওং অদু য়াখিদে; মহাক অসি যিহূদিশিংগী সহর আরিমাথিয়াদগীনি~। মহাক্নসু ঈশ্বরগী নিংথৌ লৈবাক ঙাইদুনা লৈরম্মী~।
\v 52 মী অসিনা পিলাৎকী মফমদা চত্তুনা যীশুগী হকচাং নিজখি~।
\v 53 অদুগা যোসেফনা মদু লৌথরগা লিনেনগী ফি অমনা য়োমশিনখি, অদুগা অশিবা হকচাং অমতা থমখিদ্রিবা নূঙজাউদগী হক্তুনা শেম্বা মোংফমদা থমখি~।
\v 54 নুমিৎ অদু থৌরাঙ লাঙবা নুমিৎ ওইরম্মী অমসুং পোত্থাবা নুমিৎ হৌগদৌরম্মী~।
\v 55 মতম অদুদা মহাক্কা লোয়ননা গালীলদগী লাকপা নুপীশিংনসু যোসেফনা যীশুগী হকচাং অদু মোংফমদা করম্না থম্বগে হায়বা মখোয়না উখি~।
\v 56 অদুগা মখোয়না হল্লক্তুনা মরূ মরাং অমসুং মনম নুংশিবা থাউ থৌরাঙ তৌখি অদুগা পোত্থাবা নুমিত্তা ৱায়েন য়াথংগী মতুং ইন্না পোত্থাখি~।
\c 24
\s1 যীশু হিঙ্গৎপা
\r মাত্থি 28:1-8; মার্ক 16:1-8; যোহ 20:1-8
\p
\v 1 চয়োলগী অহানবা নুমিৎকী অয়ুক অঙনবদা মখোয় অমসুং মখোয়গা লোয়ননা অতোপ্পা নুপীশিংনা থৌরাঙ তৌখ্রবা মরূ মরাংশিং পুদুনা মোংফমদা লাকখি~।
\v 2 অদুগা মোংফমদগী নূঙ অদু ইন্থোক্লম্বা মখোয়না উরে~।
\v 3 অদুবু মখোয়না চঙখিবদা ইবুংঙো যীশুগী হকচাং অদু ফংখিদে~।
\v 4 মখোয়না মসিগী মরমদা য়াম্না চমম্নদুনা লৈরিঙৈদা, য়েংউ, অরংবা ফিজোন শেৎপা নিপা অনীখক মখোয়গী মনাক্তা লেপ্লরে~।
\v 5 নুপীশিং অদু য়াম্না কিরদুনা লৈপাক্তা মরু লূকথবদা নিপা অনী অদুনা মখোয়দা হায়খি, <<নখোয়না অশিবশিংগী মরক্তা অহিংবা মহাকপু থিরিবা করিগীনো?
\v 6 মহাক মফম অসিদা লৈত্রে, অদুবু হিঙ্গৎখ্রে~। মহাক্না গালীলদা লৈরিঙৈদা নখোয়দা করম্না হায়রম্বা নীংশিংউ,
\v 7 হায়, <মীগী মচা নিপা অদু পাপীশিংগী মখূত্তা পীথোক্কনি, ক্রোস্তা হাৎকনি অমসুং হুম্নিশুবা নুমিত্তা অমুক হন্না হিঙ্গৎকনি~।> >>
\v 8 মদুদা নুপীশিং অদুনা মহাক্কী ৱাহৈশিং অদু নীংশিংখি~।
\v 9 অদুগা মোংফমদগী হল্লক্লগা মরম পূম্নমক অসি সেবোক তরামাথোই অদুদা অমসুং অতৈ পূম্নমক্তা তমখি~।
\v 10 মরম পূম্নমক অসি পাখোনচৎপশিংদা হায়খিবশিং অদু মেরি মগদালিনী, যোৱান্না, যাকোবকী মমা মেরি অমসুং মখোয়গা লোয়নখিবা অতোপ্পা নুপীশিং অদুনি~।
\v 11 অদুবু মখোয়গী ৱা অদু পাখোনচৎপশিংনা অরেম্বদা ঙাঙবগুম্না খল্লম্মী, অদুগা মখোয়না মখোয়বু থাজখিদে~।
\v 12 অদুবু পিতরনা হৌগত্তুনা মোংফমদা চেনখি; অদুগা মহাক্না নোন্থদুনা য়েংবদা লিনেনগী ফি অদুতা তাদুনা লৈবা উখি, অদুগা মহাক্না থোকখিবা থৌদোক অদুদা মথন্তা ঙক্লদুনা ময়ূমদা চৎখি~।
\s1 যীশুনা ইম্মাওসকী লম্বীদা উহনবা
\p
\v 13 য়েংউ, যীশুগী তুং ইনবশিংগী মরক্তগী অনীনা নুমিৎ অদুমক্তদা ইম্মাওস কৌবা খুঙ্গং অমদা চৎলম্মী~। মসি যেরূশালেমদগী কিলোমিটর তরামাথোইরোম ওইরম্মী~।
\v 14 অদুগা থোকখিবা থৌদোক পূম্নমক্কী মরমদা মখোয়না ৱারী শানরম্মী~।
\v 15 মখোয়না ৱারী শাদুনা অমগা অমগা তান্নরিঙৈদা যীশু মশামক্না নকশিল্লক্তুনা মখোয়গা চৎমিন্নরম্মী~।
\v 16 অদুবু যীশুবু মখোয়না খঙদনবা মখোয়গী মমিৎ মশেন মরাংহনখি~।
\v 17 অদুগা মহাক্না মখোয়দা হংখি, <<নখোয়না চৎনা চৎনা অমগা অমগা শান্নরিবা ৱা অসি করিনো অমসুং পূক্নীং ৱারিবা করিগীনো?>>
\v 18 মদুদা ক্লিয়োপা কৌবা অমনা মঙোন্দা খুমখি, <<নুমিৎ খরনি অসিগী মনুংদা থোকখিবা থৌদোক অদু খঙদবা যেরূশালেমদা লম্লানবা নহাক্তরা?>>
\v 19 অদুগা মহাক্না মখোয়দা হায়খি, <<করি করি থোকখ্রবগে?>> মদুদা মখোয়না মঙোন্দা হায়খি, <<থবক্তা অমসুং ৱাহৈদা ঈশ্বরগী মাঙদা অমসুং মীশিংগী মাঙদা ইঙম ঙম্বা ৱা তাকথোকপা নাজরেৎকী যীশুগী মরমদনি~।
\v 20 অথোইবা পুরোহিৎশিং অমসুং ঐখোয়গী লৈঙাকপশিংনা মহাকপু শিননবা মরান শীখি অমসুং মহাকপু ক্রোস্তা হাৎখি~।
\v 21 অদুবু ইস্রায়েলবু হন্দোকপিগদবা মী অদু মহাক্নি হায়না ঐখোয়না আশা তৌরম্বনি; পূম্নমক অসি থোকখিবা অসি ঙসিনা নুমিৎ হুম্নিশুবনি~।
\v 22 অদুগা ঐখোয়গী ইরক্তগী নুপী খরনা অয়ুক অঙনবদা মোংফমদা চত্তুনা ঐখোয়বু ইঙক ঙকহল্লে~।
\v 23 অদুগা মখোয়না মহাক্কী হকচাং অদু ফংদ্রবদা, মহাক হিংলে হায়বা স্বর্গদূতশিং দর্শন্দা উরে হায়দুনা মখোয়না হল্লকখি~।
\v 24 অদুগা ঐখোয়গা লোয়নবা মখোয় খরনা মোংফমদা চৎখি অমসুং নুপীশিংনা হায়খিবগুম্না মখোয়নসু ফংখি; অদুবু মখোয়না মহাকপুদি উখিদে~।>>
\p
\v 25 মদুদা মহাক্না মখোয়দা হায়খি, <<হে অপঙবশা, ৱা তাকথোকপা মীশিংনা হায়দোকখিবশিং অদু থাজবদা থীন্থবশা!
\v 26 খৃষ্টনা অৱাবা পূম্নমক অসি খাঙলগা মহাক্কী মতিক মঙান্দা চঙলোইদ্রা?>>
\v 27 অদুদগী মৌশি অমসুং ৱা তাকথোকপা মীশিংগী লাইরিক্তগী হৌরগা মহাক্না মখোয়দা মশাগী মরমদা শাস্ত্র পূম্নমক্তা ইবা অদু শন্দোক্না তাক্লম্মী~।
\v 28 অদুগা মখোয়না চৎকদবা খুঙ্গং অদু নকশিল্লক্লম্মী; মদুদা মহাক্না খরা থাপ্না অমুক চৎকদবা মতাগুম মখোয়দা খঙহল্লম্মী~।
\v 29 অদুবু মখোয়না মঙোন্দা তকশিন্দুনা হায়জখি, <<ঐখোয়গা লোয়ননা লৈবিয়ু; মরমদি নুমিদাং ওইরক্লে অমসুং নুমিৎসু থেংখ্রে~।>> মরম অদুনা মহাক্না চঙখিদুনা মখোয়গা লৈমিন্নরম্মী~।
\v 30 মহাক্না মখোয়গা লোয়ননা চানবা টেবল মনাক্তা ফম্লম্মী অমসুং মহাক্না তল অদু লৌরম্মী, অদুগা থাগত্তুনা মদু থুগাইরগা মখোয়দা পীরম্মী~।
\v 31 মদুদগী মখোয়গী মমিৎ পাঙথোকহল্লম্মী অমসুং মখোয়না মহাকপু খঙজরম্মী; অদুগা মহাক্না মখোয়গী মমাঙদগী মাঙখি~।
\v 32 মদুদা মখোয়না অমগা অমগা হায়নখি, <<মহাক্না ঐখোয়গা লম্বীদা ৱারী শারিঙৈদা অমসুং মহাক্না ঐখোয়দা শাস্ত্র অদু শন্দোক্না তাক্লিঙৈদা, ঐখোয়গী নুংদা থম্মোই চাক্লমদ্রা?>>
\s1 যীশুনা সেবোকশিংদা উহনবা
\p
\v 33 অদুগা মখোয় পূংজা অদুমক্তদা হৌগত্তুনা যেরূশালেমদা হল্লকখি, অদুগা সেবোক তরামাথোই অমসুং মখোয়গা লোয়নরম্বশিং অদু পূন্না তিন্নরম্বা ফংলম্মী~।
\v 34 অদুগা মখোয়না হায়, <<তশেংনমক ইবুংঙো হিঙ্গৎখ্রে অমসুং সিমোন্দা উহনখ্রে~।>>
\v 35 অদুগা লম্বীদা থোকখিবশিং অদুগী মরমদা অমসুং মহাক্না তল অদু থুগাইরিঙৈদা মখোয়না মহাকপু করম্না খঙলকখিবা অদু মখোয়দা তম্লম্মী~।
\p
\v 36 অদুগা মখোয়না ৱারমশিং অসি হায়রিঙৈদা যীশু মশামক্না মখোয়গী মরক্তা লেপ্লম্মী, অদুগা মখোয়দা হায়, <<নখোয়দা ঈঙথবা লৈসনু~।>>
\v 37 অদুবু মখোয় শাথিনা কিরম্মী অমসুং কিবনা নিক্লম্মী~। মখোয়না থৱায় অমা উরে হায়না খনখি~।
\v 38 মদুদা মহাক্না মখোয়দা হায়খি, <<নখোয় লাঙতক্নরিবা করিগীনো? নখোয়গী পূক্নীংদা চিংনবা পোক্লিবা করিগীনো?
\v 39 য়েংউ, ঐগী খোঙ অমসুং খূৎ, ঐমক্নি; ঐবু শোকউ অমসুং য়েংউ; মরমদি ঐনা লূ-তোং পানবা নখোয়না উরিবা অসিগুম্না, থৱায়গী লূ-তোং পান্দে~।>>
\v 40 মসি হায়রবা মতুংদা মহাক্না মখোয়দা মহাক্কী খোঙ খূৎ উহনখি~।
\v 41 মদুদা হরাউবগী মরম্না মখোয়না থাজবা ঙমখিদে অমসুং ইঙক ঙক্তুনা লৈরিঙৈদা মহাক্না মখোয়দা হায়খি, <<মফম অসিদা নখোয়গী করিগুম্বা চানবা লৈব্রা?>>
\v 42 অদুগা মখোয়না মঙোন্দা অয়াইবা ঙা মচেৎ অমা অমসুং খোইরা খরা পীখি~।
\v 43 অদুগা মহাক্না মদু লৌদুনা মখোয়গী মমাঙদা চাখি~।
\s1 অফবা ৱাপাউ শন্দোক্নবা য়াথং
\p
\v 44 মহাক্না মখোয়দা হায়খি, <<ঐনা নখোয়গা লৈমিন্নরিঙৈদা, ঐনা নখোয়দা হায়খিবা ৱাশিং অদু অসিনি: মৌশিগী ৱায়েন য়াথংদা, ৱা তাকথোকপা মীশিংগী ৱাদা অমসুং থাগৎ ঈশৈগী লাইরিক্তা ঐগী মরমদা ইখিবশিং অদু থুংহনবা তাই~।>>
\p
\v 45 শাস্ত্রগী ৱাশিং অদু মখোয়না খঙনবা মহাক্না মখোয়গী পূক্নীং হাংদোকপিখি~।
\v 46 অদুগা মখোয়দা হায়খি, <<অসুম্না ইদুনা লৈ মদুদি খৃষ্টনা অৱাবা খাঙবা তাই অমসুং হুম্নিশুবা নুমিত্তা অশিবশিংগী মরক্তগী হিঙ্গৎপা তাই~।
\v 47 অদুগা যেরূশালেমদগী হৌরগা জাৎ পূম্নমক্তা মহাক্কী মিংদা পূক্নীং হোংবা অমসুং পাপ কোকপিবা অদু শন্দোক্কদবনি~।
\v 48 নখোয়দি পূম্নমক অসিগী সাক্ষীনি~।
\v 49 য়েংউ, ঐগী ইপানা নখোয়দা ৱাশকখিবা অদু ঐনা নখোয়দা থারক্কনি~। অদুবু ঈশ্বরনা নখোয়বু মথক্লোমদগী পাঙ্গন্না ফিগুম্না শেৎপিদ্রিবা ফাওবা নখোয়না যেরূশালেমদা লৈয়ু~।>>
\s1 স্বর্গদা লেঙখৎখিবা
\r মার্ক 16:19-20
\p
\v 50 অদুগা মহাক্না মখোয়বু বেথানি ফাওবা চিংবিখি; অদুগা মহাক্না মখূৎ থাঙ্গত্তুনা মখোয়বু বোর পীবিখি~।
\v 51 অদুগা অসুম্না থোক্লরে, মহাক্না মখোয়বু বোর পীরিঙৈদা মহাক মখোয়দগী চত্থোকখিরম্মী, অদুগা মহাকপু স্বর্গদা পুখৎখি~।
\v 52 অদুগা মখোয়না মহাকপু খুরুমখি অমসুং যেরূশালেমদা য়াম্না হরাউনা হনখি~।
\v 53 অদুগা মখোয়না নীংনশঙদা মতম পূম্নমক্তা ঈশ্বরবু থাগত্তুনা শক শোন্দুনা লৈরম্মী~। আমেন~।
