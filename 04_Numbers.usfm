\id NUM
\h মশীং থীবা
\toc3 মশীং
\toc2 মশীং থীবা
\toc1 মশীং থীবা
\mt1 মশীং থীবা
\ili অইবা: মৌশি
\ili থৌদোকশিংগী চহী: চাউরাক্না খৃষ্ট মমাঙ 1445-1406
\ili ইবগী চহী: চাউরাক্না খৃষ্ট মমাঙ 1406
\ip চাউরাক্না খৃষ্ট পোক্ত্রিঙৈ চহী 1400 দা লাইরিক অসি মৌশিনা ইরম্বনি~। মসিদা ইস্রায়েলগী মীকোক থীবগী ৱাফম য়াওরি~। মসিদগী মিংথোন অসি লাকখিবনি~। লাইরিক অসি মপূঙ ওইনা ইস্রায়েল মচাশিংনা লমহাঙদা চহী নিফু চত্তুনা ৱাশকপিবগী লমদা চঙনবা ঙমখৈদা থৌরাঙ তৌদুনা লৈবা মতম অদু ফাওবগী মনুংদা মখোয়দা থোকখিবা থৌদোকশিংগী মরমদা ইবা ইতিহাসকী লাইরিক্নি~। লমহাঙদা চৎলিঙৈদা মখোয়না মুরুম মুরুম শোনখিবা অমসুং ঈশ্বরনা মখোয়দা খাঙবিবা অদুগী মরমদা পল্লি~। লাইরিক অসিদা ইস্রায়েল মচাশিংনা মায়থীখিবশিংসু পল্লি~। ৱাশকপিবগী লমদা চঙগদৌরবা ইস্রায়েল মচাশিংদা হায়বা ইন্দবগী খুদোংথীবা অদুগা হায়বা ইনবদা বোর ফংগদবগী মরমদা চেকশিন-ৱা ওইনা ইখিবনি~।
\ip লাইরিক অসিগী পন্দুপ 1 দগী 10 দা ইস্রায়েল মচাশিংনা লমহাঙদা ওইখিবা ফিবম, পন্দুপ 11 দগী 33 দা সীনায় চীংদগী লমহাঙদা চৎখিবা অমসুং পন্দুপ 34 দগী 36 তা মৌশিনা অরোইবা চেকশিন-ৱা তাকপিবা অদু শুগাইনা য়াওরি~।
\ie
\c 1
\s1 মৌশিনা মীকোক থীবা
\p
\v 1 ইস্রায়েল মচাশিংনা ইজিপ লৈবাক্তগী থোক্লক্লবা মতুং অনীশুবা চহীগী অনীশুবা থাগী অহানবা নুমিত্তা যেহোবানা ৱা ঙাঙদুনা সীনায়গী লমহাঙদা উনফমগী ফিয়ূমদা মৌশিদা হায়রকই,
\v 2 “ইস্রায়েল মচাশিংগী মীয়াম পূম্নমক্কী, মখোয়গী শাগৈশিংগী মতুং ইন্না, মখোয়গী মপা মপুশিংগী ইমুং মনুংগী মতুং ইন্না অমসুং মমিংশিংগী মশীং মতুং ইন্না নিপা খুদিং অমমম ওইনা মীকোক থীয়ু,
\v 3 চহী কুন শুরবা অমসুং মদু হেল্লবা, লান চৎপা ঙম্বা ইস্রায়েলদা লৈবা মী পূম্নমক, নহাক অমসুং হারোন্না মখোয়গী লান্মীশিংগী মতুং ইন্না মশীং থীগদবনি~।
\v 4 অদুগা শলাই খুদিংদগী মাগী মাগী মপা মপুশিংগী ইমুংগী মকোক ওইবা নিপা অমমম নখোয়গা লোয়ননা লৈগদবনি~।
\p
\v 5 “নখোয়গা লেপমিন্নগদবা মীশিং অদুগী মমিংশিংদি অসিনি: রূবেন্দগী, শদেয়ূরগী মচা নিপা এলীযূর~।
\v 6 শিমিয়োন্দগী, সূরীশাদ্দায়গী মচা নিপা শলূমীয়েল~।
\v 7 যিহূদাদগী, আম্মীনাদাবকী মচা নিপা নহশোন~।
\v 8 ইসাখারদগী, সূয়ারগী মচা নিপা নেথানেল~।
\v 9 জেবূলূন্দগী, হেলোনগী মচা নিপা এলীয়াব~।
\v 10 যোসেফকী মচাশিংদগী: ইফ্রায়িমদগী, আম্মীহূদকী মচা নিপা এলীশমা; মনাসেদগী, পেদাহসূরগী মচা নিপা গমালীয়েল~।
\v 11 বেনজামিন্দগী, গিদিয়োনীগী মচা নিপা অবীদান~।
\v 12 দান্দগী, আম্মীশাদ্দায়গী মচা নিপা অহীয়েজর~।
\v 13 আশেরদগী, ওক্রানগী মচা নিপা পাগেয়ীয়েল~।
\v 14 গাদতগী, দেয়ূলগী মচা নিপা এলীয়াসাফ~।
\v 15 নপ্তালীদগী, এনানগী মচা নিপা অহীরা~।”
\v 16 মখোয়শিং অসি মীয়াম মরক্তগী কৌথোকখ্রবা, মখোয়গী মপা মপুশিংগী শলাইশিংগী লুচিংবশিং, ইস্রায়েলগী লীশীং অমমমগী মকোকশিংনি~।
\p
\v 17 অদুগা মমিং পনখ্রবা নিপাশিং অসি মৌশি অমসুং হারোন্না লৌখৎলম্মী,
\v 18 অদুগা অনীশুবা থাগী অহানবা নুমিত্তা মখোয়না মীয়াম পূম্নমকপু পূনশিনহল্লে; অদুগা মখোয়না মখোয়গী শাগৈশিংগী পারী পুরী, মখোয়গী মপা মপুশিংগী ইমুং মনুং, মিংশিংগী মশীং মতুং ইন্না, চহী কুন শুরবা অমসুং মদু হেল্লবা মীশিংবু অমমম ওইনা ইশিল্লম্মী~।
\v 19 যেহোবানা মৌশিদা য়াথং পীখিবগী মতুং ইন্না, মহাক্না সীনায়গী লমহাঙদা মখোয়বু মশীং থীখি~।
\v 20 ইস্রায়েলগী মচা নিপা অহন রূবেনগী মচাশিং, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, অমমম ওইনা চহী কুন শুরবা অমসুং মদু হেল্লবা, লান শোক্নবা চৎপা ঙম্বা নিপা খুদিং:
\v 21 রূবেনগী শলাইদগী মশীং থীখ্রবা মখোয়দি লীশীং নিফুতরুক্কা চামঙানি~।
\p
\v 22 শিমিয়োনগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না মশীং থীখ্রবা মখোয়, মিংশিংগী মশীং মতুং ইন্না, অমমম ওইনা চহী কুন শুরবা অমসুং মদু হেল্লবা নিপা খুদিং, লান শোক্নবা চৎপা ঙম্বা পূম্নমক;
\v 23 শিমিয়োনগী শলাইদগী মশীং থীখ্রবা মখোয়দি লীশীং য়াঙ্খৈমাপনগা চাহুম্নি~।
\v 24 গাদকী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 25 গাদকী শলাইদগী মশীং থীখ্রবা মখোয়দি লীশীং নিফুমঙাগা চাতরুক য়াঙ্খৈনি~।
\v 26 যিহূদাগী মচাশিংদগী, মখোয়গী শাগৈশিংগী মতুং ইন্না মখোয়গী মীরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 27 যিহূদাগী শলাইদগী মশীং থীখ্রবা মখোয়দি লীশীং হুম্ফুতরা মরিগা চাতরুক্নি~।
\p
\v 28 ইসাখারগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 29 ইসাখারগী শলাইদগী মশীং থীখ্রবা মখোয়দি লীশীং য়াঙ্খৈমরিগা চামরিনি~।
\p
\v 30 জেবূলূনগী মচাশিংদগী, মখোয়গী শাগৈশিংগী মতুং ইন্না মখোয়গী মীরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 31 জেবূলূনগী শলাইদগী মশীং থীখ্রবা মখোয়দি লীশীং য়াঙ্খৈতরেৎকা চামরিনি~।
\p
\v 32 যোসেফকী মচাশিংদগী, হায়বদি ইফ্রায়িমগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 33 ইফ্রায়িমগী শলাইদগী মশীং থীখ্রবা মখোয়দি লীশীং নিফুগা চামঙানি~।
\p
\v 34 মনাসেগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 35 মনাসেগী শলাইদগী মশীং থীখ্রবা মখোয়দি লীশীং কুন্থ্রানিথোইগা চনীনি~।
\p
\v 36 বেনজামিনগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 37 বেনজামিনগী শলাইদগী মশীং থীখ্রবা মখোয়দি লীশীং কুন্থ্রামঙাগা চামরিনি~।
\p
\v 38 দানগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 39 দানগী শলাইদগী মশীং থীখ্রবা মখোয়দি লীশীং হুম্ফুনিথোইগা চাতরেৎনি~।
\p
\v 40 অশেরগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 41 অশেরগী শলাইদগী মশীং থীখ্রবা মখোয়দি লীশীং নিফুমাথোইগা চামঙানি~।
\p
\v 42 নপ্তালীগী মচাশিংদগী, মখোয়গী শাগৈশিংগী মতুং ইন্না মখোয়গী চারোন শূরোনশিং, মখোয়গী মপা মপুশিংগী ইমুং মনুংগী মতুং ইন্না, মিংশিংগী মশীং মতুং ইন্না, চহী কুন শুরবা অমসুং মদু হেল্লবা, লান শোক্নবা চৎপা ঙম্বা পূম্নমক;
\v 43 নপ্তালীগী শলাইদগী মশীং থীখ্রবা মখোয়দি লীশীং য়াঙ্খৈহুমদোইগা চামরিনি~।
\v 44 মৌশি, হারোন অমসুং ইস্রায়েলগী লুচিংবা নিপা তরানিথোইনা মাগী মাগী মপা মপুশিংগী ইমুংগী মহুৎ শিন্দুনা মীকোক থীখিবা মখোয় অদু অসিনি~।
\v 45 অসুম তৌনা ইস্রায়েল মচাশিংদগী মশীং থীখ্রবা মখোয় পূম্নমক অদুদি, মখোয়গী মপা মপুশিংগী ইমুং মনুংগী মতুং ইন্না, চহী কুন শুরবা অমসুং মদু হেল্লবা, ইস্রায়েলদা লান শোক্নবা চৎপা ঙম্বা পূম্নমক্নি;
\v 46 মশীং থীখ্রবা মখোয় পূম্নমক অদুদি লাখ তরুক্কা লীশীং অহুমগা চামঙা য়াঙ্খৈনি~।
\s1 লেবী মচাশিং মশীং থীবদা য়াওদবা
\p
\v 47 অদুবু মখোয়গী মরক্তা লেবী মচাশিংবুদি মখোয়গী মপা মপুশিংগী শলাই মতুং ইন্না মশীং থীখিদে~।
\v 48 মরমদি যেহোবানা মৌশিদা হায়রকই,
\v 49 “নহাক্না লেবীগী শলাইতবুদি মশীং থীরোইদবনি অমসুং ইস্রায়েল মচাশিংগী মরক্তা মখোয়গী মীকোক থীরোইদবনি;
\v 50 অদুবু নহাক্না লেবী মচাশিংবু সাক্ষীগী ফিশঙ, মদুগী পাত্র পূম্নমক অমসুং মদুগী পোৎ পূম্নমক পুনবা হাপকদবনি; মখোয়না ফিশঙ অমসুং মদুগী পোৎচৈ পূম্নমক পুগদবনি; অদুগা মখোয়না মদুদা থৌগল তৌগদবনি অমসুং ফিশঙগী মায়গৈ মরিমক্তা মখোয়গী লৈফম খনগদবনি~।
\v 51 ফিশঙ অদু হোংলমদাইদা লেবী মচাশিংনা মদু শীদোক্কদবনি: অদুগা ফিশঙ অদু খনগৎপা মতমদা লেবী মচাশিংনা মদু খনগৎকদবনি: অদুগা মদুগী মনাক্তা চঙশিল্লকপা লেবী নত্তবা মী অদু হাৎকদবনি~।
\v 52 অদুগা ইস্রায়েল মচাশিংনা মখোয়গী লৈফম খনগনি, মী খুদিংনা মাগী মাগী লৈফম মনাক্তা অমসুং মাগী মাগী ফীরানগী মনাক্তা মখোয়গী লান্মীশিং শীন্থুংনা লৈগনি~।
\v 53 অদুবু ইস্রায়েল মচাশিংগী মীয়ামগী মথক্তা মৈ হৌনা শাউবা লৈতনবা লেবী মচাশিংনা সাক্ষীগী ফিশঙগী অকোয়বদা লৈফম খনগদবনি; অদুগা লেবী মচাশিংনা সাক্ষীগী ফিশঙ ঙাক্কদবনি~।”
\v 54 অদুগা যেহোবানা মৌশিদা পীখিবা য়াথং পূম্নমক অদুগী মতুং ইন্না ইস্রায়েল মচাশিংনা তৌখি, অসুম্না মখোয়না তৌখি~।
\c 2
\s1 শলাইগী মতুং ইন্না ফিয়ূম খনবা
\p
\v 1 অদুগা যেহোবানা মৌশি অমসুং হারোন্দা ৱা ঙাঙদুনা হায়রকই,
\v 2 “ইস্রায়েল মচাশিংগী মী খুদিংনা মখোয়গী মপা মপুশিংগী খূদমগা লোয়ননা মশাগী ফীরান মনাক্তা লৈফম খনগদবনি; মখোয়না উনফম ফিয়ূমগী অকোয়বদা লাপ্তক্না লৈফম খনগদবনি~।
\v 3 অদুগা নোংপোক থংবা মায়গৈদা, নুমিৎ থোকফম্লোমদা যিহূদাগা লোয়নবা লান্মীশিংগী লৈফমগী ফীরান মতুং ইন্না মখোয়গী লৈফম খনগদবনি; অদুগা আম্মীনাদাবকী মচা নিপা নহশোন্না যিহূদা মচাশিংগী লুচিংবনি~।
\v 4 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং হুম্ফুতরা মরিগা চাতরুক্নি~।
\v 5 অদুগা মহাক্কা থংননা লৈফম খনবা মখোয়দি ইসাখারগী শলাই ওইগদবনি, অদুগা সূয়ারগী মচা নিপা নেথানেলনা ইসাখার মচাশিংগী লুচিংবনি~।
\v 6 মহাক্কী মশীং থীখ্রবা তেঙ্গোলগী লান্মী মশীং অদুদি লীশীং য়াঙ্খৈমরিগা চামরিনি~।
\v 7 মথংদা জেবূলূনগী শলাইনি, অদুগা হেলোনগী মচা নিপা এলীয়াবনা জেবূলূন মচাশিংগী লুচিংবনি~।
\v 8 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং য়াঙ্খৈতরেৎকা চামরিনি~।
\v 9 যিহূদাগী লৈফমদা মখোয়গী লান্মীশিংগা লোয়ননা মশীং থীখ্রবা পূম্নমক অদুদি লাখ অমগা লীশীং মরিফু তরুক্কা চামরিনি~। মখোয়না অহানবদা চৎকদবনি~।
\p
\v 10 “খা থংবা মায়গৈদা, মখোয়গী লান্মীশিংগী মতুং ইন্না রূবেনগী লৈফমগী ফীরান লৈগদবনি, অদুগা শদেয়ূরগী মচা নিপা এলীযূরনা রূবেন মচাশিংগী লুচিংবনি~।
\v 11 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং নিফুতরুক্কা চামঙানি~।
\v 12 অদুগা মহাক্কা থংননা লৈফম খনগদবা মখোয়দি শিমিয়োনগী শলাইনি, অদুগা সূরীশাদ্দায়গী মচা নিপা শলূমীয়েলনা শিমিয়োন মচাশিংগী লুচিংবনি~।
\v 13 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং য়াঙ্খৈমাপনগা চাহুম্নি~।
\v 14 অদুদগী গাদকী শলাই, অদুগা দূয়েলগী মচা নিপা এলীয়াসাফনা গাদ মচাশিংগী লুচিংবনি~।
\v 15 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং নিফুমঙাগা চাতরুক য়াঙ্খৈনি~।
\v 16 রূবেনগী লৈফমদা মখোয়গী লান্মীশিংগা লোয়ননা মশীং থীখ্রবা পূম্নমক অদুদি লাখ অমগা লীশীং য়াঙ্খৈমাথোইগা চামরি য়াঙ্খৈনি~। মখোয়না অনীশুবদা চৎকদবনি~।
\p
\v 17 “অদুদগী উনফম ফিয়ূম্না লেবী মচাশিংগী কাঙবুগা অতোপ্পা কাঙবুশিংগী ময়ায়দা লৈদুনা চৎকদবনি; মখোয়না লৈফম খনখিবা অদুগুম্না মখোয়না চৎকদবনি, মী খুদিংনা মাগী মাগী লৈফমদা মখোয়গী ফীরান মনাক্তা চৎকদবনি~।
\p
\v 18 “নোংচুপ থংবা মায়গৈদা মখোয়গী লান্মীশিংগী মতুং ইন্না ইফ্রায়িমগী লৈফমগী ফীরান লৈগনি, অদুগা আম্মীহূদকী মচা নিপা এলীশমানা ইফ্রায়িম মচাশিংগী লুচিংবনি~।
\v 19 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং নিফুগা চামঙানি~।
\v 20 অদুগা মহাক্কী মনাক্তা মনাসেগী শলাই লৈগদবনি, অদুগা পেদাহসূরগী মচা নিপা গমালীয়েলনা মনাসে মচাশিংগী লুচিংবনি~।
\v 21 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং কুন্থ্রানিথোইগা চনীনি~।
\v 22 অদুদগী বেনজামিনগী শলাই লৈগদবনি, গিদিয়োনীগী মচা নিপা অবীদান্না বেনজামিন মচাশিংগী লুচিংবনি~।
\v 23 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং কুন্থ্রামঙাগা চামরিনি~।
\v 24 ইফ্রায়িমগী লৈফমদা মখোয়গী লান্মীশিংগা মশীং থীখ্রবা পূম্নমক অদুদি লাখ অমগা লীশীং নিপানগা চামনি~। অদুগা মখোয়না অহুমশুবদা চৎকদবনি~।
\p
\v 25 “অৱাং থংবা মায়গৈদা মখোয়গী লান্মীশিংগী মতুং ইন্না দানগী লৈফমগী ফীরান লৈগদবনি, অদুগা আম্মীশাদ্দায়গী মচা নিপা অহীয়েজরনা দান মচাশিংগী লুচিংবনি~।
\v 26 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং হুম্ফুনিথোইগা চাতরেৎনি~।
\v 27 অদুগা মহাক্কী মনাক্তা লৈফম খনবা মখোয় অদুদি অশেরগী শলাই ওইগদবনি, অদুগা ওক্রানগী মচা নিপা পাগীয়েলনা অশের মচাশিংগী লুচিংবনি~।
\v 28 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং নিফুমাথোইগা চামঙানি~।
\p
\v 29 “অদুদগী নপ্তালীগী শলাই লৈগদবনি, অদুগা এনানগী মচা নিপা অহীরানা নপ্তালী মচাশিংগী লুচিংবা ওইগদবনি~।
\v 30 অদুগা মহাক্কী মশীং থীখ্রবা তেঙ্গোলগী লান্মী মশীং অদুদি লীশীং য়াঙ্খৈহুমদোইগা চামরিনি~।
\v 31 দানগী লৈফমদা মশীং থীখ্রবা মখোয় পূম্নমক অদুদি লাখ অমগা লীশীং য়াঙ্খৈতরেৎকা চাতরুক্নি~। মখোয়না মখোয়গী ফীরানগা খ্বাইগী তুংদা চৎকদবনি~।”
\p
\v 32 মখোয় অসি মখোয়গী মপা মপুশিংগী ইমুং মনুংগী মতুং ইন্না ইস্রায়েল মচাশিংগী মশীং থীখ্রবা অদুনি~। মখোয়গী তেঙ্গোলশিং য়াওনা লৈফমশিংদগী মশীং থীখ্রবা মখোয় পূম্নমক অদুদি লাখ তরুক্কা লীশীং অহুমগা চামঙা য়াঙ্খৈনি~।
\v 33 অদুবু যেহোবানা মৌশিদা পীখিবা য়াথং অদুগী মতুং ইন্না ইস্রায়েল মচাশিংগী মরক্তা লেবী মচাশিংদি মশীং থীখিদে~।
\v 34 যেহোবানা মৌশিদা পীখিবা য়াথং পূম্নমক অদুগী মতুং ইন্না ইস্রায়েল মচাশিংনা তৌখি; মখোয়না মখোয়গী ফীরান মনাক্তা ফিয়ূম খনখি~। অদুগা মাগী মাগী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মখোয়না চৎখি~।
\c 3
\s1 পুরোহিৎশিং
\p
\v 1 যেহোবানা সীনায় চীংদা মৌশিগা ৱা ঙাঙনখিবা মতমদা হারোন অমসুং মৌশিগী মীরোনশিংদি অসিনি~।
\v 2 হারোনগী মচা নিপাশিংগী মমিংশিংদি অসিনি: অহানবা পোকপা নাদাব অমসুং অবীহূ, এলিয়েজর অমসুং ইথামার~।
\v 3 মখোয় অসিদি অভিষেক তৌখ্রবা পুরোহিৎশিং অমসুং পুরোহিৎকী থবক তৌননবা হারোন্না কত্থোকখ্রবা, মহাক্কী মচা নিপাশিং অদুগী মমিংশিংনি~।
\v 4 অদুগা নাদাব অমসুং অবীহূনা সীনায়গী লমহাঙদা যেহোবাগী মাঙদা কৎহৈদবা মৈ কৎপা মতমদা, মখোয় যেহোবাগী মাঙদা শিখি, মখোয়গী মচাশিং পোকখিদে~। অদুনা এলিয়েজর অমসুং ইথামারনা মখোয়গী মপা হারোনগী মাঙদা পুরোহিৎকী থবক তৌরম্মী~।
\p
\v 5 যেহোবানা মৌশিদা ৱা ঙাঙদুনা হায়রকই,
\v 6 “লেবীগী শলাইবু নক্না পুশিল্লকউ অমসুং পুরোহিৎ হারোনগী থৌগল তৌনবা মহাক্কী মাঙদা মখোয়বু লেপহল্লু~।
\v 7 অদুগা ফিয়ূমদা থৌগল তৌননবা, উনফম ফিয়ূমগী মাঙদা মহাক্কী অমসুং মীয়াম অপূম্বগী থৌদাং অদু মখোয়না তৌগনি~।
\v 8 অদুগা ফিয়ূমদা থৌগল তৌননবা, উনফম ফিশঙগী পোৎচৈ পূম্নমক্কী অমসুং ইস্রায়েল মচাশিংগী থৌদাং অদু মখোয়না তৌগনি~।
\v 9 অদুগা নহাক্না লেবী মচাশিংবু হারোন অমসুং মহাক্কী মচা নিপাশিংদা পীগনি; মখোয়দি ইস্রায়েল মচাশিংগী মরক্তগী মঙোন্দা পূমপী পীথোক্লবনি~।
\v 10 অদুগা নহাক্না হারোন অমসুং মহাক্কী মচা নিপাশিংবু মখোয়গী পুরোহিৎকী থবক অদু তৌননবা হাপকনি; অদুবু মনাক্তা চঙশিল্লকপা লেবী নত্তবা মী অদু হাৎকদবনি~।”
\v 11 অদুগা যেহোবানা মৌশিদা ৱা ঙাঙদুনা হায়রকই,
\v 12 “ঐনা, য়েংউ, ঐনা ইস্রায়েল মচাশিংগী মরক্তা অঙাং খাউদগী তারকপা অহানবা পোকপা পূম্নমক্কী মহুত্তা, ইস্রায়েল মচাশিংগী মরক্তগী লেবী মচাশিংবু লৌরবনি~। মরম অদুনা লেবী মচাশিংদি ঐগী ওইগদবনি,
\v 13 মরমদি অহানবা পোকপা পূম্নমক ঐগীনি~। ঐনা ইজিপ লৈবাক্তা অহানবা পোকপা পূম্নমক্তা খূৎ থাখিবা নুমিৎ অদুদা ঐনা ইস্রায়েলদা মী অমসুং শাগী অহানবা পোকপা পূম্নমক ঐগীদমক খাইদোকখ্রবনি~। মখোয় ঐগী ওইগদবনি: ঐদি যেহোবানি~।”
\p
\v 14 অদুগা যেহোবানা ৱা ঙাঙদুনা সীনায়গী লমহাঙদা মৌশিদা হায়রকই,
\v 15 “লেবী মচাশিংবু মখোয়গী মপা মপুশিংগী ইমুং মনুংগী অমসুং মখোয়গী শাগৈশিংগী মতুং ইন্না মশীং থীয়ু; থা অমা অমসুং থা অমদগী হেল্লবা নিপা খুদিং নহাক্না মশীং থীগনি~।”
\v 16 যেহোবানা মৌশিদা য়াথং পীখিবগুম্না, মহাক্না যেহোবাগী ৱা মতুং ইন্না মখোয়বু মশীং থীখি~।
\v 17 মখোয় অসিদি মখোয়গী মমিং মতুং ইন্না লেবীগী মচা নিপাশিংনি: গেরেশোন, কোহাৎ অমসুং মেরারী~।
\v 18 মখোয় অসিদি মখোয়গী শাগৈশিংগী মতুং ইন্না গেরেশোনগী মচা নিপাশিংগী মমিংশিংনি: লিবনী অমসুং শিমী~।
\v 19 অদুগা মখোয়গী শাগৈশিংগী মতুং ইন্না কোহাৎকী মচা নিপাশিংদি অসিনি: আম্রাম, যিসহার, হেব্রোন অমসুং উজীয়েল~।
\v 20 অদুগা মখোয়গী শাগৈশিংগী মতুং ইন্না মেরারীগী মচা নিপাশিংদি অসিনি: মাহলী অমসুং মূশী~। মখোয় অসি মখোয়গী মপা মপুশিংগী ইমুং মনুংগী মতুং ইন্না লেবী মচাশিংগী শাগৈশিংনি~।
\v 21 গেরেশোন্দগী লিবনী মচাশিংগী শাগৈ অমসুং শিমী মচাশিংগী শাগৈ থোকখি; মখোয় অসি গেরেশোন মচাশিংগী শাগৈশিংনি~।
\v 22 থা অমা অমসুং থা অমদগী হেল্লবা নিপা পূম্নমক্কী মশীং মতুং ইন্না, মখোয়গী মশীং থীখ্রবা মখোয় অদুদি লীশীং তরেৎকা চামঙানি~।
\v 23 গেরেশোন মচাশিংগী শাগৈশিংনা নোংচুপ্লোমদা ফিশঙগী মনীংদা লৈফম খনগদবনি~।
\v 24 অদুগা লাএলগী মচা নিপা এলীয়াফনা গেরেশোন মচাশিংগী মপাগী ইমুং মনুংগী লুচিংবা ওইগনি~।
\p
\v 25 উনফম ফিয়ূমদা গেরেশোনগী মচা নিপাশিংগী থৌদাংশিংদি ফিশঙ, ফিয়ূম অদুগী কূপ্নবা অমসুং উনফম ফিয়ূমগী চঙফমগী ফিখন,
\v 26 শূমাঙগী ফিখনশিং, ফিশঙ অমসুং লাৎনপূংগী অকোয়বদা লৈবা শূমাঙগী চঙফমগী ফিখন অমসুং মদুগী থৌরীশিং, মখোয় অদুগা মরী লৈনবা থবক পূম্নমক্নি~।
\p
\v 27 কোহাত্তগী আম্রাম মচাশিংগী শাগৈ, যিসহারগী মচাশিংগী শাগৈ, হেব্রোন্দা লৈবশিংগী শাগৈ অমসুং উজীয়েল মচাশিংগী শাগৈ থোকখি; মখোয় অসিদি কোহাৎকী মচাশিংগী শাগৈশিংনি~।
\v 28 থা অমা অমসুং থা অমদগী হেল্লবা নিপা পূম্নমক্কী মশীংদি লীশীং নিপানগা চাতরুক্নি~। মখোয়না অশেংবা মফম অদুগী থৌদাং অদু তৌই~।
\v 29 কোহাৎকী মচা নিপাশিংগী শাগৈশিংনা ফিশঙগী খা থংবা নাকন্দা লৈফম খনগনি~।
\v 30 অদুগা উজীয়েলগী মচা নিপা এলীসাফান্না কোহাৎকী মচাশিংগী শাগৈশিংগী মপাগী ইমুং মনুংগী লুচিংবা ওইগনি~।
\v 31 অদুগা মখোয়গী থৌদাংদি উপু, টেবল, থাউমৈ মখোঙ, লাৎনপূংশিং, মখোয়না থৌগল তৌবদা শিজিন্নবা অশেংবা মফমগী পাত্রশিং, ফিখন অমসুং মদুগা মরী লৈনবা থবক পূম্নমক ওইগনি~।
\v 32 অদুগা পুরোহিৎ হারোনগী মচা নিপা এলিয়েজরনা লেবী মচাশিংগী লুচিংবশিংগী মকোক ওইগনি অমসুং অশেংবা মফম অদুগী থৌদাং পাঙথোক্লিবা মখোয়বু য়েংশিনগনি~।
\p
\v 33 মেরারীদগী মাহলী মচাশিংগী শাগৈ অমসুং মূশী মচাশিংগী শাগৈ থোকখি; মখোয় অসি মেরারীগী শাগৈশিংনি~।
\v 34 অদুগা থা অমা অমসুং থা অমদগী হেল্লবা নিপা পূম্নমক্কী মশীং মতুং ইন্না, মখোয়গী মশীং থীখ্রবা মখোয় অদুদি লীশীং তরুক্কা চনীনি~।
\v 35 অদুগা অবীহেলগী মচা নিপা সূরীয়েলনা মেরারীগী শাগৈশিংগী মপাগী ইমুং মনুংগী লুচিংবনি~। মখোয়না ফিশঙগী অৱাং থংবা নাকন্দা লৈফম খনগনি~।
\v 36 অদুগা মেরারীগী মচা নিপাশিংদা শিন্নখিবা থৌদাংদি ফিশঙগী উপাকশিং, মদুগী মচৈশিং, মদুগী য়ূম্বীশিং, মদুগী ফম্বাকশিং, মদুগী খূৎশূ খূৎলাই পূম্নমক অমসুং মদুদা থৌগল তৌবদা চঙবা পূম্নমক,
\v 37 শূমাঙগী অকোয়বদা লৈবা য়ূম্বীশিং, মখোয়গী ফম্বাকশিং, উচুপশিং অমসুং মখোয়গী থৌরীশিং অদুগা মরী লৈনবা থবক পূম্নমক ওইগনি~।
\p
\v 38 অদুবু ফিশঙগী মমাঙদা নোংপোক্লোমদা, হায়বদি উনফম ফিয়ূমগী মমাঙদা নুমিৎ থোকফম্লোমদা লৈফম খনবা মখোয় অদুদি, ইস্রায়েল মচাশিংগী থৌদাংগীদমক অশেংবা মফমগী থৌদাং পাঙথোক্লিবা মৌশি, হারোন অমসুং মহাক্কী মচা নিপাশিং ওইগনি; অদুবু মনাক্তা চঙশিল্লকপা লেবী নত্তবা মী অদু হাৎকদবনি~।
\v 39 মৌশি অমসুং হারোন্না যেহোবাগী য়াথংদগী লেবী মচাশিংবু মখোয়গী শাগৈগী মতুং ইন্না মশীং থীখি~। থা অমা অমসুং থা অমদগী হেল্লবা নিপা পূম্নমক্কী মশীংদি লীশীং কুন্নিথোইনি~।
\p
\v 40 যেহোবানা মৌশিদা হায়খি, “ইস্রায়েল মচাশিংগী মরক্তা থা অমা অমসুং থা অমদগী হেল্লবা অহানবা পোকপা নিপা পূম্নমক মশীং থীয়ু অমসুং মখোয়গী মমিংশিং লৌ~।
\v 41 অদুগা ঐদি যেহোবানি, ঐগীদমক নহাক্না ইস্রায়েল মচাশিংগী মরক্তা অহানবা পোকপা পূম্নমক্কী মহুত্তা লেবী মচাশিং, অদুগা ইস্রায়েল মচাশিংগী শা শনগী মরক্তা অহানবা পোকপা পূম্নমক্কী মহুত্তা লেবী মচাশিংগী শা শন লৌগনি~।”
\v 42 যেহোবানা মৌশিদা পীখিবা য়াথংগী মতুং ইন্না, মহাক্না ইস্রায়েল মচাশিংগী অহানবা পোকপা পূম্নমক মশীং থীখি~।
\v 43 অদুগা থা অমা অমসুং থা অমদগী হেল্লবা অহানবা পোকপা নিপা পূম্নমক, মখোয়গী মিংগী মশীং মতুং ইন্না মশীং থীখ্রবা মখোয় অদুদি লীশীং কুন্নিথোই চনী হুম্ফুতরাহুমদোইনি~।
\p
\v 44 যেহোবানা ৱা ঙাঙদুনা মৌশিদা হায়রকই,
\v 45 “ইস্রায়েল মচাশিংগী অহানবা পোকপা পূম্নমক্কী মহুত্তা লেবী মচাশিংবু অমসুং মখোয়গী শা শনগী মহুত্তা লেবী মচাশিংগী শা শন লৌ~। অদুগা লেবী মচাশিংদি ঐগী ওইগদবনি: ঐদি যেহোবানি~।
\v 46 অদুগা লেবী মচাশিংদগী হেন্না মশীং য়াম্বা ইস্রায়েল মচাশিংগী অহানবা পোকপা চনী হুম্ফুতরাহুমদোই অদুবু হন্দোকপিননবা,
\v 47 নহাক্না নিপা অমমমদগী \f + \fr 3:47 \fk শেকেল: \ft অমসি গ্রাম 11.5 নি~।\f*শেকেল মঙা মঙা লৌগনি অমসুং নহাক্না মদু অশেংবা মফমগী শেকেলগী মতুং ইন্না লৌগনি~। শেকেল অমগা \f + \fr 3:47 \fk গেরা: \ft গেরা অমসি গ্রাম 0.6 রোম্নি~।\f*গেরা কুনগা মান্নৈ~।
\v 48 অদুগা মখোয়গী অহেনবা মশীং অদু হন্দোকপিনবা নহাক্না শেন অদু হারোন অমসুং মহাক্কী মচা নিপাশিংদা পীগনি~।”
\v 49 লেবী মচাশিংনা হন্দোকপিখ্রবা মখোয় অদুগী মথক্তা, মখোয়গী অহেনবা মশীং অদুদগী মৌশিনা হন্দোকমল অদু লৌখি~।
\v 50 মহাক্না ইস্রায়েল মচাশিংগী অহানবা পোকপশিংদগী শেন অদু লৌখি: অশেংবা মফমগী শেকেলগী মতুং ইন্না শেকেল লীশীং অমগা চহুম হুম্ফুমঙানি~।
\v 51 অদুগা যেহোবানা মৌশিদা পীখিবা য়াথংগী মতুং ইন্না, হায়বদি যেহোবাগী ৱা মতুং ইন্না হন্দোকপিবগী শেন অদু মৌশিনা হারোন অমসুং মহাক্কী মচা নিপাশিংদা পীখি~।
\c 4
\s1 কোহাৎ মচাশিংগী থবক
\p
\v 1 অদুগা যেহোবানা ৱা ঙাঙদুনা মৌশি অমসুং হারোন্দা হায়রকই,
\v 2 “লেবীগী মচা নিপাশিংগী মরক্তগী কোহাৎকী মচা নিপাশিংগী অপূনবা মশীং অদু মখোয়গী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মীকোক থীয়ু,
\v 3 চহী কুন্থ্রাদগী চহী য়াঙ্খৈ ফাওবগী মনুংদা লৈবা মখৈদি উনফম ফিয়ূমদা থৌগল তৌনবা থবক শূবা য়াওবা ঙম্বশিংনি~।
\v 4 কোহাৎকী মচা নিপাশিংগী থৌগলদি উনফম ফিয়ূমদা খ্বাইদগী অশেংবা পোৎশিংগী মরমদনি~।
\p
\v 5 “অদুগা লৈফম অদু চৎখৎপা মতমদা, হারোন অমসুং মহাক্কী মচা নিপাশিংনা লাক্কনি, অদুগা মখোয়না খল্লিবা ফিখন অদু লৌথোক্লগা সাক্ষীগী উপু অদু কূপশিনগনি~।
\v 6 অদুগা মদুগী মথক্তা \f + \fr 4:6 \fk তহশ: \ft শা অসিগী মশক চপ চানা খঙদে~। \f*তহশ মঊনগী কূপ্নবা অদু থমগনি অমসুং য়াম্না শংবান্নবা ফিনা মদুগী মথক্তা শন্দোক্কনি অমসুং মদুগী পাবোৎচৈশিং অদু পানশিনগনি~।
\p
\v 7 “অদুগা অউৎ তলগী টেবল মথক্তা মখোয়না শংবান্নবা ফি শন্দোক্কনি অমসুং মদুগী মথক্তা পূখমশিং, খাবৈশিং, তেঙ্গোৎশিং অমসুং থক্নবগী কৎনপোৎ হৈথনবগী পাত্র অদু থমগনি; অদুগা ইতৎতত্তনা অউৎ-তল মদুদা লৈগনি~।
\v 8 অদুগা মখোয়না ঙাংশং ঙাঙবা ফিনা মখোয়গী মথক্তা শন্দোক্লগা তহশ মঊনগী কূপ্নবা পোৎ অদুনা মদুমক কূপকনি অমসুং মদুগী পাবোৎচৈশিং অদু পানশিনগনি~।
\v 9 অদুগা মখোয়না শংবান্নবা ফি লৌদুনা থাউমৈ থান্নবা থাউমৈ মখোঙ, মদুগী থাউমৈশিং, চেগপশিং, তান্থি পূখমশিং অমসুং মখোয়না থাউমৈ মখোঙগী থৌগল তৌবদা শিজিন্নবা থাউগী পাত্র পূম্নমক কূপশিনগনি~।
\v 10 অদুগা মখোয়না মদু অমসুং মদুগী পাত্র পূম্নমক তহশ মঊন্না কূপ্লিবা অদুগী মনুংদা থমগনি, অদুগা মদু পাবোৎচৈদা থমগনি~।
\v 11 অদুগা মখোয়না শংবান্নবা ফি অদু সনাগী লাৎনপূং মথক্তা তিংথোক্কনি, মদু তহশ মঊনগী কূপ্নবা অদুনা কূপশিনগনি, অদুগা মখোয়না মদুগী পাবোৎচৈশিং অদু পানশিনগনি~।
\v 12 অদুগা মখোয়না অশেংবা মফমদা থৌগল তৌবদা শিজিন্নবা থৌগলগী পাত্র পূম্নমক লৌগনি অমসুং মখোয় অদু শংবান্নবা ফিদা থম্লগা তহশ মঊনগী কূপ্নবা অদুনা মখোয় অদু কূপশিনগনি অমসুং মদু পাবোৎচৈদা থমগনি~।
\v 13 অদুগা মখোয়না লাৎনপূংদগী উৎ অদু লৌথোক্কনি অমসুং মদুগী মথক্তা মঙ্গ‍্রা মচুগী ফিনা কূপশিনগনি~।
\v 14 অদুগা মখোয়না থৌগল তৌবদা শিজিন্নবা পাত্র পূম্নমক, হায়বদি মেক্রুক থানবা কম্বিশিং, শাথিঞ্জৈশিং, খাবৈশিং, তেঙ্গোৎশিং অমসুং লাৎনপূংগী পাত্র পূম্নমক অদু মদুগী মথক্তা থমগনি, অদুগা মখোয়না মদুগী মথক্তা তহশ মঊনগী কূপ্নবা অদু তিংথোক্কনি অমসুং মদুগী পাবোৎচৈশিং অদু পানশিনগনি~।
\v 15 অদুগা লৈফম অদু চৎখৎলমদাইদা, হারোন অমসুং মহাক্কী মচা নিপাশিংনা অশেংবা পোৎচৈ অমসুং অশেংবা মফমগী পাত্র পূম্নমক কূপশিনবা লোইরবদা, কোহাৎ মচাশিংনা মদু পুনবা লাক্কনি; অদুবু মখোয়না অশেংবা পোৎ অমতা শোক্লোইদবনি, নৎত্রবদি মখোয় শিগনি~। মখোয় অসি কোহাৎকী মচা নিপাশিংনা পুগদবা উনফম ফিয়ূমদা লৈবা পোৎশিংনি~।
\p
\v 16 “অদুগা পুরোহিৎ হারোনগী মচা নিপা এলিয়েজরগী থবক্তি থাউমৈগীদমক থাউ, মনম নুংশিবা মেক্রুক, নুমিৎ খুদিংগী মহৈ মরোংগী কৎনপোৎ, অভিষেক্কী থাউ, ফিশঙ অপূম্বা, মদুগী মনুংদা লৈবা পূম্নমক, অশেংবা মফম অমসুং মদুগী পাত্র পূম্নমক য়েংশিনবনি~।”
\p
\v 17 অদুগা যেহোবানা ৱা ঙাঙদুনা মৌশি অমসুং হারোন্দা হায়রকই,
\v 18 “নখোয়না লেবী মচাশিংগী মরক্তগী কোহাৎ মচাশিংগী শাগৈশিংগী শলাই মাঙহনগনু~।
\v 19 মখোয়না খ্বাইদগী শেংবা পোৎশিংগী মনাক্তা চঙশিল্লকপা মতমদা, মখোয় শিদনবা অদুবু হিংনবা মখোয়দা অসুম্না তৌ: হারোন অমসুং মহাক্কী মচা নিপাশিংনা মনুংদা চঙদুনা মখোয় মী খুদিংবু মাগী মাগী থবক অমসুং মাগী মাগী পোৎলূম পুনবা হাপকনি~।
\v 20 অদুগা অশেংবা পোৎশিং অদু লোইশিল্লিঙৈদা মখোয়না মিৎকুপ অমা ফাওবা য়েংনবা চঙলোইদবনি, অদু নৎত্রবদি মখোয় শিগনি~।”
\s1 গেরেশোন মচাশিংগী থবক
\p
\v 21 যেহোবানা ৱা ঙাঙদুনা মৌশিদা হায়রকই,
\v 22 “গেরেশোনগী মচা নিপাশিংগী মপা মপুশিংগী ইমুং মনুং অমসুং মখোয়গী শাগৈশিংগী মতুং ইন্না অপূনবা মীকোক থীয়ু,
\v 23 চহী কুন্থ্রাদগী চহী য়াঙ্খৈ ফাওবগী মনুংদা লৈবা মখোয়গী মশীং থীগনি, মখোয় পূম্নমক্তি উনফম ফিয়ূমগী থবক তৌনবা থবক শূবা য়াওবা ঙম্বশিংনি~।
\v 24 গেরেশোন মচাশিংগী শাগৈশিংগী থবক্তি থৌগল তৌবা অমসুং পোৎলূম পুবনি~।
\v 25 মখোয়না ফিশঙগী ফিখন, উনফম ফিয়ূম, মদুগী কূপ্নবা পোৎ, মদুগী মথক্তা লৈবা তহশ মঊনগী কূপ্নবা পোৎ অমসুং উনফম ফিয়ূমগী চঙফমগী ফিখন,
\v 26 অমসুং শূমাঙগী ফিখনশিং, ফিশঙ অমসুং লাৎনপূংগী অকোয়বদা লৈবা শূমাঙগী থোঙজাউগী চঙফমগী ফি, মখোয়গী থৌরীশিং, মখোয়গী থৌগল তৌনবা খূৎশূ খূৎলাইশিং অমসুং মখোয়গীদমক শাখিবা পূম্নমক পুগনি: অসুম্না মখোয়না থৌগল তৌগনি~।
\v 27 হারোন অমসুং মহাক্কী মচা নিপাশিংগী য়াথং মতুং ইন্না মখোয়গী পোৎলূম অমসুং থৌগল পূম্নমক্তা গেরেশোন মচাশিংগী মচা নিপাশিংনা থৌগল পূম্নমক তৌগনি, অদুগা মখোয়গী পোৎলূম পুবগী থৌদাং পূম্নমক নখোয়না মখোয়দা শিন্নগনি~।
\v 28 মসি গেরেশোনগী মচা নিপাশিংগী শাগৈশিংনা উনফম ফিয়ূমদা থৌগল তৌগদবা অদুনি; অদুগা মখোয়গী থৌদাংশিংদি পুরোহিৎ হারোনগী মচা নিপা ইথামারগী মখাদনি~।
\s1 মেরারী মচাশিংগী থবক
\p
\v 29 “মেরারী মচা নিপাশিংগীদি, নহাক্না মখোয়গী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মখোয়বু মশীং থীগনি,
\v 30 চহী কুন্থ্রাদগী চহী য়াঙ্খৈ ফাওবগী মনুংদা লৈবা মখোয়বু নহাক্না মশীং থীগনি, মখোয় অদুদি উনফম ফিয়ূমগী থবক তৌনবা থবক শূবদা য়াওবা ঙম্বশিংনি~।
\v 31 অদুগা উনফম ফিয়ূমদা মখোয়গী থৌগল পূম্নমক্কী মতুং ইন্না মখোয়গী পোৎলূমগী থৌদাংদি অসিনি: ফিশঙগী উপাকশিং, মদুগী মচৈশিং, মদুগী য়ূম্বীশিং অমসুং মদুগী ফম্বাকশিং,
\v 32 অদুগা অকোয়বদা লৈবা শূমাঙগী য়ূম্বীশিং, মখোয়গী ফম্বাকশিং, উচুপশিং, থৌরীশিং, মখোয়গী খূৎশূ খূৎলাইশিংগা মরী লৈনবা মখোয়গী থৌগল পূম্নমক; অদুগা নখোয়না মখোয়গী মিং পন্দুনা মানা মানা পুগদবা পোৎচৈশিং শিন্নগদবনি~।
\v 33 মসি উনফম ফিয়ূমদা, মখোয়গী থৌগল পূম্নমক্কী মতুং ইন্না মেরারীগী মচা নিপাশিংগী শাগৈশিংনা পুরোহিৎ হারোনগী মচা নিপা ইথামারগী মখাদা থৌগল তৌগদবা অদুনি~।”
\s1 লেবী মচাশিংগী মশীং থীবা
\p
\v 34 মৌশি, হারোন অমসুং মীয়ামগী লুচিংবশিংনা কোহাৎ মচাশিংগী মচা নিপাশিংবু মখোয়গী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মশীং থীখি,
\v 35 চহী কুন্থ্রাদগী চহী য়াঙ্খৈ ফাওবগী মনুংদা লৈবা মখোয় অদুদি উনফম ফিয়ূমগী থবক তৌনবগীদমক থবক শূবা য়াওবা ঙম্বশিংনি~।
\v 36 অদুগা মখোয়গী শাগৈশিংগী মতুং ইন্না মশীং থীখ্রবা মখোয় অদুদি লীশীং অনীগা চাতরেৎ য়াঙ্খৈনি~।
\v 37 যেহোবানা মৌশিগী মপান্না য়াথং পীখিবগী মতুং ইন্না মৌশি অমসুং হারোন্না মশীং থীখিবা, উনফম ফিয়ূমদা থৌগল তৌগদবা খুদিংমক, কোহাৎ মচাশিংগী শাগৈশিংগী মশীং থীখিবা মখোয় অদুদি অসিনি~।
\v 38 অদুগা গেরেশোনগী মচা নিপাশিংবু মখোয়গী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মশীং থীখি,
\v 39 চহী কুন্থ্রাদগী চহী য়াঙ্খৈ ফাওবগী মনুংদা লৈবা মখোয় অদুদি উনফম ফিয়ূমগী থবক তৌনবগীদমক থবক শূবা য়াওবা ঙম্বশিংনি~।
\v 40 মখোয়গী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মশীং থীখ্রবা মখোয় অদু লীশীং অনীগা চাতরুক কুন্থ্রানি~।
\v 41 যেহোবাগী য়াথং মতুং ইন্না মৌশি অমসুং হারোন্না মশীং থীখিবা, উনফম ফিয়ূমদা থৌগল তৌরিবা খুদিংমক, গেরেশোনগী মচা নিপাশিংগী শাগৈশিংগী মশীং থীখিবা মখোয় অদুদি অসিনি~।
\p
\v 42 অদুগা মেরারীগী মচা নিপাশিংগী শাগৈশিং, মখোয়গী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মশীং থীখি,
\v 43 চহী কুন্থ্রাদগী চহী য়াঙ্খৈ ফাওবগী মনুংদা লৈবা মখোয় অদুদি উনফম ফিয়ূমদা থবক তৌনবগীদমক থবক শূবা য়াওবা ঙম্বশিংনি~।
\v 44 মখোয়গী শাগৈগী মতুং ইন্না মশীং থীখ্রবা মখোয় অদুদি লীশীং অহুমগা চনীনি~।
\v 45 যেহোবানা মৌশিগী মপান্না পীখিবা ৱাগী মতুং ইন্না মৌশি অমসুং হারোন্না মশীং থীখিবা মেরারীগী মচা নিপাশিংগী শাগৈশিংগী মীশিংদি অসিনি~।
\v 46 অদুগা মৌশি, হারোন অমসুং ইস্রায়েলগী লুচিংবশিংনা লেবী মচাশিংবু মখোয়গী শাগৈশিং অমসুং মখোয়গী মপা মপুশিংগী ইমুং মনুংগী মতুং ইন্না মশীং থীখি,
\v 47 চহী কুন্থ্রাদগী চহী য়াঙ্খৈ ফাওবগী মনুংদা লৈবা মখোয় অদুদি উনফম ফিয়ূমদা থবক তৌনবা থবক শূবা য়াওবা ঙম্বশিংনি~।
\v 48 মখোয়গী মশীং থীখ্রবা মখোয় অদুদি লীশীং নিপানগা চামঙা মরিফুনি~।
\v 49 যেহোবানা মৌশিদা য়াথং পীখিবগী মতুং ইন্না, মখোয় খুদিং মাগী মাগী থৌগল তৌনবা অমসুং মাগী মাগী পোৎলূম পুনবা মখোয়বু মশীং থীখি; অসুম্না যেহোবানা মৌশিদা য়াথং পীখিবা মতুং ইন্না, মহাক্না মখোয়বু মশীং থীখি~।
\c 5
\s1 শেংদবা মীশিং
\p
\v 1 অদুগা যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংনা কুষ্টী থুংবা খুদিংবু, ঈ-নাই তাবা খুদিংবু অমসুং মী অশিবা মশানা মাংহনবা মী খুদিংবু লৈফমদগী থাদোকখিনবা য়াথং পীয়ু~।
\v 3 নখোয়না নিপা ওইরবসু নুপী ওইরবসু মখোয়বু মপান্দা থমগদবনি; নখোয়না মখোয়বু লৈফমগী ৱাংমদা থমগদবনি~। ঐনা মখোয়গী লৈফমশিংগী মরক্তা লৈরিবা মখোয়গী লৈফমশিং মখোয়না মাংহল্লোইদবনি~।”
\v 4 অদুগা ইস্রায়েল মচাশিংনা অদুম্না তৌখি অমসুং মখোয়বু লৈফমগী ৱাংমদা থমখি; যেহোবানা মৌশিদা হায়খিবা অদুগুম্না, ইস্রায়েল মচাশিংনা তৌখি~।
\s1 পাপ হায়দোকচবা
\p
\v 5 অদুগা যেহোবানা ৱা ঙাঙদুনা মৌশিদা হায়রকই,
\v 6 “ইস্রায়েল মচাশিংদা হায়য়ু, ‘মীওইবনা তৌবা পাপ অমা নিপা নৎত্রগা নুপী অমনা তৌদুনা যেহোবাগী মফমদা থাজবা য়াদবা ওইরবদি, মী অদু মরান লৈরে,
\v 7 অদুদগী মহাক্না তৌখ্রবা মপাপ অদু মহাক্না হায়দোকচগনি~। অদুগা মহাক্না মরানগীদমক মহাক্না মপূঙ ফানা শিংগনি অমসুং মদুগী শরূক মঙাগী অমা মদুদা হাপচিনগনি, অদুগা মহাক্না অরানবা তৌখিবা মঙোন্দা মদু পীগনি~।
\v 8 অদুবু করিগুম্বা মরান অদুগীদমক শিংবদা লৌনবা মী অদুগী নক্নবা মরী মতা লৈত্রবদি, মরান অদুগীদমক শিংবা অদু পুরোহিৎকীদমক যেহোবাগী মফমদা শিংসনু~। মসি মহাক্কীদমক \f + \fr 5:8 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌবগী প্রায়শ্চিত্তগী য়াউ লাবা অদুগী মথক্তনি~।
\v 9 অদুগা ইস্রায়েল মচাশিংনা পুরোহিত্তা পুরকপা মখোয়গী অশেংবা পোৎ পূম্নমক্কী কৎনপোৎ খুদিংমক মহাক্কী ওইগনি~।
\v 10 অদুগা মী খুদিংগী অশেংবা খূদোনশিং অদু মহাক্কী ওইগনি; কনাগুম্বা মী অমনা পুরোহিত্তা পীবা অদু পুরোহিৎকী ওইগনি~।’ ”
\s1 থাজবা য়াদবী নুপী
\p
\v 11 যেহোবানা ৱা ঙাঙদুনা মৌশিদা হায়রকই,
\v 12 “ইস্রায়েল মচাশিংদা ৱা ঙাঙদুনা মখোয়দা হায়য়ু, ‘কনাগুম্বা নিপা অমগী নুপীনা শেরান্ননা চত্থোক্লবা অমসুং মহাক্কী মফমদা থাজবা য়াদবা থবক তৌরবা,
\v 13 অদুগা নিপা অমনা নুপী অদুগা হিপমিন্নদুনা ফমদিন্নরবা অমসুং মদু মহাক্কী মপুরোইবগী মিৎয়েংদগী লোৎশিল্লবা অমসুং মহাক্না মশাবু মাংথোকচরবসু লোত্তুনা থম্লবা, অদুগা মহাক্কী মথক্তা পীনবা সাক্ষী লৈত্রবা অমসুং থৌদোক অদুদা মহাকপু ফাহৌদ্রবা,
\v 14 অদুগা খম্বনবগী ৱাখল নিপা অদুদা লাক্লবা, মহাক্না মহাক্কী নুপীবু খম্বল্লবা অমসুং নুপী অদু মাংলবা; নৎত্রগা খম্বনবগী ৱাখল নিপা অদুদা লাক্লবা, অদুগা নুপী অদু মাংদ্রবসু মহাক্না মহাক্কী নুপীবু খম্বল্লবদি,
\v 15 নিপা অদুনা মহাক্কী নুপীবু পুরোহিৎকী মফমদা পুরক্কনি~। মহাক্না মহাক্কীদমক মহাক্কী কৎনপোৎ বার্লিগী য়াম \f + \fr 5:15 \fk ইফা: \ft ইফা অমদি চাউরাক্না লিটর 22 নি~।\f*ইফা অমগী শরূক তরাগী অমা পুরক্কনি; মহাক্না মদুগী মথক্তা থাউ হৈরোইদবনি অমসুং কুন্দুরু হাপ্লোইদবনি, মরমদি মসি খম্বনবগী মহৈ মরোংগী কৎনপোৎনি, নীংশিং খূদমগী কৎনপোৎনি; মসিনা অয়োল অরান নীংশিংহল্লি~।
\p
\v 16 ‘অদুগা পুরোহিৎনা নুপী অদু মনাক্তা পুশিন্দুনা যেহোবাগী মাঙদা মহাকপু লেপহনগনি~।
\v 17 অদুগা পুরোহিৎনা লৈতানগী চফূ অমদা অশেংবা ঈশিং লৌগনি~। অদুগা পুরোহিৎনা ফিশঙগী লৈমায়দা লৈবা ঊফুল খরা লৌগনি অমসুং মদু ঈশিং অদুদা হাপচিনগনি~।
\v 18 অদুগা পুরোহিৎনা নুপী অদু যেহোবাগী মাঙদা লেপহনগনি অমসুং নুপী অদুগী কোক্কী শম থাদোক্কনি অমসুং নীংশিং খূদমগী কৎচবা, হায়বদি খম্বনবগী মহৈ মরোংগী কৎনপোৎ অদু মহাক্কী মখূত্তা থমগনি~। অদুগা শিরাপ থোকহনবা অখাবা ঈশিং অদু পুরোহিৎনা মহাক্কী মখূত্তা পায়গনি~।
\v 19 অদুগা পুরোহিৎনা নুপী অদুবু ৱাশকহন্দুনা মঙোন্দা হায়গনি, “কনাগুম্বা নিপা অমনা নহাক্কা হিপমিন্নদ্রবদি, অদুগা নহাক্না নপুরোইবগী মখাদা লৈনা লৈনা অতোপ্পগা মাংহনবগী থবক তৌননবা চত্থোক্ত্রবদি, শিরাপ থোকহনবা অখাবা ঈশিং অসিদগী নহাক্না ননীং তমজরো~।
\v 20 অদুবু নহাক্না নপুরোইবগী মখাদা লৈনা লৈনা অতোপ্পদা চত্থোক্তুনা মাংহল্লম্লবদি অমসুং নপুরোইবা নত্তবা কনাগুম্বা নিপানা নহাক্কা হিপমিন্নরবদি,”
\v 21 পুরোহিৎনা নুপী অদুবু শিরাপকী ৱাশক অদু ৱাশকহনগনি অমসুং পুরোহিৎনা নুপী অদুদা হায়গনি, “যেহোবানা নহাক্কী ফৈগন পুমহনবা অমসুং নহাক্কী পূক কংখৎহনবা মতমদা, যেহোবানা নহাক্কী মীশিংগী মরক্তা নহাকপু শিরাপকী মশক অমসুং থীনা ঙাঙনফম ওইহনগনি;
\v 22 অদুগা শিরাপ থোকহনবা ঈশিং অসিনা নপূক কংখৎহন্নবা অমসুং নফৈগন পুমহন্নবা নহাক্কী পূক মনুংদা চঙগনি~।” অদুগা নুপী অদুনা হায়গনি, “আমেন, আমেন~।”
\p
\v 23 ‘অদুগা পুরোহিৎনা শিরাপশিং অসি লাইরিক অমদা ইশিনগনি অমসুং মহাক্না মদু অখাবা ঈশিংনা চামথোক্কনি~।
\v 24 অদুগা শিরাপ থোকহনবা অখাবা ঈশিং অদু মহাক্না নুপী অদুদা থকহনগনি; অদুগা শিরাপ থোকহনবা ঈশিং অদু মহাক্কী নুংদা চঙগনি অমসুং খারক্কনি~।
\v 25 অদুদগী পুরোহিৎনা নুপী অদুগী মখূত্তগী খম্বনবগী মহৈ মরোংগী কৎনপোৎ অদু লৌগনি অমসুং যেহোবাগী মাঙদা কৎনপোৎ অদু হাইগনি অমসুং মদু লাৎনপূং মথক্তা কৎকনি~।
\v 26 অদুগা কৎনপোৎ অদুদগী পুরোহিৎনা খূবাম থন্না নীংশিং খূদম ওইনা লৌদুনা মদু লাৎনপূং মথক্তা মৈ থাগনি, অদুদগী নুপী অদুদা ঈশিং অদু থকহনগনি~।
\v 27 অদুগা মহাক্না নুপী অদুদা ঈশিং থকহল্লবদা অসুম্না থোক্কনি, নুপী অদু মাংলবদি অমসুং মহাক্কী মপুরোইবগী মফমদা থাজবা য়াদনা চৎলম্লবদি, শিরাপ থোকহনবা ঈশিং অদুনা মহাক্কী নুংদা চঙগনি অমসুং খারক্কনি, মহাক্কী পূক কংখৎকনি অমসুং মহাক্কী ফৈগন পুমগনি; অদুগা নুপী অদু মহাক্কী মীশিংগী মরক্তা শিরাপ ওইগনি~।
\v 28 অদুগা নুপী অদুনা মাংদ্রবা, অদুবু শেংলবা, অদু ওইরবদি মহাক মনীং তমজগনি অমসুং মীরোঞ্জগনি~।
\v 29 মসিদি খম্বনবগী ৱায়েন য়াথংনি, নুপী অমনা মপুরোইবগী মখাদা লৈনা লৈনা অতোপ্পদা চত্থোক্তুনা মাংথোকপদা,
\v 30 নৎত্রগা খম্বনবগী ৱাখন্না নিপা অদুদা লাক্তুনা মহাক্না মহাক্কী নুপীবু খম্বল্লবদি, মহাক্না নুপী অদুবু যেহোবাগী মাঙদা লেপহনগনি, অদুগা পুরোহিৎনা নুপী অদুগী মথক্তা ৱায়েন য়াথং পূম্নমক অসিগী মতুং ইন্না তৌগনি~।
\v 31 অদুদগী নিপা অদু অয়োল অরান্দগী মরান লৈরোই অমসুং নুপী অসিনা মশাগী অয়োল অরান পুগনি~।’ ”
\c 6
\s1 নাজীর মী
\p
\v 1 অদুগা যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংদা ঙাঙউ অমসুং মখোয়দা হায়য়ু, ‘নিপা নৎত্রগা নুপী অমনা যেহোবাদা কত্থোকচনবা \f + \fr 6:2 \fk নাজীর: \ft অর্থদি “খাইদোক্লবা~।”\f*নাজীরগী ৱাশক, অরুবা ৱাশক শক্লবদি,
\v 3 মহাক্না য়ু অমসুং ময়াই কাবা য়ুদগী লাপ্না লৈগদবনি, অঙ্গুর য়ুগী অশীনবা মহী নৎত্রগা ময়াই কাবা য়ুগী অশীনবা মহী থক্লোইদবনি; অদুগা মহাক্না অঙ্গুর মহী থক্লোইদবনি, অশংবা অমসুং অকংবা অঙ্গুর চারোইদবনি~।
\v 4 মহাক্কী তোঙান্না লৈরিঙৈগী নুমিৎ পূম্নমক্কী মনুংদা মহাক্না অঙ্গুর পাম্বীদগী থোকপা, মরূদগী মকূ ফাওবা করি অমতা চারোইদবনি~।
\v 5 মহাক্কী তোঙান্না লৈরিঙৈগী ৱাশক্কী নুমিৎ পূম্নমক্কী মনুংদা মহাক্কী মকোক্তা শমকোকথাঙ থারোইদবনি; মহাক্না যেহোবাদা তোঙান্না লৈবগী নুমিৎশিং অদু মপূঙ ফাদ্রিবা ফাওবা মহাক শেংগদবনি অমসুং মহাক্কী কোক্কী শম্বুল শাংহনগদবনি~।
\v 6 মহাক্না যেহোবাদা তোঙান্না লৈরিঙৈগী নুমিৎ পূম্নমক্কী মনুংদা মহাক্না অশিবা হকচাং অমগী মনাক্তা চৎলোইদবনি~।
\v 7 মহাক্কী মপা, মমা, মচীন মনাউ, নৎত্রগা মচে মচন শিবা মতমদা, মহাক্না মশাবু মাংহল্লোইদবনি, মরমদি মহাক্কী ঈশ্বরগী মফমদা কত্থোকপগী খূদম অদু মহাক্কী মকোক্তা লৈ~।
\v 8 মহাক্কী তোঙান্না লৈরিঙৈগী নুমিৎ পূম্নমক্কী মনুংদা মহাক্তি যেহোবাগী মফমদা অশেংবনি~।
\v 9 অদুগা মহাক্কী মনাক্তা কনাগুম্বা নিপা অমা খঙহৌদনা শিরবা অমসুং মহাক্না মহাক্কী কত্থোকপগী খূদম লৈবা মকোক অদু মাংহল্লবা, অদু ওইরবদি মহাক্কী শেংদোকপগী নুমিত্তা মহাক্না লু কোক্কদবনি; মহাক্না তরেৎনিশুবা নুমিত্তা লু কোক্কদবনি~।
\v 10 অদুগা নিপান্নিশুবা নুমিত্তা মহাক্না লম খুনু অনী, নৎত্রগা খুনু মচা অনী উনফম ফিয়ূমগী চঙফমদা, পুরোহিৎকী মফমদা পুরক্কদবনি~।
\v 11 অদুগা পুরোহিৎনা অমবু পাপকী কৎনপোৎ অমসুং অতোপ্পা অদুবুনা মৈ থাদোকপগী কৎনপোৎ ওইনা কৎকনি, অদুগা অশিবা অদুগী মরম্না মহাক্না পাপ তৌখিবনা মহাক্কীদমক \f + \fr 6:11 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌগদবনি~। অদুগা নুমিৎ অদুমক্তদা মহাক্কী মকোক শেংদোক্কদবনি~।
\v 12 মহাক্না তোঙান্না লৈরিঙৈগী নুমিৎশিং অদু যেহোবাদা কত্থোক্কদবনি অমসুং মরানগী কৎনপোৎকীদমক চহী অমা ফারবা য়াউ মচা অমা পুরক্কদবনি; অদুবু মহাক্কী তোঙান্না লৈবা অদু মাংখ্রবনিনা হৌখ্রবা নুমিৎশিং অদু মাঙজগদবনি~।
\p
\v 13 ‘অদুগা নাজীরগী ৱাশক্কী ৱায়েন য়াথংদি অসিনি: মহাক্না তোঙান্না লৈবগী নুমিৎশিং অদু মপূঙ ফারবদা, উনফম ফিয়ূমগী চঙফমদা মহাকপু পুরক্কদবনি~।
\v 14 অদুগা মহাক্না যেহোবাদা মহাক্কী কৎনপোৎ কৎকদবনি: মৈ থাদোকপগী কৎনপোৎকীদমক অশোয়বা লৈতবা চহী অমা ফারবা য়াউ লাবা মচা অমা, পাপকী কৎনপোৎকীদমক অশোয়বা লৈতবা চহী অমা ফারবা য়াউ অমোম মচা অমা অমসুং ঈঙথবগী কৎনপোৎশিংগীদমক অশোয়বা লৈতবা য়াউ লাবা অমা,
\v 15 অদুগা হামৈ য়াওদবা তল থুম্মোক অমা, থাউ তোৎলবা অফবা য়ামগী তল মতূমশিং, থাউ তোৎপা হামৈ য়াওদবা অপাবা তলশিং, মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং কৎকদবনি~।
\v 16 অদুগা পুরোহিৎনা মদুশিং অদু যেহোবাগী মাঙদা পুরক্কদবনি অমসুং মহাক্কী পাপকী কৎনপোৎ অমসুং মহাক্কী মৈ থাদোকপগী কৎনপোৎ অদু কৎকদবনি~।
\v 17 অদুগা মহাক্না হামৈ য়াওদবা তলগী থুম্মোক অদু য়াওনা ঈঙথবগী কৎনপোৎশিং ঈরাৎপোৎ ওইনা য়াউ লাবা অদু যেহোবাদা কৎকদবনি; পুরোহিৎনসু মহৈ মরোংগী কৎনপোৎ অমসুং থক্নবগী কৎনপোৎসু কৎকদবনি~।
\v 18 অদুগা নাজীরগী ৱাশক লৌবা মী অদুনা উনফম ফিয়ূমগী চঙফমদা মহাক্কী তোঙান্না লৈবগী খূদম লৈবা মকোক অদু লু কোক্কদবনি অমসুং মহাক্কী তোঙান্না লৈবগী খূদম কোক্কী শম অদু লৌদুনা ঈঙথবগী কৎনপোৎশিংগী ঈরাৎপগী মখাদা লৈবা মৈদা থমগনি~।
\p
\v 19 ‘নাজীরগী ৱাশক লৌবা মীগী তোঙান্না লৈবগী খূদম ওইবা শম কোক্লবা তুংদা, পুরোহিৎনা য়াউ লাবা অদুগী ফূৎলবা মরেংজুম, থুম্মোক্তগী হামৈ য়াওদবা তল মতূম অমা অমসুং হামৈ য়াওদবা অপাবা তল অমা লৌদুনা নাজীর মীগী মখূত্তা থমগদবনি~।
\v 20 অদুগা পুরোহিৎনা মখোয় অদু হাইবগী কৎনপোৎ ওইনা যেহোবাগী মাঙদা হাইগনি; অদুগা হাইবগী কৎনপোৎকী মথা অমসুং থাঙ্গত্তুনা কৎপা মফৈ অদু পুরোহিৎকীদমক অশেংবনি~। অদুদগী নাজীরগী ৱাশক লৌবা মী অদু য়ু থকপা য়ারে~।’
\v 21 মসিদি নাজীরগী ৱাশক লৌবা মীগী তোঙান্না লৈনবগীদমক যেহোবাগী মফমদা মহাক্কী কৎনপোৎকী ৱায়েন য়াথংনি, অসিদা নত্তনা মহাক্কী মখূৎনা ফংজবা অদু কৎচগদবনি; মহাক্না ৱাশকপা মতুং ইন্না মহাক্কী তোঙান্না লৈবগী ৱায়েন য়াথং মতুং ইন্না মহাক্না তৌগদবনি~।”
\s1 পুরোহিৎকী বোর
\p
\v 22 যেহোবানা ৱা ঙাঙদুনা মৌশিদা হায়রকই,
\v 23 “হারোন অমসুং মচা নিপাশিংদা হায়য়ু, ‘অসুম্না নখোয়না ইস্রায়েল মচাশিংবু বোর পীবিগদবনি; মখোয়দা হায়য়ু,
\q1
\v 24 “যেহোবানা নহাকপু বোর পীবিসনু অমসুং ঙাকপি শেনবিসনু;
\q1
\v 25 যেহোবাগী মায়থোং নঙোন্দা ঙানহনবিসনু,
\q1 অদুগা নহাকপু থৌজানবিসনু~।
\p
\v 26 যেহোবানা মহাক্কী মায়থোং নঙোন্দা থাঙ্গৎপিসনু,
\q1 অদুগা নঙোন্দা ঈঙথবা পীবিসনু~।’ ”
\p
\v 27 “অদুগা মখোয়না ইস্রায়েল মচাশিংগীদা ঐগী মিং থমগনি, অদুগা ঐনা মখোয়বু বোর পীবিগনি~।”
\c 7
\s1 লুচিংবশিংগী খূদোন
\p
\v 1 মৌশিনা ফিশঙ অদু খনগৎপা লোইরবা মতমদা অসুম্না থোকখি, মদু অভিষেক তৌখি অমসুং শেংদোকখি, মদুগী পোৎচৈ পূম্নমক, লাৎনপূং অমসুং মদুগী পাত্র পূম্নমক; অদুগা মহাক্না পূম্নমক অদু অভিষেক তৌখি অমসুং শেংদোকখি~।
\v 2 মশীং থীখ্রবশিংগী মথক্তা পান্নবা শলাইশিংগী মকোক ওইরিবা মপা মপুশিংগী ইমুং মনুংগী মকোকশিং, হায়বদি ইস্রায়েলগী লুচিংবশিংনা কৎচখি~।
\v 3 অদুগা মখোয়না যেহোবাগী মাঙদা মখোয়গী কৎনপোৎ ওইনা মথক কূপ্লবা শন গাড়ী তরুক অমসুং শল্লাবা তরানিথোই, লুচিংবা অনী অনীগী শন গাড়ী অমমম অমসুং অমমমগীদমক শল্লাবা অমমম পুরক্লম্মী~। অদুগা মখোয়না মখোয় অদু ফিশঙগী মমাঙদা পুরকখি~।
\v 4 অদুগা যেহোবানা ৱা ঙাঙদুনা মৌশিদা হায়রকই,
\v 5 “উনফম ফিয়ূমগী থৌগল তৌবদা শিজিন্ননবা মখোয়দগী মদুশিং অদু লৌ; অদুগা নহাক্না মখোয় অদু লেবী মচাশিংদা, মী খুদিংদা মাগী মাগী থৌগল মতুং ইন্না পীগদবনি~।”
\v 6 অদুগা মৌশিনা শন গাড়ীশিং অমসুং শল্লাবশিং লৌখি অমসুং মখোয় অদু লেবী মচাশিংদা পীখি~।
\v 7 মহাক্না শন গাড়ী অনী অমসুং শল্লাবা মরি গেরেশোনগী মচা নিপাশিংদা মখোয়গী থৌগল মতুং ইন্না পীখি;
\v 8 অদুগা মহাক্না শন গাড়ী মরি অমসুং শল্লাবা নিপান মেরারীগী মচা নিপাশিংদা মখোয়গী থৌগল মতুং ইন্না পীখি~। মখোয়দি পুরোহিৎ হারোনগী মচা নিপা ইথামারগী লিচিং মখাদা লৈরম্মী~।
\v 9 অদুবু মহাক্না কোহাৎকী মচা নিপাশিংদা করি অমতা পীখিদে, মরমদি অশেংবা মফমগী থৌগলদি মখোয়গী ওইরম্মী, অদুনা মখোয়না মরেংবান্দা অশেংবা পোৎশিং পুরম্মী~।
\p
\v 10 অদুগা লাৎনপূং অদু অভিষেক তৌবা নুমিত্তা লুচিংবশিংনা লাৎনপূং অদু কত্থোক্নবগীদমক কৎখি; লুচিংবশিংনা মখোয়গী কৎনপোৎ অদু লাৎনপূং অদুগী মমাঙদা কৎখি~।
\v 11 অদুগা যেহোবানা মৌশিদা হায়খি, “লাৎনপূং কত্থোক্নবগীদমক মখোয়না মখোয়গী কৎনপোৎ অদু নুমিৎ খুদিংগী লুচিংবা অমমম্না কৎকগদবনি~।”
\p
\v 12 অদুগা অহানবা নুমিত্তা মহাক্না মহাক্কী কৎনপোৎ কৎখিবা অদু যিহূদাগী শলাইদগী আম্মীনাদাবকী মচা নিপা নহশোন ওইরম্মী~।
\v 13 অদুগা মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা, শেকেল হুম্ফুতরাগী লুপাগী তেঙ্গোৎ অমা অমসুং পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওবা;
\v 14 মেক্রুক থন্না য়াওবা শেকেল তরাগী সনাগী খাবৈ অমা;
\v 15 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 16 পাপকী কৎনপোৎকীদমক হামেং লাবা অমা;
\v 17 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি আম্মীনাদাবকী মচা নিপা নহশোনগী কৎনপোৎ ওইরম্মী~।
\p
\v 18 নীনিশুবা নুমিত্তা ইসাখার শলাইগী লুচিংবা সূয়ারগী মচা নিপা নেথানেলনা কৎখি~।
\v 19 মহাক্না অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা, মহাক্কী কৎনপোৎ ওইনা কৎখি, পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 20 মেক্রুক থন্না য়াওবা শেকেল তরাগী সনাগী খাবৈ অমা;
\v 21 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 22 পাপকী কৎনপোৎকীদমক হামেং লাবা অমা;
\v 23 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা, চহী অমা ফারবা য়াউ লাবা মচা মঙা: মসি সূয়ারগী মচা নিপা নেথানেলগী কৎনপোৎ ওইরম্মী~।
\p
\v 24 হুম্নিশুবা নুমিত্তা জেবূলূন মচাশিংগী লুচিংবা, হেলোনগী মচা নিপা এলীয়াবনা কৎখি:
\v 25 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 26 মেক্রুক থন্না য়াওবা শেকেল তরাগী সনাগী খাবৈ অমা;
\v 27 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 28 পাপকী কৎনপোৎকীদমক হামেং লাবা অমা;
\v 29 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি হেলোনগী মচা নিপা এলীয়াবকী কৎনপোৎ ওইরম্মী~।
\p
\v 30 মরিনিশুবা নুমিত্তা রূবেনগী মচাশিংগী লুচিংবা, শদেয়ূরগী মচা নিপা এলীযূরনা কৎখি:
\v 31 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 32 মেক্রুক থন্না য়াওবা শেকেল তরাগী সনাগী খাবৈ অমা;
\v 33 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 34 পাপকী কৎনপোৎকীদমক হামেং লাবা অমা;
\v 35 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি শদেয়ূরগী মচা নিপা এলীযূরগী কৎনপোৎ ওইরম্মী~।
\p
\v 36 মঙানিশুবা নুমিত্তা শিমিয়োন মচাশিংগী লুচিংবা সূরীশাদ্দায়গী মচা নিপা শলূমীয়েলনা কৎখি:
\v 37 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 38 মেক্রুক থন্না য়াওবা শেকেল তরাগী সনাগী খাবৈ অমা;
\v 39 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 40 পাপকী কৎনপোৎকীদমক হামেং লাবা অমা;
\v 41 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি সূরীশাদ্দায়গী মচা নিপা শলূমীয়েলগী কৎনপোৎ ওইরম্মী~।
\p
\v 42 তরুক্নিশুবা নুমিত্তা গাদ মচাশিংগী লুচিংবা দূয়েলগী মচা নিপা এলীয়াসাফনা কৎখি:
\v 43 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 44 মেক্রুক থন্না য়াওবা শেকেল তরাগী সনাগী খাবৈ অমা;
\v 45 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 46 পাপকী কৎনপোৎকীদমক হামেং লাবা অমা;
\v 47 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি দূয়েলগী মচা নিপা এলীয়াসাফকী কৎনপোৎ ওইরম্মী~।
\p
\v 48 তরেৎনিশুবা নুমিত্তা ইফ্রায়িম মচাশিংগী লুচিংবা আম্মীহূদকী মচা নিপা এলীশমানা কৎখি:
\v 49 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 50 মেক্রুক থন্না য়াওবা শেকেল তরাগী সনাগী খাবৈ অমা;
\v 51 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 52 পাপকী কৎনপোৎকীদমক হামেং লাবা অমা;
\v 53 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি আম্মীহূদকী মচা নিপা এলীশমাগী কৎনপোৎ ওইরম্মী~।
\p
\v 54 নিপান্নিশুবা নুমিত্তা মনাসে মচাশিংগী লুচিংবা পেদাহসূরগী মচা নিপা গমালীয়েলনা কৎখি:
\v 55 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 56 মেক্রুক থন্না য়াওবা শেকেল তরাগী সনাগী খাবৈ অমা;
\v 57 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 58 পাপকী কৎনপোৎকীদমক হামেং লাবা অমা;
\v 59 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ মচা মঙা: মসি পেদাহসূরূগী মচা নিপা গমালীয়েলগী কৎনপোৎ ওইরম্মী~।
\p
\v 60 মাপন্নিশুবা নুমিত্তা বেনজামিন মচাশিংগী লুচিংবা গিদিয়োনীগী মচা নিপা অবীদান্না কৎখি:
\v 61 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 62 মেক্রুক থন্না য়াওবা শেকেল তরাগী সনাগী খাবৈ অমা;
\v 63 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 64 পাপকী কৎনপোৎকীদমক হামেং লাবা অমা;
\v 65 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি গিদিয়োনীগী মচা নিপা অবীদানগী কৎনপোৎ ওইরম্মী~।
\p
\v 66 তরানিশুবা নুমিত্তা দান মচাশিংগী লুচিংবা আম্মীশাদ্দায়গী মচা নিপা অহীয়েজরনা কৎখি:
\v 67 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 68 মেক্রুক থন্না য়াওবা শেকেল তরাগী সনাগী খাবৈ অমা;
\v 69 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 70 পাপকী কৎনপোৎকীদমক হামেং লাবা অমা;
\v 71 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি আম্মীশাদ্দায়গী মচা নিপা অহীয়েজরগী কৎনপোৎ ওইরম্মী~।
\p
\v 72 তরামাথোইনিশুবা নুমিত্তা অশের মচাশিংগী লুচিংবা ওক্রানগী মচা নিপা পাগীয়েলনা কৎখি:
\v 73 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 74 মেক্রুক থন্না য়াওবা শেকেল তরাগী সনাগী খাবৈ অমা;
\v 75 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 76 পাপকী কৎনপোৎকীদমক হামেং লাবা অমা;
\v 77 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি ওক্রানগী মচা নিপা পাগীয়েলগী কৎনপোৎ ওইরম্মী~।
\p
\v 78 তরানিথোইনিশুবা নুমিত্তা নপ্তালী মচাশিংগী লুচিংবা এনানগী মচা নিপা অহীরানা কৎখি:
\v 79 মহাক্কী কৎনপোত্তি অশেংবা মফমগী শেকেল মতুং ইন্না শেকেল চামগা কুন্থ্রা লূম্বা লুপাগী পূখম অমা অমসুং শেকেল হুম্ফুতরাগী লুপাগী তেঙ্গোৎ অমা; পাত্র অনীমক্তা মহৈ মরোংগী কৎনপোৎকীদমক থাউ তোৎলবা অফবা য়াম থন্না য়াওরম্মী~।
\v 80 মেক্রুক থন্না য়াওবা শেকেল তরাগী সনাগী খাবৈ অমা;
\v 81 মৈ থাদোকপগী কৎনপোৎকীদমক শন লামচা অমা, য়াউ লাবা অমা অমসুং চহী অমা ফারবা য়াউ লাবা মচা অমা;
\v 82 পাপকী কৎনপোৎকীদমক হামেং লাবা অমা;
\v 83 অদুগা ঈঙথবগী কৎনপোৎশিং ওইনা ঈরাৎনবগীদমক শল্লাবা অনী, য়াউ লাবা মঙা, হামেং লাবা মঙা অমসুং চহী অমা ফারবা য়াউ লাবা মচা মঙা: মসি এনানগী মচা নিপা অহীরাগী কৎনপোৎ ওইরম্মী~।
\p
\v 84 লাৎনপূং অদু অভিষেক তৌবা নুমিত্তা, ইস্রায়েলগী লুচিংবশিংনা মদুগীদমক কত্থোকপা পোৎশিং অদু অসিনি: লুপাগী পূখম তরানিথোই, লুপাগী তেঙ্গোৎ তরানিথোই অমসুং সনাগী খাবৈ তরানিথোই~।
\v 85 লুপাগী পূখম অমমম্না শেকেল চামগা কুন্থ্রা লূম্মী অমসুং তেঙ্গোৎ অমমম্না শেকেল হুম্ফুতরানি~। লুপাগী পাত্র পূম্নমক অশেংবা মফমগী শেকেল মতুং ইন্না শেকেল লীশীং অনীগা চামরি লূম্লম্মী~।
\v 86 মেক্রুক থন্না য়াওবা সনাগী খাবৈ তরানিথোই, অমমম্না অশেংবা মফমগী শেকেল মতুং ইন্না শেকেল তরা লূম্লম্মী~। সনাগী খাবৈ পূম্নমক্না শেকেল চামগা কুন্নি~।
\v 87 মৈ থাদোকপগী কৎনপোৎকীদমক শল্লাবা পূম্নমক্তি শল্লাবা তরানিথোই, য়াউ লাবা তরানিথোই, চহী অমা ফারবা য়াউ লাবা মচা তরানিথোই অমসুং মখোয়গী মহৈ মরোংগী কৎনপোৎ য়াওনা পাপকী কৎনপোৎকীদমক হামেং লাবা তরানিথোই~।
\v 88 ঈঙথবগী কৎনপোৎশিং ওইনা ঈরাৎনবগীদমক শল্লাবা পূম্নমক্তি শল্লাবা কুনমরি, য়াউ লাবা হুম্ফু, হামেং লাবা হুম্ফু অমসুং চহী অমা ফারবা য়াউ লাবা মচা হুম্ফু ওইরম্মী~। মসি লাৎনপূং অদু অভিষেক তৌরবা তুংদা মদুগীদমক কত্থোকপা পোৎ ওইরম্মী~।
\v 89 অদুগা মৌশিনা ঈশ্বরগা ৱা ঙাঙননবা উনফম ফিয়ূমদা চঙখিবদা সাক্ষীগী পোৎশিং য়াওবা উপুগী মথক্তা লৈবা কুবিফমদগী, \f + \fr 7:89 \fk খরূব: \ft স্বর্গদূত কাঙবু অমনি~।\f*খরূব অনীগী মরক্তগী কনাগুম্বনা মঙোন্দা ৱা ঙাঙবগী খোঞ্জেন মহাক্না তারম্মী; অদুগা মহাক্না মঙোন্দা ৱা ঙাঙখি~।
\c 8
\s1 থাউমৈশিং
\p
\v 1 অদুগা যেহোবানা ৱা ঙাঙদুনা মৌশিদা হায়রকই,
\v 2 “হারোন্দা ৱা ঙাঙদুনা মঙোন্দা হায়য়ু, ‘নহাক্না থাউমৈশিং অদু থানবদা থাউমৈ তরেৎ অদুনা থাউমৈ মখোঙগী মমাঙ অদু ঙানগনি~।’ ”
\v 3 অদুগা হারোন্না অসুম্না তৌখি: যেহোবানা মৌশিদা য়াথং পীখিবা অদুগী মতুং ইন্না হারোন্না থাউমৈ মখোঙগী মমাঙদা থাউমৈশিং অদু থানখি~।
\v 4 থাউমৈ মখোঙ শাখিবা অদু সনানা য়ৈথোক্লগা শাখিবনি; মদুগী মচৈ অমসুং মদুগী লৈশিং ফাওবা য়ৈথোক্তুনা শাবনি~। যেহোবানা মৌশিদা উহনখিবা মওং অদুগী মতুং ইন্না মহাক্না থাউমৈ মখোঙ অদু শাবনি~।
\s1 লেবী মচাশিংবু শেংদোকপা
\p
\v 5 অদুগা যেহোবানা ৱা ঙাঙদুনা মৌশিদা হায়রকই,
\v 6 “ইস্রায়েল মচাশিংগী মরক্তগী লেবী মচাশিংবু লৌদুনা মখোয়বু শেংদোকউ~।
\v 7 অদুগা মখোয়বু শেংদোক্ননবা নহাক্না মখোয়দা অসুম্না তৌ: শেংহন্নবগী ঈশিংনা মখোয়দা খিকউ, অদুগা মখোয়না মশা অপূম্বা শমকোকথাঙনা কোকসনু, মখোয়না মফি মরোন শূদোকসনু অমসুং মখোয় মশা শেংদোকসনু~।
\v 8 অদুদগী মখোয়না শন লামচা অমা অমসুং মদুগী মহৈ মরোংগী কৎনপোৎ থাউ তোৎলবা অফবা য়াম লৌসনু, অদুগা নহাক্না পাপকী কৎনপোৎকীদমক অতোপ্পা শন লামচা অমা লৌ~।
\v 9 অদুগা নহাক্না লেবী মচাশিংবু উনফম ফিয়ূমগী মমাঙদা পুরকউ, অদুগা নহাক্না ইস্রায়েলগী মীয়াম অপূম্ববু পূনশিনহল্লু~।
\v 10 অদুগা নহাক্না লেবী মচাশিংবু যেহোবাগী মাঙদা পুরকউ, অদুগা ইস্রায়েল মচাশিংনা মখোয়গী খূৎ লেবী মচাশিংগী মথক্তা থমগনি~।
\v 11 অদুগা হারোন্না ইস্রায়েল মচাশিংগী হাইবগী কৎনপোৎ ওইনা লেবী মচাশিংবু যেহোবাগী মাঙদা কৎকনি, মরমদি মখোয়না যেহোবাগী থৌগল পাঙথোকপা য়াননবনি~।
\v 12 অদুগা লেবী মচাশিংনা শল্লাবশিংগী মকোক্তা মখূৎ থমগনি, অদুগা নহাক্না লেবী মচাশিংগীদমক \f + \fr 8:12 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌনবা পাপকী কৎনপোৎকীদমক অমা অমসুং মৈ থাদোকপগী কৎনপোৎকীদমক অতোপ্পা অমদু যেহোবাদা কৎকনি~।
\v 13 অদুগা নহাক্না লেবী মচাশিংবু হারোন অমসুং মহাক্কী মচা নিপাশিংগী মমাঙদা লেপহনগনি অমসুং যেহোবাদা হাইবগী কৎনপোৎ ওইনা মখোয়বু কৎকনি~।
\p
\v 14 “অসুম তৌনা নহাক্না লেবী মচাশিংবু ইস্রায়েল মচাশিংদগী তোঙানহনগনি, অদুগা লেবী মচাশিংদি ঐগী ওইগনি~।
\v 15 অদুদগী লেবী মচাশিংনা উনফম ফিয়ূমদা থৌগল তৌনবা চঙগনি; অদুগা নহাক্না মখোয়বু শেংদোক্কনি অমসুং মখোয়বু হাইবগী কৎনপোৎ ওইনা কৎকনি~।
\v 16 মরমদি ইস্রায়েল মচাশিংদগী মখোয় পূম্নমক ঐঙোন্দা পীথোক্লবনি; ইস্রায়েল মচা পূম্নমক্কী অহানবা পোকপা, হায়বদি অঙাং খাউ হাংবা খুদিংগী মহুত্তা ঐনা মখোয়বু ঐগীদমক লৌরবনি~।
\v 17 মরমদি মী ওইরবসু শা ওইরবসু, ইস্রায়েল মচাশিংগী অহানবা পোকপা পূম্নমক অদু ঐগীনি; ঐনা ইজিপ লৈবাক্তা অহানবা পোকপা খুদিংবু হাৎপা নুমিৎ অদুদা ঐনা মখোয়বু ঐগীদমক খাইদোকখ্রবনি~।
\v 18 অদুগা ঐনা ইস্রায়েল মচাশিংগী অহানবা পোকপা পূম্নমক্কী মহুত্তা লেবী মচাশিংবু লৌরবনি~।
\v 19 অদুগা উনফম ফিয়ূমদা ইস্রায়েল মচাশিংগীদমক থৌগল তৌনবা অমসুং ইস্রায়েল মচাশিংগীদমক প্রায়শ্চিত্ত তৌনবা, ঐনা ইস্রায়েল মচাশিংদগী লেবী মচাশিংবু খূদোন ওইনা হারোন অমসুং মহাক্কী মচা নিপাশিংদা পীবিরবনি, মরমদি ইস্রায়েল মচাশিংনা অশেংবা মফমদা চঙলকপা মতমদা, ইস্রায়েল মচাশিংগী মরক্তা অশি অনা লৈতননবনি~।”
\v 20 অদুগা যেহোবানা লেবী মচাশিংগী মরমদা মৌশিদা য়াথং পীখিবা পূম্নমক অদুগী মতুং ইন্না মৌশি, হারোন অমসুং ইস্রায়েল মচাশিংগী মীয়াম পূম্নমক্না লেবী মচাশিংদা তৌখি~। অসুম্না ইস্রায়েল মচাশিংনা মখোয়দা তৌখি~।
\v 21 অদুগা লেবী মচাশিংনা পাপ্তগী মশা শেংদোকচখি অমসুং মখোয়না মফি মরোন শূদোকচখি; অদুগা হারোন্না মখোয়বু যেহোবাগী মাঙদা হাইবগী কৎনপোৎ ওইনা কৎখি, অদুগা হারোন্না মখোয়বু শেংদোক্ননবা মখোয়গীদমক প্রায়শ্চিত্ত তৌখি~।
\v 22 অদুদগী লেবী মচাশিংনা হারোন অমসুং মহাক্কী মচা নিপাশিংগী মমাঙদা উনফম ফিয়ূমদা থৌগল তৌনবা চঙখি; যেহোবানা লেবী মচাশিংগী মরমদা মৌশিদা য়াথং পীখিবা অদুগী মতুং ইন্ননি, অসুম্না মখোয়না মখোয়দা তৌখি~।
\p
\v 23 অদুগা যেহোবানা ৱা ঙাঙদুনা মৌশিদা হায়রকই,
\v 24 “মসি লেবী মচাশিংগী মরমদনি: চহী কুনমঙা শুরবা অমসুং মদু হেল্লবা মখোয়না উনফম ফিয়ূমগী থৌগল তৌনবা থবক শূবা য়াওবা ঙম্বশিংনি;
\v 25 অদুগা চহী য়াঙ্খৈদগী হেল্লবা মখোয় থবক্তগী পোত্থারগনি অমসুং অমুক হন্না থৌগল তৌররোই~।
\v 26 অদুবু মখোয়না মচীন মনাউশিংগা উনফম ফিয়ূম ঙাক্ননবা শিন্নখিবা থবক অদু মতেং পাংবা য়াই অমসুং মরু ওইবা থৌগলগী থবক্তি তৌররোই~। অসুম্না লেবী মচাশিংদা শিন্নখিবা থবক অদুগী মতুং ইন্না নহাক্না মখোয়দা তৌগনি~।”
\c 9
\s1 লান্থোকপিবগী চাকখাঙবা
\p
\v 1 অদুগা ইস্রায়েলনা ইজিপ লৈবাক্তগী থোক্লক্লবা মতুং অনীশুবা চহীগী অহানবা থাদা, সীনায়গী লমহাঙদা যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংনা লান্থোকপিবগী চাকখাঙবা অদু লেপখ্রবা মতমদা ঙাকসনু~।
\v 3 থা অসিগী তরামরিনিশুবা নুমিৎকী য়াচঙবদা, লেপখ্রবা মতমদা নখোয়না মদু ঙাক্কনি; নখোয়না মদুগী ৱায়েন পথাপ পূম্নমক্কী মতুং ইন্না অমসুং মদুগী নিয়ম পূম্নমক্কী মতুং ইন্না মদু ঙাক্কনি~।”
\v 4 অদুগা ইস্রায়েল মচাশিংনা লান্থোকপিবগী চাকখাঙবা অদু ঙাক্নবা মৌশিনা মখোয়দা হায়খি~।
\v 5 অদুগা মখোয়না অহানবা থাগী তরামরিনিশুবা নুমিৎকী য়াচঙবদা সীনায়গী লমহাঙদা লান্থোকপিবগী চাকখাঙবা অদু ঙাকখি: যেহোবানা মৌশিদা য়াথং পীখিবা পূম্নমক অদুগী মতুং ইন্ননি, অসুম্না ইস্রায়েল মচাশিংনা তৌখি~।
\p
\v 6 অদুগা মী খরদি মী অমগী অশিবা হকচাংগী মরম্না মাংদুনা নুমিৎ অদুদা মখোয়না লান্থোকপিবগী চাকখাঙবা ঙাকপা ঙমখিদে; অদুগা মখোয়না নুমিৎ অদুদা মৌশি অমসুং হারোনগী মমাঙদা লাকখি~।
\v 7 অদুগা মীশিং অদুনা মঙোন্দা হায়খি, “মী অমগী অশিবা হকচাংগী মরম্না ঐখোয় মাংলে~। ইস্রায়েল মচাশিংগা লোয়ননা লেপখ্রবা মতমদা ঐখোয়না যেহোবাগী কৎনপোৎ কত্তনবা ঐখোয়বু থিংলিবা করিগীনো?”
\v 8 অদুগা মৌশিনা মখোয়দা হায়খি, “লেপ্ত‌ুনা লৈয়ু অমসুং নখোয়গী মরমদা যেহোবানা করি য়াথং পীবগে হায়বা অদু ঐনা তাগে~।”
\p
\v 9 অদুগা যেহোবানা ৱা ঙাঙদুনা মৌশিদা হায়রকই,
\v 10 “ইস্রায়েল মচাশিংদা হায়য়ু, ‘নখোয়গী নরক্তগী নৎত্রগা নখোয়গী নচা নশূশিংগী মরক্তগী কনাগুম্বা মী অমা, মী অমগী অশিবা হকচাংগী মরম্না মাংলবা, নৎত্রগা থাপ্না লংফৈদা চৎখিবা ওইরবসু মহাক্না যেহোবাগী মফমদা লান্থোকপিবগী চাকখাঙবা ঙাকপা য়াগনি~।
\v 11 অনীশুবা থাগী তরামরিনিশুবা নুমিৎকী য়াচঙবদা মখোয়না মদু ঙাক্কনি, হামৈ য়াওদবা তল অমসুং অখাবা মনা মশীংগা লোয়ননা মদু চাগনি~।
\v 12 মখোয়না মদুদগী করি অমতা অয়ুক ফাওবা থম্লোইদবনি, মদুগী শরূ অমতা থুদেক্লোইদবনি~। লান্থোকপিবগী চাকখাঙবগী ৱায়েন পথাপ পূম্নমক্কী মতুং ইন্না মখোয়না মদু ঙাক্কনি~।
\v 13 অদুবু অশেংবা অমসুং লংফৈদা চত্তবা মী অদুনা লান্থোকপিবগী চাকখাঙবা ঙাক্ননবা থৌওইদ্রবদি, হায়রিবা মী অদু মহাক্কী মীশিংগী মরক্তগী মাঙহনগদবনি, মরমদি লেপখ্রবা মতমদা মী অদুনা যেহোবাদা কৎনপোৎ পুরকখিদে; মী অদুনা মশাগী পাপ পুজগনি~।
\v 14 অদুগা নখোয়গী নরক্তা লম্লান্দুনা লৈবা মীরৈবাক মচা অমনা যেহোবাগী মফমদা লান্থোকপিবগী চাকখাঙবা ঙাক্লবদি, লান্থোকপিবগী চাকখাঙবগী ৱায়েন পথাপ মতুং ইন্না অমসুং মদুগী নিয়ম মতুং ইন্না ঙাক্কদবনি, অসুম্না মহাক্না তৌগনি; মীরৈবাক মচা অমসুং লৈবাক অদুদা পোকপা মহাক অদুগীদমক নখোয়গী ৱায়েন পথাপ অমতা ওইগনি~।’ ”
\s1 লমজিংবিবা লৈচিন
\p
\v 15 ফিশঙ শাগৎখিবা নুমিৎ অদুদা লৈচিন্না ফিশঙ, হায়বদি সাক্ষীগী ফিয়ূম অদু কূপ্লম্মী; অদুগা য়াচঙবদগীনা অয়ুক ফাওবা ফিশঙ অদুগী মথক্তা মৈগী মওংগুম লৈরম্মী~।
\v 16 অসুম্না নুমিৎ খুদিংগী তত্তনা লৈরম্মী; অয়ুক নুংথিন্দা লৈচিন্না মদু কূপশিল্লম্মী অমসুং অহিংদনা মৈগী মওংগুম লৈরম্মী~।
\v 17 অদুগা ফিয়ূম অদুগী মথক্তগী লৈচিন কাখৎপা খুদিংগী ইস্রায়েল মচাশিংনা চৎলম্মী; অদুগা লৈচিন্না লৈবা মফম অদুদা ইস্রায়েল মচাশিংনা মখোয়গী লৈফমশিং খনখি~।
\v 18 যেহোবাগী য়াথংদা ইস্রায়েল মচাশিংনা চৎপা হৌরম্মী অমসুং যেহোবাগী য়াথংদা মখোয়না লৈফম খনখি; লৈচিন অদুনা ফিশঙগী মথক্তা লৈরিবা মখৈ, মখোয়না মখোয়গী লৈফমশিংদা লৈরম্মী~।
\v 19 অদুগা লৈচিন অদুনা নুমিৎ কয়ামরুম ফিশঙগী মথক্তা লৈবা মতমদা, ইস্রায়েল মচাশিংনা যেহোবানা শিন্নবা থৌদাং অদু ঙাক্লম্মী অমসুং চত্থোক্লমদে~।
\v 20 অদুগা অসুম্না ওইখি, লৈচিন অদুনা ফিশঙগী মথক্তা নুমিৎ খরনিতা লৈবদা, যেহোবাগী য়াথং মতুং ইন্না মখোয়না মখোয়গী ফিয়ূমশিংদা লৈরম্মী অমসুং যেহোবাগী য়াথং মতুং ইন্না মখোয়না চৎপা হৌরম্মী~।
\v 21 অদুগা অসুম্না ওইখি, লৈচিন অদু য়াচঙবদগী অয়ুক ফাওবা লৈরগা, মদু অয়ুক্তা কাখৎখিবদা মখোয়না চৎলম্মী; অয়ুক নুংথিন্দা ওইরবসু অহিংদা ওইরবসু লৈচিন অদু কাখৎপা খুদিংগী মখোয়না চৎলম্মী~।
\v 22 নুমিৎ নীনি, নৎত্রগা থা অমা, নৎত্রগা চহী অমা ওইরবসু লৈচিন অদুনা ফিশঙগী মথক্তা লৈরিবা মখৈ ইস্রায়েল মচাশিংনা মখোয়গী লৈফমশিংদা লৈরম্মী অমসুং চত্থোক্লমদে; অদুবু মদু কাখৎখিবদা মখোয়না চৎলম্মী~।
\v 23 যেহোবাগী য়াথংদা মখোয়না লৈফমশিংদা লৈরম্মী অমসুং যেহোবাগী য়াথংদা মখোয়না চৎলম্মী; যেহোবানা মৌশিদা পীখিবা য়াথং অদুগী মতুং ইন্না মখোয়না যেহোবানা শিন্নবা থৌদাং অদু ঙাক্লম্মী~।
\c 10
\s1 লুপাগী পেরেশিং
\p
\v 1 যেহোবানা ৱা ঙাঙদুনা মৌশিদা হায়রকই,
\v 2 “নহাক্না লুপাগী পেরে অনী শাউ; নহাক্না পেরেশিং অদু য়ৈথোক্তুনা শাগদবনি; অদুগা নহাক্না মখোয় অদু মীয়াম কৌনবা অমসুং কাঙবুশিং চৎনবগীদমক শিজিন্নগদবনি~।
\v 3 অদুগা পেরে অনী অদু খোংবদা, মীয়াম পূম্নমক্না উনফম ফিয়ূমগী চঙফমদা নহাক্কী ননাক্তা পূনশিনগদবনি~।
\v 4 অদুবু পেরে অমখক্তা খোংলবদি, ইস্রায়েলগী লুচিংবশিংনা, হায়বদি মী লীশীং অমমমগী মকোকশিংনা নহাক্কী ননাক্তা পূনশিনগদবনি~।
\v 5 নখোয়না লানবাউ খোংবদা নোংপোক থংবদা লৈবা কাঙবুশিংনা চৎখৎকদবনি~।
\v 6 নখোয়না অনীশুবা লানবাউ খোংবদা খা থংবদা লৈবা কাঙবুশিংনা চৎখৎকদবনি; মখোয়না চৎনবগীদমক লানবাউ খোংগদবনি~।
\v 7 অদুগা মীয়াম অমা পূনশিনহনগদবা মতমদা, নখোয়না পেরে খোংগদবনি, অদুবু নখোয়না লানবাউ খোংলোইদবনি~।
\v 8 অদুগা হারোনগী মচা নিপা পুরোহিৎশিংনা পেরেশিং অদু খোংগনি; নখোয়গী মীরোন পূম্নমক্তা মতম পূম্নমক্কী ওইনা মসি নখোয়গীদমক ৱায়েন পথাপ ওইগনি~।
\v 9 অদুগা নখোয়গী লৈবাক্তা নখোয়বু ওৎনৈরিবা য়েক্নবগী মায়োক্তা নখোয়না লান শোক্নবা চৎলবদি, নখোয়না পেরেশিং অদু লানবাউ খোংগদবনি, অদুগা নখোয়গী ঈশ্বর যেহোবাগী মাঙদা নখোয়বু নীংশিংবিগনি অমসুং নখোয়গী য়েক্নবশিংদগী নখোয়বু কনবিগনি~।
\v 10 নখোয়গী হরাউবা নুমিত্তা, নখোয়গী লেপখ্রবা চাকখাঙবা নুমিৎশিংদা অমসুং নখোয়গী থা থাগী অহৌবদা নখোয়না পেরেশিং অদু নখোয়গী মৈ থাদোকপগী কৎনপোৎশিং, ঈঙথবগী কৎনপোৎশিং ওইবা ঈরাৎপোৎশিংগী মথক্তা খোংউ; মখোয় অসিনা নখোয়গী ঈশ্বরগী মাঙদা নখোয়বু নীংশিংনবগীদমক ওইগনি: ঐদি যেহোবা নখোয়গী ঈশ্বরনি~।”
\s1 সীনায়দগী কাদেশ বর্নিয়া
\p
\v 11 অদুগা অসুম্না থোকখি, অনীশুবা চহীদা, অনীশুবা থাগী কুনশুবা নুমিত্তা সাক্ষীগী ফিশঙ মথক্তগী লৈচিন অদু কাখৎখি~।
\v 12 অদুগা ইস্রায়েল মচাশিংনা সীনায়গী লমহাঙদগী মখোয়গী খোঙচৎ অদু চৎপা হৌখি; অদুগা লৈচিন্না পারানগী লমহাঙদা লেপখি~।
\v 13 অদুগা যেহোবানা মৌশিগী মপান্না পীখিবা য়াথং অদুগী মতুং ইন্না মখোয়না অহানবা ওইনা চৎখি~।
\v 14 অহানবদা যিহূদা মচাশিংগী লৈফমগী ফীরান্না মখোয়গী লান্মীশিংগী মতুং ইন্না চৎলম্মী; অদুগা লান্মী তেঙ্গোল অদুগী মথক্তা আম্মীনাদাবকী মচা নিপা নহশোন লৈরম্মী~।
\v 15 অদুগা ইসাখার মচাশিংগী শলাইগী তেঙ্গোলগী মথক্তা সূয়ারগী মচা নিপা নেথানেল লৈরম্মী~।
\v 16 অদুগা জেবূলূন মচাশিংগী শলাইগী লান্মী তেঙ্গোলগী মথক্তা হেলোনগী মচা নিপা এলীয়াব লৈরম্মী~।
\v 17 অদুগা ফিশঙ অদু শিদোক্তুনা গেরেশোনগী মচা নিপাশিং অমসুং মেরারীগী মচা নিপাশিংনা ফিশঙ অদু পুদুনা চৎলম্মী~।
\p
\v 18 অদুগা রূবেনগী লৈফমগী ফীরান্না মখোয়গী লান্মীশিংগী মতুং ইন্না চৎখি; অদুগা মদুগী লান্মী তেঙ্গোল অদুগী মথক্তা শদেয়ূরগী মচা নিপা এলীযূর লৈরম্মী~।
\v 19 অদুগা শিমিয়োন মচাশিংগী শলাইগী লান্মী তেঙ্গোল অদুগী মথক্তা সূরীশাদ্দায়গী মচা নিপা শলূমীয়েল লৈরম্মী~।
\v 20 অদুগা গাদ মচাশিংগী শলাইগী লান্মী তেঙ্গোল অদুগী মথক্তা দূয়েলগী মচা নিপা এলীয়াসাফ লৈরম্মী~।
\v 21 কোহাৎ মচাশিংনা অশেংবা পোৎশিং অদু পুদুনা চৎখি~। অদুগা মখোয়না য়ৌরক্ত্রিঙৈদা ফিশঙ অদু খনগৎখি~।
\p
\v 22 অদুগা ইফ্রায়িম মচাশিংগী লৈফমগী ফীরান্না মখোয়গী লান্মীশিংগী মতুং ইন্না চৎলম্মী~। অদুগা মদুগী তেঙ্গোল অদুগী মথক্তা আম্মীহূদকী মচা নিপা এলীশমা লৈরম্মী~।
\v 23 অদুগা মনাসে মচাশিংগী শলাইগী তেঙ্গোল অদুগী মথক্তা পেদাহসূরগী মচা নিপা গমালীয়েল লৈরম্মী~।
\v 24 অদুগা বেনজামিন মচাশিংগী শলাইগী তেঙ্গোল অদুগী মথক্তা গিদিয়োনীগী মচা নিপা অবীদান লৈরম্মী~।
\p
\v 25 অদুগা কাঙবু পূম্নমক্কী তুংদা মখোয়গী লান্মী তেঙ্গোলশিংগা লোয়ননা দান মচাশিংগী লৈফমগী ফীরান্না চৎখি; অদুগা মদুগী লান্মী তেঙ্গোল অদুগী মথক্তা আম্মীশাদ্দায়গী মচা নিপা অহীয়েজর লৈরম্মী~।
\v 26 অদুগা অশের মচাশিংগী শলাইগী লান্মী তেঙ্গোল অদুগী মথক্তা ওক্রানগী মচা নিপা পাগীয়েল লৈরম্মী~।
\v 27 অদুগা নপ্তালী মচাশিংগী শলাইগী লান্মী তেঙ্গোল অদুগী মথক্তা এনানগী মচা নিপা অহীরা লৈরম্মী~।
\v 28 ইস্রায়েল মচাশিংনা চৎপা মতমদা, মখোয়গী লান্মীশিংগী মতুং ইন্না মখোয়না অসুম্না চৎখি~।
\p
\v 29 মৌশিনা মহাক্কী মকূবোক মিদিয়ান্দা লৈবা রেয়ূয়েলগী মচা নিপা হোবাবতা হায়খি, “ ‘ঐনা নখোয়দা মদু পীবিগনি’ হায়দুনা যেহোবানা হায়খিবা মফম অদুদা ঐখোয় চৎলি: নহাক ঐখোয়গা চৎসি অমসুং ঐখোয়না নঙোন্দা অফবা তৌবিগনি; মরমদি যেহোবানা ইস্রায়েলগী মরমদা অফবা ৱাশকপিখ্রে~।”
\v 30 অদুবু মহাক্না মঙোন্দা হায়খি, “ঐ চৎলোই, অদুবু ঐনা ইরৈবাক্তা অমসুং ঐগী মরী মতাগী মনাক্তা চৎকনি~।”
\v 31 অদুগা মহাক্না হায়খি, “ঐনা নঙোন্দা নোঞ্জরি, ঐখোয়বু থাদোক্কনু; মরমদি ঐখোয়না লমহাঙদা কদায়দা লৈফম খনগদবা অদু নহাক্না খঙই অমসুং নহাক্না ঐখোয়গী ইফমদা মিৎ ওইগনি~।
\v 32 অদুগা অসুম্না ওইগনি, নহাক্না ঐখোয়গা চৎলবদি, যেহোবানা ঐখোয়দা তৌবিগদবা অফবা থবক অদুমক ঐখোয়না নঙোন্দা তৌজগনি~।”
\p
\v 33 অদুগা মখোয়না যেহোবাগী চীংদগী নুমিৎ হুম্নিগী লম্বী চৎখি; অদুগা নুমিৎ হুম্নিগী খোঙচৎ অদুদা যেহোবাগী ৱালেপ্নবগী উপু পুদুনা মখোয়গীদমক পোত্থাফম অমা থিননবা মখোয়গী মাঙ থানা চৎখি~।
\v 34 অদুগা মখোয়না লৈফমদগী চত্থোকখিবদা যেহোবাগী লৈচিন্না অয়ুক নুংথিন্দা মখোয়গী মথক্তা লৈরম্মী~।
\v 35 অদুগা অসুম্না থোকখি, উপু অদু পুদুনা চৎপদা মৌশিনা হায়খি,
\q1 “যেহোবা, লেঙখৎপিয়ু!
\q1 নহাক্কী য়েক্নবশিং চাইখাইসনু,
\q1 অদুগা নহাকপু য়েংথিবা মখোয় অদু নহাক্কী মাঙদগী চেনসনু~।”
\p
\v 36 অদুগা মদুনা পোত্থারবদা, মহাক্না হায়খি,
\q1 “হে যেহোবা, হনবিরকউ,
\q1 ইস্রায়েলগী লীশীং লীশীংগী মফমদা~।”
\c 11
\s1 ঈশ্বরনা ৱাকৎপশিংবু ৱায়েনবা
\p
\v 1 অদুগা মীশিংনা ৱাকৎখি, মসিনা যেহোবাবু পেনহল্লমদে; যেহোবানা মদু তাখি অমসুং মহাক্কী অশাউবা মৈ হৌরকখি~। অদুগা যেহোবাগী মৈনা মখোয়গী মরক্তা চাকখৎখি অমসুং লৈফম অদুগী চিদাইদা লৈবশিংবু তুম্না চাকথোকখি~।
\v 2 অদুগা মীশিংনা মৌশিদা কপচরম্মী, মৌশিনা যেহোবাদা হায়জবদা মৈ অদু মুৎখি~।
\v 3 অদুগা মহাক্না মফম অদু \f + \fr 11:3 \fk তাবেরা: \ft অর্থদি “মৈ চাকপা~।”\f*তাবেরা কৌখি, মরমদি যেহোবাগী মৈ মখোয়গী মরক্তা চাকখি~।
\s1 ইজিপকী চিঞ্জাক নীংশিংদুনা ৱাকৎপা
\p
\v 4 অদুগা মখোয়গী মরক্তা য়াওবা য়ান্নবা মীয়াম্না য়াম্না করাম্বা পোকখি অমসুং ইস্রায়েল মচাশিংনসু অমুক হন্না কপ্ত‌ুনা হায়খি, “কনানা ঐখোয়দা চাননবা শা পীবিগনি?
\v 5 ঐখোয়না ইজিপ্তা লেম্না চারম্বা ঙা, থবি, চিনার, মনা মশীং, তিলহৌ অমসুং চনম অদু ঐখোয়না নীংশিংই;
\v 6 অদুবু হৌজিক্তি ঐখোয় চানীংবা পোক্ত্রে; ঐখোয়গী মাঙদা মান্না অসি নত্তনা অতৈ করি অমতা লৈত্রে~।”
\v 7 মান্নাদি ফদিগোম মরূগুম্লম্মী অমসুং মদুগী মচুদি \f + \fr 11:7 \fk ডেল্লিয়ম: \ft মমল য়াম্বা নূঙ নৎত্রগা মনম নুংশিবা উগী মনপ ওইরম্বা য়াই~।\f*ডেল্লিয়ম মচুগুম্লম্মী~।
\v 8 অদুগা মীশিংনা চত্থোক্তুনা মদু খোমজিল্লগা চক্রিদা তকখায়রম্মী, নৎত্রগা শূম্বন্দা শুগাইরম্মী~। অদুগা মদু খাংদা হৌরম্মী অমসুং মদুদগী তন্দুম হৌরম্মী; অদুগা মদুগী মহাউদি অনৌবা থাউদা হৌবা তলগী মহাউগুম্বনি~।
\v 9 অদুগা অহিংদা মখোয়গী লৈফমদা লীক্লা তাবদা মদুগা লোয়ননা মান্না তারম্মী~।
\s1 মৌশিনা ঈশ্বরদা ৱাকৎপা
\p
\v 10 অদুদগী মখোয়গী শাগৈ মতুং ইন্না মী খুদিংনা মাগী মাগী ফিয়ূমগী চঙফমদা কপ্পা মৌশিনা তারম্মী; অদুগা যেহোবাগী অশাউবা অদু কন্না মৈ হৌরকখি; অদুগা মৌশিসু মথৱায় শোক্লম্মী~।
\v 11 অদুগা মৌশিনা যেহোবাদা হায়জখি, “নহাক্না ননাইবু ৱাহনবিরিবা করিগীনো? অদুগা নহাক্না মী পূম্নমক অসিগী পোৎলূম ইথক্তা থোঙ্গৎপিদুনা ঐনা নহাক্কী মিৎয়েংদা থৌজান ফংজদ্রিবা করিগীনো?
\v 12 মী পূম্নমক অসি ঐনা মীরোনখিব্রা? ‘নহাক্না মখোয়গী মপা মপুশিংদা পীবিগনি হায়না ৱাশকখিবা লৈবাক অদুদা অঙাং য়োক্লিবা মপানা খোম থক্লিবা অঙাং পুবগুম, মখোয়বু নথাদা কোন্দুনা পুরো’ হায়না নহাক্না ঐঙোন্দা হায়নবা ঐনা মখোয়বু পোকখিব্রা?
\v 13 ঐনা মী পূম্নমক অসিদা পীননবা শা কদায়দগী লৌরুগনি? মখোয়না ঐঙোন্দা কপ্ত‌ুনা হায়রকই, ‘ঐখোয়না চাননবা ঐখোয়দা শা পীবিয়ু~।’
\v 14 ঐ ইতোমতনা মী পূম্নমক অসি পুবা ঙমদ্রে, মরমদি মসি ঐগীদমক লূম্মল্লে~।
\v 15 অদুগা নহাক্না ঐঙোন্দা অসুম্না তৌবিরবদি, ঐনা নঙোন্দা নোঞ্জরি, ঐবু খূদক্তা হাৎপিয়ু, ঐনা নহাক্কী মিৎয়েংদা থৌজান ফংজরবদি, ইশাগী অৱাবা ফিবম অসি ঐবু উহনবিরনু~।”
\s1 অহল্লমন হুম্ফুতরা
\p
\v 16 অদুগা যেহোবানা মৌশিদা হায়খি, “ইস্রায়েলগী অহল্লমনশিংগী মরক্তগী মীশিংগী অহল্লমনশিং অমসুং মখোয়গী থৌ পুবশিংনি হায়না নহাক্না খঙবা নিপা হুম্ফুতরাবু ঐগী ইনাক্তা খোমজিল্লু; মখোয়বু উনফম ফিয়ূমদা পুরকউ, মফম অদুদা মখোয়না নহাক্কা লোয়ননা লেপ্নবনি~।
\v 17 অদুগা ঐনা কূমথরক্তুনা মফম অদুদা নহাক্কা ৱা ঙাঙনগনি~। অদুগা ঐনা নঙোন্দা লৈবা থৱায় অদু লৌদুনা মখোয়গী মথক্তা থমগনি; অদুগা মখোয়না নহাক্কা লোয়ননা মীশিংগী পোৎলূম অদু পুগনি, মরম অদুনা নহাক নথন্তনা মদু পুররোই~।
\v 18 অদুগা নহাক্না মীশিংদা হায়য়ু, ‘হয়েংগীদমক নশা শেংদোকচৌ, অদুগা নখোয়না শা চাগনি; মরমদি নখোয়না যেহোবাগী নাকোংদা কপ্ত‌ুনা হায়, “কনানা ঐখোয়দা চাননবা শা পীগনি? মরমদি ইজিপ্তা ঐখোয় নুঙাইনা লৈরম্বনি~।” মরম অদুনা যেহোবানা নখোয়দা শা পীবিগনি অমসুং নখোয়না চাগনি~।
\v 19 নখোয়না নোংমা, নৎত্রগা নীনি, নৎত্রগা নুমিৎ মঙানি, নৎত্রগা নুমিৎ তরানি, নৎত্রগা নুমিৎ কুন্নি চাগদবা নত্তে,
\v 20 অদুবু নখোয়গী নাতোন্দা মদু থোক্লক্ত্রিবা অমসুং নখোয়না মদু হঙ্গোইদ্রিবা ফাওবা থা অমা চুপ্না চাগনি, মরমদি নখোয়গী নরক্তা লৈবা যেহোবাবু নখোয়না য়াদ্রে অমসুং মহাক্কী মাঙদা কপ্ত‌ুনা হায়, “ঐখোয়না ইজিপ লৈবাক্তগী থোক্লকপা করিগীনো?” ’ ”
\v 21 অদুগা মৌশিনা হায়খি, “ঐগা লৈমিন্নরিবা মীশিং অসিগী মশীংদি খোঙমী লাখ তরুক্নি; অদুগা নহাক্না হায়খি, ‘মখোয়না থা অমা চুপ্না চাননবা ঐনা মখোয়দা শা পীগনি~।’
\v 22 মখোয়বু পেনহন্নবা মখোয়গীদমক হামেং য়াউ অমসুং শা শন হাৎকদ্রা? নৎত্রগা মখোয়বু পেনহন্নবা মখোয়গীদমক সমুদ্রগী ঙা পূম্নমক খোমজিনগদ্রা?”
\v 23 অদুগা যেহোবানা মৌশিদা হায়খি, “যেহোবাগী খূৎ তেল্লব্রা? নঙোন্দা হায়খিবা ঐগী ৱা অদু ওইগনি ওইরোই হায়বা হৌজিক নহাক্না উগনি~।”
\p
\v 24 অদুগা মৌশিনা থোকখিদুনা যেহোবাগী ৱাশিং অদু মীশিংদা তম্লম্মী, অদুগা মীশিং অদুগী অহল্লমনশিংদগী নিপা হুম্ফুতরাবু খোমজিল্লগা ফিয়ূম অদুগী অকোয়বদা লেপহনখি~।
\v 25 অদুগা যেহোবানা লৈচিন্দা লেঙথবিরক্তুনা মঙোন্দা ৱা ঙাঙখি অমসুং মৌশিদা লৈরম্বা থৱায় অদুদগী লৌদুনা অহল্লমন হুম্ফুতরা অদুদা হাপ্পীখি~। অদুগা অসুম্না থোকখি, থৱায় অদুনা মখোয়দা লৈরবদা, মখোয়না ৱা তাকথোকখি, অদুবু মদু অমুক হন্না তৌখিদে~।
\s1 এলদাদ অমসুং মেদাদনা ৱা তাকথোকপা
\p
\v 26 অদুবু মী অনীদি লৈফমদা লৈহৌরম্মী: অমগী মিংনা এলদাদ অমসুং অতোপ্পা অদুগী মিংনা মেদাদ কৌরম্মী: অদুগা থৱায় অদুনা মখোয়গী মথক্তা লৈরম্মী; মখোয় অসি মমিং ইখ্রবা মখোয়গী মরক্তা য়াওরম্মী, অদুবু ফিয়ূমদা চৎখিদে~। মখোয়না লৈফমদা ৱা তাকথোকখি~।
\v 27 অদুগা নহা অমনা চেন্দুনা মৌশিদা তমখি, “এলদাদ অমসুং মেদাদনা লৈফমদা ৱা তাকথোক্লি~।”
\v 28 অদুগা নহা ওইরিঙৈদগী মৌশিগী মপাং ওইরকপা নূনগী মচা নিপা যোশূৱানা খুমদুনা হায়খি, “ঐগী ইবুংঙো মৌশি, মখোয়বু থিংবিয়ু~।”
\v 29 অদুগা মৌশিনা মঙোন্দা হায়খি, “ঐগী মরমগীদমক নহাক্না কল্লক্লিব্রা? যেহোবাগী মী পূম্নমক অসি ৱা তাকথোকপা মী ওইরম্লবদিকো! যেহোবানা মখোয়দা মহাক্কী থৱায় থম্বিরম্লবদিকো!”
\v 30 অদুগা মৌশিনা লৈফমদা হনখি; মহাক অমসুং ইস্রায়েলগী অহল্লমনশিংসু হনখি~।
\s1 সেলাব উচেকশিং থারকপা
\p
\v 31 অদুগা যেহোবাদগী নুংশিৎ শিৎলক্তুনা সমুদ্রদগী সেলাব উচেকশিং পুরক্লগা লৈফম মনাক্তা, নাকন অসোমদা নোংমগী খোঙচৎকী অরাপ্পা ফাওবা অমসুং অতোপ্পা নাকল্লোমদা নোংমগী খোঙচৎকী অরাপ্পা ফাওবা, লৈফম অদুগী অকোয়বদা, মালেমগী লৈমায়থক্তা খুদুপ অনী ৱাংনা তারম্মী~।
\v 32 অদুগা মীশিংনা নুমিৎ অদুগী অহিং নুংথিল চুপ্পা অমসুং মথংগী নুমিৎ চুপ্পা সেলাব উচেকশিং অদু খোমজিনখি~। খ্বাইদগী য়ামদনা খোমজিনবা মহাক অদুনা \f + \fr 11:32 \fk হোমর: \ft লিটর 220~।\f*হোমর তরা খোমজিনখি; অদুগা মখোয়না মখোয় অদু মখোয় মশাগীদমক লৈফমগী অকোয়বদা শন্দোক্তুনা থমখি~।
\v 33 অদুগা শা অদু মখোয়গী ময়াদা লৈরিঙৈদা, মদু শায়দ্রিঙৈদা, মীশিং অদুগী মথক্তা যেহোবাগী মৈ হৌনা শাউবা লাকখি অমসুং যেহোবানা মীশিং অদুদা য়াম্না শাথিবা অশি অনা থোকহনখি~।
\v 34 অদুগা মফম অদু \f + \fr 11:34 \fk কিব্রোৎ হত্তাবা: \ft অর্থদি “য়াম্না পাম্বগী মোংফম~।”\f*কিব্রোৎ হত্তাবা কৌখি, মরমদি মখোয়না করাম্বা মীশিং অদুবু মফম অদুদা ফুমখি~।
\v 35 অদুগা মীশিংনা কিব্রোৎ হত্তাবাদগী হসেরোত্তা চৎখি অমসুং হসেরোত্তা লৈখি~।
\c 12
\s1 মিরিয়াম অমসুং হারোন্না মুরুম মুরুম শোনবা
\p
\v 1 অদুগা মৌশিনা লুহোংখ্রবা কূশ নুপী অদুগী মরমদা মিরিয়াম অমসুং হারোন্না মহাক্কী মথক্তা ৱা ঙাঙখি; মরমদি মহাক্না কূশ নুপী অমা লুহোংখি~।
\v 2 অদুগা মখোয়না হায়খি, “যেহোবানা মৌশিগী মপান্তনা ৱা ঙাঙবিব্রা? মহাক্না ঐখোয়গী ইপান্নসু ৱা ঙাঙবিবা নৎত্রা?” যেহোবানা মদু তাখি~।
\v 3 মৌশিদি য়াম্না নোল্লুকপা, মালেমগী লৈমায়দা লৈবা মী পূম্নমক্তগী হেন্না নোল্লুকপা মীনি~।
\v 4 অদুগা যেহোবানা খূদক্তা মৌশি, হারোন অমসুং মিরিয়ামদা ৱা ঙাঙখি, “নখোয় অহুম উনফম ফিয়ূম মনাক্তা লাকউ~।” অদুগা মখোয় অহুম্না লাকখি~।
\v 5 অদুগা যেহোবানা লৈচিনগী য়ূম্বীদা লেঙথরক্লগা ফিয়ূমগী চঙফমদা লেপ্ত‌ুনা হারোন অমসুং মিরিয়াম্বু কৌখি~। অদুগা মখোয় অনীমক থোক্লকখি~।
\v 6 অদুগা মহাক্না হায়খি,
\q1 “ঐগী ৱাশিং তাও:
\q1 নখোয়গী নরক্তা ৱা তাকথোকপা মী অমা লৈরবদি,
\q1 যেহোবা মশামক্না দর্শন অমদা মঙোন্দা খঙহনবিগনি;
\q1 অদুগা মঙদা মঙোন্দা ৱা ঙাঙবিগনি~।
\p
\v 7 ঐগী ইনাই মৌশিদি অদুগুম্না তৌরোই,
\q1 মহাক্তি ঐগী ইমুং পূম্নমক্তা থাজবা য়াবনি~।
\p
\v 8 ঐনা মহাক্কা মায়গা মায়গা ওনশিন্নদুনা ৱা ঙাঙনৈ,
\q1 পাখোঙশিংনা নত্তদুনা ফোংনা;
\q1 অদুগা মহাক্না যেহোবাগী শকওং উজৈ~।
\q1 মরম অদুনা ঐগী ইনাই মৌশিগী মথক্তা
\q1 নখোয়না ৱা ঙাঙবা কিদব্রা?”
\p
\v 9 অদুগা মখোয়গী মথক্তা যেহোবাগী অশাউবা মৈ হৌরকখি, অদুগা মহাক্না লেঙথোকখি~।
\v 10 অদুগা লৈচিন অদু ফিয়ূমদগী পাইথোকখিবদা য়েংউ, মিরিয়াম উনমুক ঙৌনা কুষ্টী থুংখি~। অদুগা হারোন্না মিরিয়াম্বু য়েংখি, অদুগা য়েংউ, মিরিয়াম কুষ্টী থুংলম্মী~।
\v 11 অদুগা হারোন্না মৌশিদা হায়খি, “অৱাবনিদা! ঐগী ইবুংঙো, ঐনা নঙোন্দা নোঞ্জরি, পাপ অসি ঐখোয়দা তাহনবিগনু, হীরম অসিদা ঐখোয়না পঙনা তৌখ্রে অমসুং ঐখোয়না পাপ তৌখ্রে~।
\v 12 কনাগুম্বা অমনা মমাগী পূকনুংদগী থোক্লকপদা হকচাং তঙ্খায় অমা চাথোকখ্রবা অশিবা অমগুম মিরিয়াম্বু ওইহনবিগনু~।”
\v 13 অদুগা মৌশিনা যেহোবাদা কপ্ত‌ুনা হায়জৈ, “হে ঈশ্বর, ঐনা নঙোন্দা নোঞ্জরি, হৌজিক মহাকপু ফহনবিয়ু~।”
\p
\v 14 অদুগা যেহোবানা মৌশিদা হায়খি, “মহাক্কী মপানা মহাক্কী মমায়দা তিন শিৎচিল্লবদি, মহাক্না নুমিৎ তরেৎনি ঈকাইবা খাঙলোইদ্রা? মহাকপু নুমিৎ তরেৎনি লৈফম অদুগী মপান্দা থমউ, অদুগা তুংদা মহাকপু অমুক লৌশিনবা য়াগনি~।”
\v 15 অদুগা নুমিৎ তরেৎনি মিরিয়াম্বু লৈফমদা চঙহন্দনা মপান্দা থমখি, অদুগা মিরিয়াম্বু অমুক পুশিল্লক্ত্রিবা ফাওবা মীশিংনা চৎখিদে~।
\v 16 অদুগী মতুংদা মীশিংনা হসেরোত্তগী চৎখিদুনা পারানগী লমহাঙদা লৈফম খনখি~।
\c 13
\s1 লাঞ্জাবশিং থাবা
\p
\v 1 যেহোবানা ৱা ঙাঙদুনা মৌশিদা হায়রকই,
\v 2 “ঐনা ইস্রায়েল মচাশিংদা পীবা কেনান লৈবাক অদু লোন্না য়েংলুনবা নহাক্না নিপাশিং থাও~। মখোয়গী মপা মপুশিংগী শলাই খুদিংদগী মখোয়গী লুচিংবা মী অমমম নহাক্না থাগদবনি~।”
\v 3 অদুগা যেহোবাগী য়াথং মতুং ইন্না মৌশিনা পারান লমহাঙদগী মখোয়বু থাখি, মী পূম্নমক অদু ইস্রায়েল মচাশিংগী লুচিংবশিংনি~।
\v 4 অদুগা মখোয়গী মমিংশিংদি অসিনি: রূবেনগী শলাইদগী জক্কূরগী মচা নিপা শাম্মূৱা;
\v 5 শিমিয়োনগী শলাইদগী হোরীগী মচা নিপা শাফাৎ;
\v 6 যিহূদাগী শলাইদগী যেফূন্নেগী মচা নিপা কালেব;
\v 7 ইসাখারগী শলাইদগী যোসেফকী মচা নিপা যিগাল;
\v 8 ইফ্রায়িমগী শলাইদগী নূনগী মচা নিপা হোসিয়া;
\v 9 বেনজামিনগী শলাইদগী রাফুগী মচা নিপা পালতী;
\v 10 জেবূলূনগী শলাইদগী সোদীগী মচা নিপা গাদ্দীয়েল;
\v 11 যোসেফকী শলাইদগী, হায়বদি মনাসেগী শলাইদগী সূসীগী মচা নিপা গাদ্দী~।
\v 12 দানগী শলাইদগী গেমাল্লীগী মচা নিপা আম্মীয়েল;
\v 13 অশেরগী শলাইদগী মীকায়েলগী মচা নিপা সেথূর;
\v 14 নপ্তালীগী শলাইদগী বোফসীগী মচা নিপা নহবী;
\v 15 গাদকী শলাইদগী মাকীগী মচা নিপা গূয়েল~।
\v 16 মখোয় অসি লৈবাক অদু লোন্না য়েংলুনবা মৌশিনা থাখিবা মীশিং অদুগী মমিংশিংনি~। অদুগা মৌশিনা নূনগী মচা নিপা হোসিয়াবু যোশূৱা থোনখি~।
\p
\v 17 অদুগা কেনান লৈবাক লোন্না য়েংলুনবা মৌশিনা মখোয়বু থাদুনা মখোয়দা হায়খি, “নখোয়না নেগেবতা লম্বী অসোমদা কাখৎলু অমসুং চীংদা কাখৎলু~।
\v 18 অদুগা লৈবাক অদু করম তৌই, মদুদা লৈবা মীশিং অদু কল্লি নৎত্রগা কন্দে, য়াম্মী নৎত্রগা য়ামদে হায়বা য়েংথোকউ~।
\v 19 অদুগা মখোয়না লৈরিবা লৈবাক অদু করম তৌই, মদু ফৈ নৎত্রগা ফত্তে, অদুগা মখোয়না লৈবা সহরশিং অদু করম তৌই, মখোয়গী লৈফমশিং অদু খাজিন্দব্রা নৎত্রগা চেকপন্না খাজিনব্রা?
\v 20 অদুগা লৈবাক অদু করম তৌই, মদু লৈহাউ চেনব্রা নৎত্রগা চেন্দব্রা? মদু উ হৌব্রা নৎত্রগা হৌদব্রা য়েংউ~। অদুগা নখোয় নথৌনা ফৌ অমসুং লৈবাক অদুগী উহৈ খরা পুরকউ~।” মতম অদু ঙন্না মুনবা অঙ্গুরগী মতম ওইরম্মী~।
\p
\v 21 মরম অদুনা মখোয়না চৎখত্তুনা সিনগী লমহাঙদগী হামৎ চঙফম্লোমদা লৈবা রেহোব ফাওবা লৈবাক অদু লোন্না য়েংখি~।
\v 22 অদুগা মখোয়না নেগেবলোমদা কাখৎলগা অনাক্কী মচা অহীমান, শেশায় অমসুং তালমায়না লৈরম্বা হেব্রোন্দা লাকখি~। ইজিপ্তা সোৱান শাদ্রিঙৈগী চহী তরেৎকী মমাঙদা হেব্রোন শারম্লে~।
\v 23 অদুগা মখোয়না এশকোল তম্পাক্তা লাকখি, অদুগা মখোয়না মফম অদুদগী অঙ্গুর চরোং অমা পানবা মশা অমা কক্তুনা মদু চৈদা য়ানশিন্দুনা মী অনীনা লেংথোং নাদুনা পুরকখি~। অদুগা মখোয়না কফোইশিং অমসুং হৈয়িৎশিং খরসু পুরকখি~।
\v 24 ইস্রায়েল মচাশিংনা মফম অদুদগী ককখিবা অঙ্গুর চরোং অদুগী মরম্না মফম অদু \f + \fr 13:24 \fk এশকোল: \ft অর্থদি “চবুন~।”\f*এশকোল তম্পাক কৌখি~।
\v 25 অদুগা মখোয়না নুমিৎ নিফুনিগী মতুংদা লৈবাক অদু লোন্না য়েংলুবদগী হল্লকখি~।
\s1 লাঞ্জাবশিংগী চয়েৎনবা পাউশিং
\p
\v 26 অদুগা মখোয়না চৎখিদুনা পারানগী লমহাঙদা লৈবা কাদেশ্তা মৌশি, হারোন অমসুং ইস্রায়েল মচাশিংগী তিল্লিবা মীয়াম পূম্নমক্কী মফমদা লাকখি~। অদুগা মখোয়দা অমসুং মীয়াম পূম্নমক্তা পাউ পুরকখি অমসুং মখোয়দা লৈবাক অদুগী উহৈ উহনখি~।
\v 27 অদুগা মখোয়না মঙোন্দা তমদুনা হায়খি, “নহাক্না ঐখোয়বু থাখিবা লৈবাক অদুদা ঐখোয় চৎলুরে~। অদুগা তশেংনমক মফম অদুদা শঙ্গোম অমসুং খোইহি চেল্লি অমসুং মসি মদুগী উহৈনি~।
\v 28 অদুম ওইনমক লৈবাক অদুদা লৈবা মীশিং অদু মপাঙ্গল কল্লি, সহরশিং অদু চেকপন্না কোয়শিল্লি অমসুং য়াম্না চাউই; অদুগীসু মথক্তা ঐখোয়না মফম অদুদা অনাক্কী মচাশিং উরম্মী~।
\v 29 অমালেক মচাশিংনা নেগেবতা লৈ~। অদুগা হেৎকী মচাশিং, যিবূস্তা লৈবা মীশিং অমসুং অমোরীগী মীশিংনা চীংশিংদা লৈ; অদুগা কেনানগী মীশিংনা সমুদ্র মপান্দা অমসুং যোর্দান তুরেন মপান্দা লৈ~।”
\v 30 কালেবনা মীশিং অদু মৌশিগী মমাঙদা তূমিন্না লৈহন্দুনা হায়খি, “ঐখোয়না খূদক্তা চত্তুনা মদু খূৎ চনসি, মরমদি ঐখোয়না শোয়দনা মদুবু খুদুম চনবা ঙমগনি~।”
\v 31 অদুবু মহাক্কা চৎমিন্নরুবা মীশিংনা হায়খি, “মীশিং অদুগী মায়োক্তা ঐখোয়না চৎপা ঙম্লোই, মরমদি মখোয়না ঐখোয়দগী হেন্না কল্লি~।”
\v 32 অদুগা মখোয়না লোন্না য়েংখিবা লৈবাক অদুগী মরমদা ফত্তবা পাউ পীদুনা মখোয়না ইস্রায়েল মচাশিংদা হায়রকই, “ঐখোয়না লোন্না য়েংলুনবা চৎলুবা লৈবাক অদুদি মদুদা খুন্দাবশিংবু চাথোকপা লৈবাক্নি~। অদুগা ঐখোয়না মদুদা উখিবা মী পূম্নমক মশা মউ চাউ শাংবা মীশিংনি~।
\v 33 অদুগা মফম অদুদা ঐখোয়না \f + \fr 13:33 \fk নেফীল: \ft কাহেন্না চাউ শাংবা তমথীবা মী~।\f*নেফীলশিংদগী হৌরকপা অনাক্কী মচা নিপাশিং, হায়বদি নেফীলশিং উরম্মী; অদুগা ঐখোয় অসি ইশাগী মিৎয়েংদা কৌজেংশিংগুম ওইরম্মী অমসুং মখোয়গী মিৎয়েংদসু ঐখোয় অদুগুম্না ওইরম্মী~।”
\c 14
\s1 ইস্রায়েলনা কেনান চঙনীংদবা
\p
\v 1 অদুগা মীয়াম পূম্নমক্না খোঞ্জেন হৌনা লাউখি, অদুগা মীশিংনা অহিং অদুদা কপখি~।
\v 2 অদুগা ইস্রায়েল মচা পূম্নমক্না মৌশি অমসুং হারোনগী মথক্তা মুরুম মুরুম শোনখি, অদুগা মীয়াম অপূম্বনা মখোয়দা হায়খি, “ঐখোয়না ইজিপ লৈবাক্তা শিরম্লবদিকো! নৎত্রগা ঐখোয়না লমহাঙ অসিদা শিরম্লবদিকো!
\v 3 যেহোবানা ঐখোয়বু থাঙশাংদা শিনবা, ঐখোয়গী নুপীশিং অমসুং ইচাশিংবু মুনখিনবা লৈবাক অসিদা পুরক্লিবা করিগীনো? ঐখোয়গীদমক ইজিপ্তা হনবনা ফরোইদ্রা?”
\v 4 অদুগা মখোয়না অমগা অমগা হায়নখি, “ঐখোয়না লুচিংবা অমা খনসি অমসুং ঐখোয় ইজিপ্তা হল্লসি~।”
\v 5 অদুদগী মৌশি অমসুং হারোন্না ইস্রায়েল মচাশিংগী তিল্লিবা মীয়াম পূম্নমক্কী মমাঙদা মমায় লৈতানা তুথরম্মী~।
\p
\v 6 অদুগা লৈবাক লোন্না য়েংলুবশিংগী মরক্তা য়াওরুবা নূনগী মচা নিপা যোশূৱা অমসুং যেফূন্নেগী মচা নিপা কালেবনা মখোয়গী মফি মরোন শেগায়খি;
\v 7 অদুগা মখোয়না ইস্রায়েল মচাশিংগী মীয়াম পূম্নমক্তা হায়খি, “ঐখোয়না লোন্না য়েংলুনবা ফাওদুনা চৎলুবা লৈবাক অদু য়াম্না ফবা লৈবাক্নি~।
\v 8 যেহোবানা ঐখোয়বু চানবিরবদি, মহাক্না ঐখোয়বু অসিদা পুশিনবিগনি অমসুং ঐখোয়দা ‘শঙ্গোম অমসুং খোইহি চেনবা লৈবাক’অদু পীবিগনি~।
\v 9 নখোয়না যেহোবাগী মায়োক্তদদি হৌগনু অমসুং লৈবাক অদুগী মীশিংবুসু কিগনু, মরমদি মখোয় ঐখোয়গী তলনি~। মখোয়গী ঙাক-শেনবিবা অদুনা মখোয়দগী চত্থোকখ্রে, অদুগা যেহোবানা ঐখোয়গা লোয়নবিরি: মখোয়বু কিগনু~।”
\v 10 অদুবু মীয়াম পূম্নমক্না মখোয়বু নূঙনা থাননবা হায়খি~। অদুগা উনফম ফিয়ূমদা যেহোবাগী মতিক মঙান ইস্রায়েল মচা পূম্নমক্কী মমাঙদা ফাওরকখি~।
\s1 মীশিংবু ঙাকপিনবা মৌশিনা হায়জবা
\p
\v 11 অদুগা যেহোবানা মৌশিদা হায়খি, “মীশিং অসিনা ঐবু কয়া কুইনা শাউহনখিগদগে? অদুগা ঐনা মখোয়গী মরক্তা খূদম পূম্নমক উহল্লবসু মখোয়না কয়া কুইনা ঐবু থাজদদুনা লৈগনি?
\v 12 ঐনা মখোয়বু শিগনবা লায়নানা নাহন্দুনা মখোয়দগী ফংফম থোকপা অদু লৌথোক্কনি, অদুগা মখোয়দগী হেন্না কনবা অমসুং অচৌবা জাতি অমা নঙোন্দগী শেম্বিগনি~।”
\p
\v 13 অদুগা মৌশিনা যেহোবাদা হায়জখি, “ইজিপ মচাশিংনা মদু তাগনি, মরমদি নহাক্না মখোয়গী মরক্তগী মীশিং অসিবু নপাঙ্গন্না পুথোকপিরকপনি,
\v 14 অদুগা মখোয়না মদু লৈবাক অসিদা লৈবশিংদা তমগনি~। মখোয়না তারে, মদুদি যেহোবা নহাক্না মীশিং অসিগী মরক্তা লৈবিরি; অদুনা যেহোবা নহাক্কা মিৎকা মিৎকা উনজরি~। নহাক্কী লৈচিন্না মখোয়গী মথক্তা লৈরি অমসুং অয়ুক নুংথিন্দা লৈচিনগী য়ূম্বী অমসুং অহিংদা মৈগী য়ূম্বী ওইনা নহাক্না মখোয়গী মাঙ থানা লেঙবি~।
\p
\v 15 “হৌজিক নহাক্না মীশিং অসিবু মী অমগুম্না হাৎলবদি, নহাক্কী মিংচৎ তাখিবা জাতিশিং অসিনা হায়গনি,
\v 16 ‘যেহোবানা মীশিং অসিদা পীবিগনি হায়না ৱাশকখ্রবা লৈবাক অদুদা মহাক্না মখোয়বু পুশিনবা ঙমদবগী মরম্না মহাক্না মখোয়বু লমহাঙদা হাৎখ্রে~।’
\v 17 হৌজিক ঐনা নঙোন্দা নোঞ্জরি, নহাক্না হায়খিবা অদুগুম্না ঐগী ইবুংঙোগী মতিক মঙান চাউসনু, হায়রকই,
\v 18 ‘যেহোবাদি কুইনা খাঙবিহৈবনি, লেঙদ্রবা নুংশিবনা থল্লি, অয়োল অরান অমসুং লঙজবা কোকপিহৈবনি; অদুবু মরানগী চৈরাক পীদনা তোক্তে অমসুং মপা মপুশিংগী অয়োল অরান অদু মচাশিংগী মীরোন অহুম অমসুং মরী ফাওবা চৈরাক পী~।’
\p
\v 19 ঐনা নঙোন্দা নোঞ্জরি, নহাক্কী অথোইবা লেঙদ্রবা নুংশিবগী মতুং ইন্না নহাক্না ইজিপ্তগী হৌজিক ফাওবা মীশিং অসিবু কোকপিরকপা অদুগুম্না, মীশিং অসিগী অয়োল অরান কোকপিয়ু~।”
\p
\v 20 যেহোবানা হায়খি, “নহাক্না হায়জবগী মতুং ইন্না ঐনা ঙাকপিরে;
\v 21 অদুবু অচুম্বমক, ঐনা হিংলিবগুম, যেহোবাগী মতিক মঙান্না মালেম পূম্নমক থনগনি~।
\v 22 ঐনা ইজিপ্তা অমসুং লমহাঙদা তৌখ্রবা খূদমশিং অমসুং ঐগী ইতিক ইঙান উখ্রবা মী পূম্নমক অদুনা ঐবু তরারক চাং য়েংখি অমসুং মখোয়না ঐগী ৱা তাখিদে,
\v 23 ঐনা মখোয়গী মপা মপুশিংদা পীবিগনি হায়না ৱাশকখ্রবা লৈবাক অদু তশেংনমক মখোয়না উররোই, অদুগা ঐবু থৌশাদবা মখোয় অমতনসু মদু উররোই~।
\v 24 অদুবু ঐগী ইনাই কালেবতা তোপ তোপ্পা থৱায় অমা লৈরম্বা অমসুং মহাক্না ঐগী তুং মপূঙ ফানা ইনবা মরম্না মহাক্না চৎলুরবা লৈবাক অদুদা ঐনা মহাকপু পুশিনবিগনি~। অদুগা মহাক্কী ধারানা মদু মখূৎ চনগনি~।
\v 25 অমালেক মচাশিং অমসুং কেনানগী মীশিংনা তম্পাকশিংদা লৈবা মরম্না হয়েং নখোয়না হন্দুনা অঙাঙবা সমুদ্রগী লম্বীদা লমহাঙদা চৎলু~।”
\p
\v 26 যেহোবানা ৱা ঙাঙদুনা মৌশি অমসুং হারোন্দা হায়খি,
\v 27 “ঐগী ইথক্তা মুরুম মুরুম শোল্লিবা ফত্তবা মীয়াম অসিবু ঐনা কয়া কুইনা খাঙদুনা লৈখিগদগে? ইস্রায়েল মচাশিংগী মুরুম মুরুম শোনবশিং ঐনা তারে, মখোয়না ঐগী ইথক্তা মরুম মুরুম শোল্লি~।
\v 28 মখোয়দা হায়য়ু, যেহোবানা হায়, ‘অচুম্বমক ঐনা হিংলিবগুম্না, নখোয়না ঐগী নাকোংদা হায়খিবা অদুগুম্না, ঐনা নখোয়দা তৌবিগনি;
\v 29 নখোয়গী অপূনবা মশীংগী মতুং ইন্না চহী কুন শুরবা অমসুং মদু হেল্লবা, নখোয়গী নরক্তগী মশীং থীখ্রবা অমসুং ঐগী ইথক্তা মুরুম মুরুম শোনখিবা পূম্নমক্কী অশিবা হকচাংশিং লমহাঙ অসিদা তাগনি~।
\v 30 নখোয়বু লৈহনগনি হায়না ঐনা ৱাশকখিবা লৈবাক অদুদা যেফূন্নেগী মচা নিপা কালেব অমসুং নূনগী মচা নিপা যোশূৱা নত্তনা নখোয়না মদুদা চঙলোই~।
\v 31 অদুবু নখোয়গী অপিকপা অঙাংশিং মুনখিগনি হায়দুনা নখোয়না হায়খিবা মখোয়বু ঐনা পুশিনগনি, অদুগা নখোয়না থৌশাখিদবা লৈবাক অদু মখোয়না খঙগনি~।
\v 32 অদুবু নখোয়গী ওইনদি, নখোয়গী অশিবা হকচাং অদু লমহাঙ অসিদা তাগনি~।
\v 33 অদুগা নখোয়গী নচাশিংনা লমহাঙ অসিদা চহী নিফু য়াউ শেনগনি অমসুং নখোয়গী অশিবা হকচাং লমহাঙদা মাঙদ্রিবা ফাওবা নখোয়গী ওক্তবগী থবক অদুগীদমক মখোয়না অৱাবা খাঙগনি~।
\v 34 নখোয়না নুমিৎ নিফুনি লৈবাক অদু লোন্না য়েংলুবা নুমিৎশিংগী মশীং মতুং ইন্না, নখোয়না নোংমা নোংমগী ওইনা চহী অমা, হায়বদি চহী নিফু নখোয়গী অয়োল অরান পুগনি, অদুগা ঐনা নখোয়বু য়াদে হায়বা নখোয়না খঙগনি~।
\v 35 যেহোবা ঐনা হায়রিবনি, ঐগী মায়োক্তা পূনশিল্লিবা ফত্তবা মীয়াম পূম্নমক অসিদা ঐনা শোয়দনা মদু তৌগনি: লমহাঙ অসিদা মখোয় তুম্না মাঙগনি অমসুং মখোয় মফম অদুদা শিগনি~।’ ”
\v 36 অদুগা লৈবাক অদু লোন্না য়েংলুনবা মৌশিনা থাখিবা মীশিং, লৈবাক অদুগী মরমদা ফত্তবা পাউ পুদুনা হল্লকখিবা অমসুং মহাক্কী মথক্তা মীয়াম পূম্নমকপু মুরুম মুরুম শোলহনখিবা,
\v 37 লৈবাক অদুগী মরমদা ফত্তবা পাউ পুরকখিবা মীশিং অদুসু যেহোবাগী মাঙদা অশি অনা থোকহন্দুনা শিখি~।
\v 38 অদুবু লৈবাক অদু লোন্না য়েংলুনবা চৎখিবা মীশিং অদুগী মরক্তগী নূনগী মচা নিপা যোশূৱা অমসুং যেফূন্নেগী মচা নিপা কালেবতি হিংহৌখি~।
\s1 ইস্রায়েলবু য়ৈথবা
\p
\v 39 অদুগা মৌশিনা ৱাশিং অদু ইস্রায়েল মচা পূম্নমক্তা তমদুনা হায়রকই, অদুগা মীশিংনা কন্না তেংথা নাওইখি~।
\v 40 অদুগা মখোয়না অয়ুক ঙন্না হৌগৎলগা চীংদোন্দা কাখত্তুনা হায়রকই, “য়েংবিয়ু, ঐখোয় অসিদা লৈজৈ অমসুং যেহোবানা ৱাশকপিখিবা মফম অদুদা চৎচগনি, মরমদি ঐখোয়না পাপ তৌখ্রে~।”
\v 41 অদুগা মৌশিনা হায়খি, “নখোয়না যেহোবাগী য়াথং হিক্তোকপা করিগীনো? মদু মহৈ য়াল্লরোই~।
\v 42 চৎখৎকনু, চৎলবদি নখোয়গী য়েক্নবশিংগী মাঙদা নখোয় মায়থীগনি, মরমদি যেহোবানা নখোয়গী নরক্তা লৈত্রে~।
\v 43 মরমদি অমালেক মচাশিং অমসুং কেনানগী মীশিংনা নখোয়গী মাঙদা লৈ, অদুগা নখোয় থাঙশাংদা শিগনি; নখোয়না যেহোবাদগী লৈথোকখিবা মরম্না যেহোবানা নখোয়বু লোয়নবিররোই~।”
\v 44 অদুবু মখোয়না চীংদোন্দা কাখৎনবা লেপখ্রে; অদুম ওইনমক যেহোবাগী ৱালেপ্নবগী উপু অমসুং মৌশিদি লৈফমদগী চত্থোকখিদে~।
\v 45 অদুদগী চীং অদুদা লৈবা অমালেক মচাশিং অমসুং কেনানগী মীশিংনা কূমথরক্তুনা মখোয়দা খূৎ থাদুনা হোর্মা ফাওবা তানখায়খি~।
\c 15
\s1 কেনান চঙবদা ইস্রায়েল মচাশিংনা ঙাক্কদবা পথাপশিং
\p
\v 1 অদুগা যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংদা ৱা ঙাঙদুনা মখোয়দা হায়য়ু, ‘ঐনা নখোয়দা পীবিবা নখোয়না খুন্দাগদবা লৈবাক অদুদা নখোয়না চঙবদা,
\v 3 মৈ থাদোকপগী কৎনপোৎ, নৎত্রগা ৱাশক পাঙথোক্নবা ঈরাৎপদা, নৎত্রগা কৎনীংবগী কৎনপোৎ, নৎত্রগা নখোয়গী লেপখ্রবা চাকখাঙবশিংদা শল্লুপ্তগী নৎত্রগা হামেং য়াউগী মরক্তগী যেহোবাগী মফমদা মনম নুংশিবা কৎনবা ওইনা মৈ থাবগী কৎনপোৎ যেহোবাদা কৎকনি,
\v 4 অদুদগী যেহোবাগী মফমদা কৎনপোৎ কৎলিবা মহাক অদুনা থাউ \f + \fr 15:4 \fk হিন: \ft লিটর 3.7~।\f*হিন অমগী শরূক মরিগী অমগা তোৎলবা অফবা য়ামগী ইফা শরূক তরাগী অমা মহৈ মরোংগী কৎনপোৎ ওইনা পুরক্কনি;
\v 5 অদুগা মৈ থাদোকপগী কৎনপোৎ, নৎত্রগা ঈরাৎপোৎ ওইনা য়াউ মচা অমগীদমক, থক্নবগী কৎনপোৎকীদমক নহাক্না য়ু হিন অমগী শরূক মরিগী অমা থৌরাঙ তৌগনি~।
\v 6 নৎত্রগা য়াউ লাবা অমগীদমক নহাক্না থাউ হিন অমগী শরূক অহুমগী অমগা তোৎলবা অফবা য়ামগী ইফা শরূক তরাগী অনী মহৈ মরোংগী কৎনপোৎ থৌরাঙ তৌগনি;
\v 7 অদুগা থক্নবগী কৎনপোৎকীদমক নহাক্না য়ু হিন অমগী শরূক অহুমগী অমা যেহোবাগী মফমদা মনম নুংশিবা ওইনা কৎকনি~।
\v 8 অদুগা নহাক্না যেহোবাগী মফমদা মৈ থাদোকপগী কৎনপোৎ, নৎত্রগা ৱাশক ঙাক্নবা ঈরাৎপোৎ, নৎত্রগা ঈঙথবগী কৎনপোৎশিং ওইনা শল্লাবা অমা থৌরাঙ তৌবদা,
\v 9 মহাক্না শল্লাবগা লোয়ননা থাউ হিন খাইবোক অমগা তোৎলবা অফবা য়ামগী ইফা শরূক তরাগী অহুম মহৈ মরোংগী কৎনপোৎ পুরক্কনি~।
\v 10 অদুগা যেহোবাগী মফমদা মনম নুংশিনবা মৈ থাবগী কৎনপোৎ ওইনা থক্নবগী কৎনপোৎকীদমক নহাক্না য়ু হিন খাইবোক অমা পুরক্কনি~।
\v 11 শল্লাবা নৎত্রগা য়াউ লাবা নৎত্রগা য়াউ লাবা মচা নৎত্রগা হামেং মচা অমগীদমক অদুম্না তৌগদবনি~।
\v 12 নখোয়না থৌরাঙ তৌগদৌরিবা মশীং খুদিংগীদমক নখোয়না অসুম্না মখোয়গী মশীং মতুং ইন্না তৌগদবনি~।
\v 13 লৈবাক অসিদা পোকপা পূম্নমক্না যেহোবাগী মফমদা মনম নুংশিনবা মৈ থাবগী কৎনপোৎ অদু কৎপদা মওং অসিগী মতুং ইন্না তৌগদবনি~।
\p
\v 14 অদুগা কনাগুম্বা মীরৈবাক মচা অমনা নখোয়গী নরক্তা লম্লান্দুনা লৈরবা, নৎত্রগা নখোয়গী মীরোন মীরোন্দা কনাগুম্বা নখোয়গী নরক্তা লৈরবা অমসুং মহাক্না যেহোবাগী মফমদা মনম নুংশিনবা মৈ থাবগী কৎনপোৎ অমা কৎনীংলবদি, নখোয়না তৌবা অদুগুম্না মহাক্নসু তৌগদবনি~।
\v 15 অদুগা নখোয়গী তিল্লিবা মীয়াম অমসুং নখোয়গী নরক্তা লম্লান্দুনা লৈবা মীরৈবাক মচাশিংগী ৱায়েন পথাপ অমতা ওইগনি, নখোয়গী মীরোন মীরোন্দা মতম পূম্নমক্কীদমক ৱায়েন পথাপ ওইগনি; নখোয়না ওইবগুম্না যেহোবাগী মাঙদা লম্লানবশিংসু ওইগনি~।
\v 16 নখোয়গীদমক অমসুং নখোয়গী নরক্তা লম্লান্দুনা লৈবা মীরৈবাক মচাশিংগীদমক ৱায়েন য়াথং অমতা অমসুং নিয়ম অমতা ওইগনি~।’ ”
\p
\v 17 অদুগা যেহোবানা ৱা ঙাঙদুনা মৌশিদা হায়রকই,
\v 18 “ইস্রায়েল মচাশিংদা ৱা ঙাঙদুনা মখোয়দা হায়য়ু, ‘ঐনা নখোয়বু পুশিনগদৌরিবা লৈবাক অদুদা চঙবা মতমদা,
\v 19 অসুম্না ওইগনি, নখোয়না লৈবাক অদুগী চিঞ্জাক চাবা মতমদা, নখোয়না যেহোবাগী মফমদা থাঙ্গৎপগী কৎনপোৎ ওইনা কৎকনি~।
\v 20 নখোয়না থাঙ্গৎপগী কৎনপোৎকীদমক নখোয়গী অহানবা তকখায়রবা মহৈ মরোংগী তন্দুম অমা কৎকনি; নখোয়না মহৈ মরোং য়ৈথফমগী থাঙ্গৎপগী কৎনপোৎ ওইনা নখোয়না মদু থাঙ্গৎকনি~।
\v 21 নখোয়গী মীরোন মীরোন্দা নখোয়গী অহানবা তকখায়রবা মহৈ মরোং অদু নখোয়না যেহোবাগী মফমদা থাঙ্গৎপগী কৎনপোৎ ওইনা পীগনি~।
\s1 খঙদনা অমসুং খঙনা তৌবা পাপ
\p
\v 22 ‘অদুগা যেহোবানা মৌশিদা পীখ্রবা য়াথং পূম্নমক অসি ঙাক্তদুনা নখোয়না শেরান্ননা চৎলবা,
\v 23 যেহোবানা নখোয়দা য়াথং পীখিবা নুমিৎ অদুদগীনা নখোয়গী মীরোন মীরোন্দা যেহোবানা মৌশিগী মপান্না নখোয়দা পীখিবা য়াথং পূম্নমক অদু ঙাক্ত্রবা,
\v 24 অদু ওইরবদি অসুম্না ওইগনি, করিগুম্বা মীয়াম খঙদনা খঙদদুনা তৌরবদি, মীয়াম পূম্নমক্না যেহোবাগী মফমদা মনম নুংশিনবা মৈ থাদোকপগী কৎনপোৎকীদমক শন লামচা অমা, নিয়মগী মতুং ইন্না মদুগা লোয়ননা মহাক্কী মহৈ মরোংগী কৎনপোৎ অমসুং মদুগী থক্নবগী কৎনপোৎ অমসুং পাপকী কৎনপোৎকীদমক হামেং মচা অমা কৎকদবনি~।
\v 25 অদুগা পুরোহিৎনা ইস্রায়েল মচাশিংগী মীয়াম পূম্নমক্কীদমক \f + \fr 15:25 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌগদবনি, অদুগা মখোয়বু কোকপিগনি; মরমদি মদু খঙদবননি; অদুগা মখোয়না যেহোবাগী মফমদা মখোয়গী খঙদদুনা তৌরুবা পাপকী কৎনপোৎ, হায়বদি মৈ থাবগী কৎনপোৎ অমসুং যেহোবাগী মাঙদা মখোয়গী পাপকী কৎনপোৎ পুরক্কদবনি~।
\v 26 অদুগা মদুদা ইস্রায়েল মচাশিংগী মীয়াম পূম্নমক অমসুং মখোয়গী মরক্তা লম্লান্দুনা লৈবা মীরৈবাক মচাশিং অদুবু কোকপিগনি, মরমদি মী পূম্নমক্না খঙদবদগী থোকপনি~।
\p
\v 27 ‘অদুগা কনাগুম্বা মী অমনা খঙদদুনা পাপ তৌরবদি, মহাক্না পাপকী কৎনপোৎকীদমক চহী অমা ফারবা হামেং অমোম অমা পুরক্কদবনি~।
\v 28 অদুগা খঙদদুনা পাপ তৌবা মী অদুগীদমক পুরোহিৎনা প্রায়শ্চিত্ত তৌগদবনি~। মহাক্না যেহোবাগী মাঙদা খঙদদুনা পাপ তৌরবদা, মহাক্কীদমক প্রায়শ্চিত্ত তৌগদবনি; অদুগা মদুদা মহাকপু কোকপিগনি~।
\v 29 ইস্রায়েল মচাশিংগী মরক্তা পোকপা ওইরবসু, মখোয়গী মরক্তা লম্লান্দুনা লৈবা মীরৈবাক মচা ওইরবসু, খঙদদুনা পাপ তৌবা মহাক অদুগীদমক নখোয়গী ৱায়েন য়াথং অমতা ওইগনি~।
\p
\v 30 ‘অদুবু লৈবাক অদুদা পোকপা ওইরবসু, মীরৈবাক মচা ওইরবসু, লমকেৎ লমহাইদুনা পাপ তৌবা মী অদু যেহোবাগী মিং থীহনবনি, অদুগা মী অদু মহাক্কী মীশিংগী মরক্তগী মাঙহনগনি~।
\v 31 মহাক্না যেহোবাগী ৱা য়াখিদবা অমসুং মহাক্কী য়াথং থুগাইখিবা মরম্না মী অদু তুম্না মাঙহনগনি; মহাক্কী অয়োল অরান অদু মশাগী মথক্তা তাগনি~।’ ”
\p
\v 32 অদুগা ইস্রায়েল মচাশিংনা লমহাঙদা লৈরিঙৈদা পোত্থাবা নুমিত্তা মী অমনা শীং খোমজিনবা মখোয়না ফংখি~।
\v 33 অদুগা শীং খোমজিনবা উখিবা মহাকপু মৌশি, হারোন অমসুং মীয়াম পূম্নমক্কী মফমদা মখোয়না পুরকখি~।
\v 34 অদুগা মঙোন্দা করি তৌগদগে হায়বা খঙহল্লমদ্রিবা মরম্না মখোয়না মহাকপু ফাজিন্দুনা থম্লম্মী~।
\v 35 অদুগা যেহোবানা মৌশিদা হায়খি, “মী অদু শোয়দনা হাৎকদবনি; মীয়াম পূম্নমক্না মখোয়গী লৈফমগী মপান্দা মহাকপু নূঙনা থাগদবনি~।”
\v 36 অদুগা যেহোবানা মৌশিদা হায়খিবা অদুগুম্না, মীয়াম পূম্নমক্না লৈফমগী মপান্দা মহাকপু পুথোক্লগা নূঙনা থাখি অমসুং মহাক শিখি~।
\s1 ফীনা চনবা
\p
\v 37 যেহোবানা ৱা ঙাঙদুনা মৌশিদা হায়রকই,
\v 38 “ইস্রায়েল মচাশিংদা হায়য়ু, মখোয়গী মীরোন পূম্নমক্তা মখোয়গী ফিগী ফীবান্দা মখোয়না ফীনা চন্ননবা অমসুং ফীবানগী ফীনা শংবান্নবা লংনা ফেন্ননবা মখোয়দা য়াথং পীয়ু~।
\v 39 অদুগা ফীনা চনবা অসি নখোয়গীদমক লৈগনি, ফীনা চনবা অদু নখোয়না য়েংলগা যেহোবাগী য়াথং পূম্নমক নীংশিংউ অমসুং মখোয় অদু তৌ, অদুগা নখোয়না ওক্তবীগী থবক তৌদনবা নখোয়গী নশামক্কী পূক্নীং অমসুং নশামক্কী মিৎকী অপাম্বা থিগনু,
\v 40 মদুগী মরম্না নখোয়না ঐগী য়াথং পূম্নমক নীংশিংদুনা তৌননবনি অমসুং নখোয়গী ঈশ্বরগী মফমদা অশেংবা ওইননবনি~।
\v 41 নখোয়গী ঈশ্বর ওইননবা, নখোয়বু ইজিপ লৈবাক্তগী পুথোকপিরকপা ঐদি যেহোবা নখোয়গী ঈশ্বরনি: ঐদি যেহোবা নখোয়গী ঈশ্বরনি~।”
\c 16
\s1 কোরাহনা মৌশিগী মায়োক্তা লেপ্পা
\p
\v 1 লেবীগী মচা নিপা কোহাৎনা পোকপা যিসহারগী মচা নিপা কোরাহ অমসুং রূবেন মচাশিংদগী এলীয়াবকী মচা নিপাশিং দাথান অমসুং অবীরাম অমসুং পেলেৎকী মচা নিপা ওন, মখোয় পূনশিল্লে;
\v 2 অদুগা মখোয়না মৌশিগী মমাঙদা, ইস্রায়েলগী মচাশিংদগী মীয়ামগী লুচিংবশিং, শকখঙনরবা, মীয়ামদগী খন্দোক্লবা মী চনী য়াঙ্খৈনা লেপখি~।
\v 3 অদুগা মখোয়না মৌশি অমসুং হারোনগী মায়োক্তা পূনশিনখি অমসুং মখোয়দা হায়রম্মী, “নখোয়না তৌফম থোকপা অদুদগী হেন্না তৌখ্রে, মরমদি মীয়াম পূম্নমক অসিগী মী খুদিংমক অশেংবনি অমসুং যেহোবানা মখোয়গী মরক্তা য়াওরি~। অদু ওইরবদি যেহোবাগী মীয়ামগী মথক্তা নখোয়না নশাবু ৱাংনা থাঙ্গৎপা করিগীনো?”
\v 4 মৌশিনা মদু তাবদা মমায় লৈতানা তুথরম্মী;
\v 5 অদুগা মহাক্না কোরাহ অমসুং মহাক্কী খোঙবু পূম্নমক্তা হায়খি, “কনানা মহাক্কীনো, কনানা অশেংবনো হায়বা যেহোবানা অয়ুক্তা খঙহনবিগনি অমসুং মহাকপু মহাক্কী মনাক্তা চঙহনবিগনি; মহাক্না খন্দোকপিখ্রবা মহাক অদুবু মহাক্না মনাক্তা চঙহনবিগনি~।
\v 6 মসি তৌ: কোরাহ অমসুং নহাক্কী খোঙবু পূম্নমক নখোয়না কম্বিশিং লৌ;
\v 7 অদুগা হয়েং যেহোবাগী মাঙদা মদুদা মৈ হাপ্লগা মেক্রুক হাপ্পু, অদুগা অসুম্না ওইগনি, যেহোবানা খনবা মী অদু অশেংবা ওইগনি: লেবীগী মচা নিপাশা, নখোয়না তৌফম থোকপা অদুদগী হেন্না তৌখ্রে~।”
\v 8 অদুগা মৌশিনা কোরাহদা হায়খি, “লেবীগী মচা নিপাশা, তাও:
\v 9 ইস্রায়েলগী ঈশ্বরনা নখোয়বু ইস্রায়েলগী মীয়ামদগী খাইদোকখিবা, যেহোবাগী ফিশঙগী থৌগল তৌননবা মহাক্কী মফমদা নখোয়বু পুশিনবিবা অমসুং মীয়ামগী থৌগল তৌননবা মখোয়গী মাঙদা লেপহনবিবা,
\v 10 অদুগা মহাক্না নহাকপু অমসুং নহাক্কা লোয়ননা নহাক্কী নচিন ননাউশিং পূম্নমকপু, হায়বদি লেবীগী মচা নিপাশিংবু মহাক্কী মনাক্তা পুবিরকখিবা অসিদসু পেন্দ্রিব্রা? অদুগা নখোয়না পুরোহিৎকী ফমসু থিরিব্রা?
\v 11 মরম অদুগীদমক নহাক অমসুং নহাক্কী খোঙবু পূম্নমক্না যেহোবাগী মায়োক্তা পূনশিল্লি~। অদুগা হারোন অসি কনানো, নখোয়না মহাক্কী মথক্তা মুরুম মুরুম শোল্লিবা?”
\p
\v 12 অদুগা মৌশিনা এলীয়াবকী মচা নিপা দাথান অমসুং অবীরাম্বু কৌনবা মী থাখি, অদুবু মখোয়না হায়খি, “ঐখোয় লাক্লোই~।
\v 13 নহাক্না ঐখোয়বু লমহাঙদা হাৎনবা, শঙ্গোম অমসুং খোইহি চেনবা লৈবাক অমদগী ঐখোয়বু পুথোক্লকপা অসিনসু ওক্ত্রিব্রা? নহাক্না ঐখোয়গী ইথক্তা নথন্তা পান্নিংলিব্রা?
\v 14 অদুগীসু মথক্তা নহাক্না ঐখোয়বু শঙ্গোম অমসুং খোইহি চেনবা লৈবাক অদুদা পুশিন্দ্রে, নৎত্রগা ফংফম থোকপা ওইনা ঐখোয়দা লৌবুক অমসুং অঙ্গুর ইংখোলশিংসু পীবিদ্রে~। নহাক্না নিপাশিং অদুগী মমিৎ কোত্থোক্কেরা? ঐখোয় লাক্লোই~।”
\v 15 অদুগা মৌশিনা য়াম্না শাউখি অমসুং যেহোবাদা হায়খি, “মখোয়গী কৎনপোৎ অদু লৌবিগনু~। ঐনা মখোয়দগী লোলা অমতা লৌখিদে, ঐনা মখোয় অমতগী মফমদসু ফত্তবা তৌখিদে~।”
\v 16 অদুগা মৌশিনা কোরাহদা হায়খি, “হয়েং নহাক অমসুং নহাক্কী খোঙবু পূম্নমক যেহোবাগী মাঙদা লেপ্পু, নহাক, মখোয় অমসুং হারোন;
\v 17 অদুগা মী খুদিংনা মাগী মাগী কম্বি লৌদুনা মদুদা মেক্রুক হাপ্পু অমসুং নখোয়না নঙগী নঙগী কম্বি, হায়বদি কম্বি চনীগা য়াঙ্খৈ যেহোবাগী মাঙদা পুরকউ; নহাক অমসুং হারোন, নখোয় অনীনা নঙগী নঙগী কম্বি পুরকউ~।”
\v 18 অদুগা মখোয় মী খুদিংনা মাগী মাগী কম্বি লৌদুনা মদুদা মৈ হাপখি অমসুং মথক্তা মেক্রুক হাপখি, অদুগা মৌশি অমসুং হারোনগা লোয়ননা উনফম ফিয়ূমগী চঙফমদা লেপখি~।
\v 19 অদুগা মখোয়গী মায়োক্তা কোরাহনা উনফম ফিয়ূমগী চঙফমদা মীয়াম পূম্নমকপু খোমজিনখি: অদুগা যেহোবাগী মতিক মঙান্না মীয়াম পূম্নমক্তা উহনবিখি~।
\v 20 যেহোবানা মৌশি অমসুং হারোন্দা হায়খি,
\v 21 “ঐনা মখোয় অসিবু মিৎকুপ্তা চাকথোক্ননবা নখোয় নশামক মীয়াম অসিদগী তোঙান্না লৈয়ু~।”
\v 22 অদুগা মখোয়না মমায় লৈতানা তুথরগা হায়জখি, “হে ঈশ্বর, হকচাং পানবা পূম্নমক্কী থৱায়শিংগী ঈশ্বর, মী অমনা পাপ তৌরগা মীয়াম পূম্নমক্কী মথক্তা নহাক্না শাউবিগদ্রা?”
\p
\v 23 অদুগা যেহোবানা ৱা ঙাঙদুনা মৌশিদা হায়রকই,
\v 24 “মীয়ামদা হায়য়ু, ‘নখোয়না কোরাহ, দাথান অমসুং অবীরামগী ফিয়ূমশিংগী অকোয়বদগী চত্থোকউ~।’ ”
\v 25 অদুগা মৌশিনা হৌগত্তুনা দাথান অমসুং অবীরামগী মনাক্তা চৎখি, অদুগা ইস্রায়েলগী অহল্লমনশিংনা মহাক্কী তুং ইনখি~।
\v 26 অদুগা মহাক্না মীয়াম অদুদা হায়খি, “ফত্তবা মীশিং অসিগী ফিয়ূমশিংদগী চত্থোকউ অমসুং মখোয়গী মপোৎ অমতা শোক্কনু, নৎত্রবদি মখোয়গী পাপ পূম্নমক্কী মরম্না নখোয় তুম্না মাঙগনি~।
\v 27 মরম অদুনা মখোয়না কোরাহ, দাথান অমসুং অবীরামগী ফিয়ূমশিংগী মনাক্তগী চত্থোকখি; অদুগা দাথান অমসুং অবীরাম্না থোক্লক্তুনা মখোয়গী নুপীশিং, মচা নিপাশিং অমসুং অপিকপা অঙাংশিং য়াওনা মখোয়গী ফিয়ূমশিংগী চঙফমদা লেপ্ত‌ুনা লৈরম্মী~।
\v 28 অদুগা মৌশিনা হায়খি, “যেহোবানা ঐবু থবকশিং অসি তৌননবা থারকপনি হায়বা নখোয়না মসিদগী খঙগনি, মরমদি ঐনা ইশাগী অনীংবগী মতুং ইন্না তৌবা নত্তে~।
\v 29 মী পূম্নমক্না শিবগুম্না মীশিং অসিনা শিরবদি, নৎত্রগা মী পূম্নমক্তা ওইবা অদুগুম্না মখোয়দা ওইরবদি যেহোবানা ঐবু থাবিরকপা নত্তে~।
\v 30 অদুবু যেহোবানা অনৌবা থৌদোক অমা থোকহল্লবা, মালেম্না ময়া কাথোক্তুনা মখোয়বু অমসুং মখোয়গীনি হায়বা পূম্নমকপু য়োৎশিল্লবা অমসুং মখোয়না হিংনা হিংনা খম্নুং লৈবাক্তা চৎলবদি, মীশিং অসিনা যেহোবাবু শাউহল্লে হায়বা নখোয়না খঙগনি~।”
\p
\v 31 অদুগা অসুম্না থোকখি, মহাক্না ৱা পূম্নমক অসি ঙাঙবা লোইবগা মখোয়গী মখাদা লৈবা লৈপাক অদু চেকখায়খি,
\v 32 অদুগা মালেম্না মহাক্কী মচীন কাত্থোক্তুনা মখোয়বু য়োৎশিনখি, মখোয়গী ইমুংশিং, কোরাহগী মী পূম্নমক অমসুং মখোয়গী পোৎচৈ পূম্নমক~।
\v 33 মখোয় অমসুং মখোয়গীনি হায়বা পূম্নমক খম্নুং লৈবাক্তা হিংনা কূমথখি অমসুং মালেম্না মখোয়বু কূপশিনখি, অদুগা মীয়াম মরক্তগী মখোয় তুম্না মাঙখি~।
\v 34 অদুগা মখোয়না লাউবদা মখোয়গী অকোয়বদা লৈরম্বা ইস্রায়েল মচা পূম্নমক্না চেনখি, মরমদি মখোয়না হায়খি, “ঐখোয়বুসু মালেম্না য়োৎশিনখিবা তারে~।”
\v 35 অদুগা যেহোবাদগী মৈ থোকখি অমসুং মেক্রুক কৎখিবা মী চনীগা য়াঙ্খৈ অদু চাকথোকখি~।
\s1 মুরুম মুরুম শোনবশিংদা অশি অনা
\p
\v 36 অদুগা যেহোবানা ৱা ঙাঙদুনা মৌশিদা হায়রকই,
\v 37 “পুরোহিৎ হারোনগী মচা নিপা এলিয়েজরদা হায়য়ু, চাক্লিবা অদুদগী মহাক্না কম্বিশিং অদু লৌথোকউ, মরমদি মখোয় অশেংবনি অমসুং নহাক্না মৈ অদু অথাপ্পদা চাইখাইয়ু~।
\v 38 মখোয় মশাগী থৱায়গী মথক্তা পাপ তৌখ্রবশিং অদুগী কম্বিশিং অদুনা মখোয়না লাৎনপূং অদু কূপ্ননবা অপাকপা মপাকশিং ফূদোক্তুনা শাসনু~। মরমদি মখোয়না মখোয়বু যেহোবাগী মাঙদা কৎখ্রবনি, মরম অদুনা মখোয় অদু অশেংবনি; অদুগা মখোয় অদুনা ইস্রায়েল মচাশিংদা খূদম অমা ওইগনি~।”
\v 39 অদুগা পুরোহিৎ এলিয়েজরনা মৈনা চাকখ্রবা মখোয় অদুনা কৎখিবা পিথ্রাইগী কম্বিশিং অদু লৌখি, অদুগা মদুদগী লাৎনপূং কূপ্নবগীদমক অপাকপা মপাক অমা ফূদোক্তুনা শাখি,
\v 40 মসি হারোনগী ধারা নত্তবা মীচম অমতনা যেহোবাগী মাঙদা মেক্রুক কৎনবা নকশিল্লক্লোইদবনি হায়বসি ইস্রায়েল মচাশিংদা নীংশিংনবনি~। মরমদি যেহোবানা মৌশিগী মপান্না মঙোন্দা হায়খিবা অদুগুম্না মহাক কোরাহ অমসুং মহাক্কী কাঙবুগুম্না ওইদনবনি~।
\p
\v 41 অদুবু মথংগী নুমিত্তা ইস্রায়েলগী মীয়াম অপূম্বনা মৌশি অমসুং হারোনগী মথক্তা মুরুম মুরুম শোন্দুনা হায়রকই, “নখোয়না যেহোবাগী মীশিং হাৎহনখ্রে~।”
\v 42 অদুগা অসুম থোকখি, মীয়াম অদুনা মৌশি অমসুং হারোনগী মায়োক্তা পূনশিন্দুনা মখোয়না উনফম ফিয়ূম্লোমদা য়েংলম্মী; অদুগা য়েংউ, লৈচিন্না মদু কূপশিনখি অমসুং যেহোবাগী মতিক মঙান উহনখি~।
\v 43 অদুগা মৌশি অমসুং হারোন্না উনফম ফিয়ূমগী মাঙদা লাক্লম্মী~।
\v 44 অদুগা যেহোবানা ৱা ঙাঙদুনা মৌশিদা হায়রকই,
\v 45 “ঐনা মখোয়বু মিৎকুপ্তা চাকথেক্ননবা নখোয় মীয়াম অসিগী মরক্তগী চত্থোকখ্রো~।” অদুগা মখোয়না মমায় লৈতানা তুথরম্মী~।
\p
\v 46 অদুগা মৌশিনা হারোন্দা হায়খি, “কম্বি অমা লৌরগা মদুদা লাৎনপূংদগী মৈ হাপ্পু অমসুং মদুগী মথক্তা মেক্রুক হাপ্পু অমসুং মীয়ামগী মনাক্তা থুনা চৎলু অমসুং মখোয়গীদমক \f + \fr 16:46 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌ; মরমদি যেহোবাদগী মৈ হৌনা শাউবা থোকখ্রে; অশি অনা হৌখ্রে~।”
\v 47 অদুগা মৌশিনা হায়খিবগুম্না হারোন্না লৌদুনা মীয়ামগী মরক্তা চেনশিনখি; অদুগা য়েংউ, অশি অনা অদু মীশিংগী মরক্তা হৌরম্লে~। অদুগা মহাক্না মেক্রুক হাপ্ত‌ুনা মীশিংগীদমক প্রায়শ্চিত্ত তৌখি~।
\v 48 অদুগা মহাক্না অশিবশিং অমসুং অহিংবশিংগী ময়ায়দা লেপখি; অদুগা অশি অনা লেপখি~।
\v 49 কোরাহগী থৌদোক্তা শিখিবা মখোয় অদু য়াওদনা অশি অনা অদুদা শিখিবা মখোয় অদুদি লীশীং তরামরিগা চাতরেৎনি~।
\v 50 অশি অনা অদু লেপখ্রবদা হারোন্না উনফম ফিয়ূমগী চঙফমদা মৌশিগী মফমদা হল্লকখি~।
\c 17
\s1 হারোনগী চৈশু মতোন চোংবা
\p
\v 1 অদুগা যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংদা হায়য়ু অমসুং মখোয়গী মপা মপুশিংগী ইমুং মনুংগী মতুং ইন্না মখোয় খুদিংদগী চৈশু অমমম, হায়বদি মখোয়গী মপা মপুশিংগী ইমুং মনুংগী মতুং ইন্না মখোয়গী লুচিংবা পূম্নমক্তগী চৈশু তরানিথোই লৌ: নহাক্না মী খুদিংগী মমিং মাগী মাগী চৈশুদা ইয়ু~।
\v 3 অদুগা নহাক্না হারোনগী মমিং লেবীগী চৈশুদা ইগনি; মরমদি মখোয়গী মপা মপুশিংগী ইমুং মনুংগী মকোক্কীদমক চৈশু অমমম্নি~।
\v 4 ঐনা নহাক্কা উনফম, সাক্ষী উপুগী মাঙদা উনফম ফিয়ূমদা চৈশুশিং অদু নহাক্না থমউ~।
\v 5 অদুগা অসুম্না থোক্কনি, ঐনা খনবা মী অদুগী চৈশু অদু মতোন চোংগনি; ইস্রায়েল মচাশিংনা নখোয়গী নথক্তা মুরুম মুরুম শোনবা, মখোয়গী মুরুম মুরুম শোনবা অদু ঐঙোন্দগী হন্থহনগনি~।”
\p
\v 6 অদুগা মৌশিনা ইস্রায়েল মচাশিংদা ৱা ঙাঙখি অমসুং মখোয়গী লুচিংবা খুদিংনা চৈশু অমমম, মখোয়গী ইমুং মনুংগী মতুং ইন্না লুচিংবা খুদিংগী অমমম, হায়বদি চৈশু তরানিথোই মঙোন্দা পীখি; অদুগা হারোনগী চৈশু অদু মখোয়গী চৈশুশিংগী মরক্তা য়াওরম্মী~।
\v 7 অদুগা মৌশিনা সাক্ষীগী ফিয়ূমদা যেহোবাগী মাঙদা চৈশুশিং অদু থমখি~।
\v 8 অদুগা অসুম্না থোকখি, মথংগী নুমিত্তা মৌশিনা সাক্ষীগী ফিয়ূমদা চঙখি, অদুগা য়েংউ, লেবীগী ইমুং মনুংগীদমক হারোনগী চৈশু অদু মতোন চোংলম্মী অমসুং মতোন চোংথোক্তুনা মপাল শাৎলম্মী অমসুং অমুনবা অলমোন্দশিং পাল্লম্মী~।
\v 9 অদুগা মৌশিনা যেহোবাগী মাঙদগী চৈশু পূম্নমক অদু ইস্রায়েল মচাশিংগী মফমদা পুথোক্লকখি; অদুগা মখোয়না য়েংখি অমসুং মী খুদিংনা মাগী মাগী চৈশু অদু লৌখি~।
\v 10 অদুগা যেহোবানা মৌশিদা হায়খি, “লমহেনবশিংগী মায়োক্তা খূদম ওইনা থম্ননবা সাক্ষী অদুগী মাঙদা হারোনগী চৈশু অদু অমুক পুরকউ, মসি মখোয়গী মুরুম মুরুম শোনবা অদু নহাক্না ঐঙোন্দগী লৌথোক্নবনি, নৎত্রবদি মখোয় শিগনি~।”
\v 11 অদুগা মৌশিনা অদুম্না তৌখি; যেহোবানা মঙোন্দা য়াথং পীখিবা অদুগুম্না মহাক্না তৌখি~।
\v 12 অদুগা ইস্রায়েল মচাশিংনা ৱা ঙাঙদুনা মৌশিদা হায়রকই, “য়েংবিয়ু, ঐখোয় শিরে, ঐখোয় তুম্না মাঙলে, ঐখোয় পূম্নমক তুম্না মাঙলে~।
\v 13 যেহোবাগী ফিশঙ মনাক্তা চঙলকপা মহাক অদু শিগনি~। ঐখোয় শিদুনা মাঙ তাক্লগদ্রা?”
\c 18
\s1 হারোন অমসুং লেবী মচাশিংগী থবক
\p
\v 1 অদুগা যেহোবানা হারোন্দা হায়খি, “নহাক অমসুং নহাক্কী নচা নিপাশিং অমসুং নহাক্কী নপাগী ইমুংনা নহাক্কা লোয়ননা অশেংবা মফমগা মরী লৈনবা অয়োল অরান পুগনি~। অদুগা নহাক অমসুং নহাক্কী নচা নিপাশিংনা নহাক্কা লোয়ননা নখোয়গী পুরোহিৎকী ফমগা মরী লৈনবা অয়োল অরান পুগনি~।
\v 2 অদুগা নহাক অমসুং নহাক্কী নচা নিপাশিংনা নহাক্কা লোয়ননা সাক্ষীগী ফিয়ূম মমাঙদা লৈরিঙৈদা মখোয়না নঙোন্দা লাক্তুনা নহাকপু মতেং পাংননবা নহাক্না নহাক্কী নপাগী শলাই, লেবীগী শলাইগী নচিন ননাউশিংবু নহাক্কা লোয়ননা পুরকউ~।
\v 3 অদুগা মখোয়না নহাক্কী থৌদাং অমসুং ফিয়ূমগী থৌদাং পূম্নমক ঙাক্কনি; মখোয়না অশেংবা মফমগী পোৎচৈ অমসুং লাৎনপূং মনাক্তদা চঙলোইদবনি, নৎত্রবদি মখোয় অমসুং নখোয়সু শিগনি~।
\v 4 অদুগা মখোয়না নহাক্কা তিন্নগনি অমসুং ফিয়ূমগী থবক পূম্নমক্কীদমক উনফম ফিয়ূমগী থৌদাংশিং অদু ঙাক্কনি; অদুগা মীতোপ অমনা নখোয়গী ননাক্তা চঙবা য়ারোই~।
\v 5 অদুগা নখোয়না অশেংবা মফমগী থৌদাং অমসুং লাৎনপূংগী থৌদাং অদু ঙাক্কনি, মদুদি ইস্রায়েল মচাশিংগী মথক্তা মৈ হৌনা শাউবা অমুক লাক্তননবনি~।
\v 6 অদুগা য়েংউ, ঐনা ইস্রায়েল মচাশিংগী মরক্তগী নখোয়গী নচিন ননাউ, লেবী মচাশিংবু লৌরবনি; উনফম ফিয়ূমগী থৌগল তৌননবা মখোয়বু যেহোবাগীদমক খূদোন অমা ওইনা নখোয়দা পীরবনি~।
\v 7 মরম অদুনা নহাক অমসুং নহাক্কী নচা নিপাশিংনা নহাক্কা লোয়ননা লাৎনপূংগী অমসুং ফিখনগী মনুং থংবা শরূক্কী থবক খুদিংগীদমক নখোয়গী পুরোহিৎকী ফম ঙাক্কনি; অদুগা নখোয়না থৌগল তৌগনি: ঐনা খূদোনগী থবক ওইনা নখোয়দা পুরোহিৎকী ফম পীরবনি; অদুগা মনাক্তা চঙশিল্লকপা মীতোপ অদু হাৎকদবনি~।”
\p
\v 8 অদুগা যেহোবানা হারোন্দা হায়খি, “য়েংউ, ঐনা ইস্রায়েল মচাশিংগী অশেংবা পোৎ পূম্নমক্তগী ঐগীদমক থাঙ্গৎপগী কৎনপোৎশিংগী থৌদাং অদু নঙোন্দা শিন্নরবনি; ঐনা নঙোন্দা অমসুং নচা নিপাশিংদা নখোয়গী শরূক ওইনা মতম পূম্নমক্কী নিয়ম ওইনা পীরবনি~।
\v 9 মৈদগী খাকহৌরবা ইহেন হেন্না শেংবা পোৎশিংগী মরক্তগী, মখোয়না ঐঙোন্দা কৎকদবা মখোয়গী কৎনপোৎ খুদিং, মখোয়গী মহৈ মরোংগী কৎনপোৎ খুদিং, মখোয়গী পাপকী কৎনপোৎ খুদিং অমসুং মখোয়গী মরানগী কৎনপোৎ খুদিং অদু নহাক অমসুং নচা নিপাশিংগীদমক ইহেন হেন্না শেংবা ওইগনি~।
\v 10 ইহেন হেন্না শেংবা মফম অদুদা নহাক্না মদু চাগনি; নিপা খুদিংনা মদু চাগনি: মসি নঙোন্দা অশেংবা ওইগনি~।
\v 11 অদুগা মসি নহাক্কীনি; মখোয়গী খূদোনগী থাঙ্গৎপগী কৎনপোৎ অদু ইস্রায়েল মচাশিংগী হাইবগী কৎনপোৎ পূম্নমক্কা লোয়ননা ঐনা নঙোন্দা, নচা নিপাশিং অমসুং নচা নুপীশিংদা নহাক্কা লোয়ননা মতম পূম্নমক্কী পথাপ ওইনা পীরবনি; নহাক্কী ইমুংদা লৈবা অশেংবা খুদিংনা মদুদগী চাগনি~।
\v 12 মখোয়না যেহোবাদা কৎচবা অহানবা মহৈশিং অদুদগী, হায়বদি খ্বাইদগী ফবা থাউ পূম্নমক, খ্বাইদগী ফবা অনৌবা য়ু পূম্নমক অমসুং খ্বাইদগী ফবা গেহু পূম্নমক অদু ঐনা নঙোন্দা পীরবনি~।
\v 13 অদুগা মখোয়না যেহোবাদা পুরক্কদবা লৈবাক অদুগী মখল মখলগী অহানবা মুনবা মহৈ অদু নখোয়গী ওইগনি; নহাক্কী ইমুংদা লৈবা অশেংবা খুদিংনা মদুদগী চাগনি~।
\v 14 ইস্রায়েল মচাশিংগী মরক্তা লৈবা কত্থোকখ্রবা পোৎ খুদিং নহাক্কী ওইগনি~।
\v 15 মী ওইরবসু শা ওইরবসু মখোয়না যেহোবাদা পুরকপা থৱায় পানবা পূম্নমক্কী অহানবা পোকপা খুদিং নখোয়গী ওইগনি~। অদুম ওইনমক তাইবং মীনা পোকপা অহানবা মচা পূম্নমক নহাক্না শোয়দনা হন্দোক্কদবনি অমসুং অমাংবা শাশিংগী অহানবা পোকপা পূম্নমক নহাক্না মমল পীদুনা হন্দোক্কদবনি~।
\v 16 থা অমা ফারবশিংদগী হৌদুনা হন্দোক্কদবা মখোয় অদু নহাক্না হন্দোক্কদবনি~। নহাক্না লেপ্পা মতুং ইন্না অশেংবা মফমগী শেকেল, হায়বদি লুপাগী শেকেল মঙা ওইগনি, মসি \f + \fr 18:16 \fk গেরা: \ft গেরা অমসি গ্রাম 0.6 রোম্নি~।\f*গেরা কুন্নি~।
\v 17 অদুবু শনগী অহানবা পোকপা নৎত্রগা য়াউগী অহানবা পোকপা নৎত্রগা হামেংগী অহানবা পোকপা অদু নহাক্না হন্দোক্লোইদবনি; মখোয় অশেংবনি~। নহাক্না লাৎনপূং মথক্তা মখোয়গী ঈ খিক্কদবনি অমসুং যেহোবাগী মফমদা মনম নুংশিনবগীদমক মৈ থাবগী কৎনপোৎ ওইনা মখোয়গী মহাউ অদু মৈ থাগনি~।
\v 18 হাইবগী কৎনপোৎকী মথা অমসুং য়েৎ থংবা মফৈ অদু নহাক্কী ওইবগুম্না, মখোয়গী শদোংশিং অদু নহাক্কী ওইগনি~।
\v 19 ইস্রায়েল মচাশিংনা যেহোবাগী মফমদা কৎচবা অশেংবা পোৎশিংগী থাঙ্গৎপগী কৎনপোৎ পূম্নমক, ঐনা মতম পূম্নমক্কী পথাপ ওইনা নঙোন্দা, নচা নিপাশিং অমসুং নচা নুপীশিংদা নহাক্কা লোয়ননা পীরবনি; মসি যেহোবাগী মাঙদা নঙোন্দা অমসুং নহাক্কী ধারাদা নহাক্কা লোয়ননা মতম পূম্বগীদমক থুমগী ৱালেপ্নবা ওইগনি~।”
\s1 লেবী মচাশিংগী ফংফম থোকপা
\p
\v 20 অদুগা যেহোবানা হারোন্দা হায়খি, “মখোয়গী লৈবাক্তা নহাক্কী ফংফম থোকপা লৈরোই অমসুং মখোয়গী মরক্তা নহাক্কী শরূক অমতা লৈরোই; ইস্রায়েল মচাশিংগী মরক্তা নহাক্কী শরূক অমসুং নহাক্কী ফংফম থোকপা অদু ঐনি~।
\v 21 অদুগা য়েংউ, মখোয়না তৌরিবা থৌগলগীদমক, হায়বদি উনফম ফিয়ূমগী থৌগলগীদমক, ইস্রায়েলদা লৈবা শরূক তরাগী অমা পূম্নমক ফংফম থোকপা ওইনা ঐনা লেবী মচাশিংদা পীরবনি~।
\v 22 অদুগা ইস্রায়েল মচাশিংনা অমুক হন্না উনফম ফিয়ূম মনাক্তা চঙলোইদবনি, নৎত্রবদি মখোয়না পাপ পুদুনা শিগনি~।
\v 23 অদুবু লেবী মচাশিংনা উনফম ফিয়ূমগী থৌগল তৌগনি অমসুং মখোয়না মখোয়গী অয়োল অরান পুগনি; মসি নখোয়গী মীরোন মীরোন্দা মতম পূম্নমক্কী ৱায়েন পথাপ ওইগনি, মরম অদুনা ইস্রায়েল মচাশিংগী মরক্তা মখোয়গী ফংফম থোকপা লৈতে~।
\v 24 অদুগা ইস্রায়েল মচাশিংনা যেহোবাগী মফমদা থাঙ্গৎপগী কৎনপোৎ কৎচবা শরূক তরাগী অমা ওইবশিং ঐনা লেবী মচাশিংদা ফংফম থোকপা ওইনা পীরবনি; মরম অদুনা ঐনা মখোয়দা হায়খি, ‘ইস্রায়েল মচাশিংগী মরক্তা মখোয়গী ফংফম থোকপা লৈরোই~।’ ”
\s1 লেবী মচাশিংগী শরূক তরাগী অমা
\p
\v 25 অদুগা যেহোবানা মৌশিদা হায়খি,
\v 26 “অসুম্না লেবী মচাশিংদা ৱা ঙাঙদুনা মখোয়দা হায়য়ু, ‘ঐনা নখোয়গী ফংফম থোকপা ওইনা ইস্রায়েল মচাশিংদগী শরূক তরাগী অমা নখোয়দা পীবা অদু নখোয়না মখোয়দগী লৌবা মতমদা, নখোয়না যেহোবাগীদমক থাঙ্গৎপগী কৎনপোৎ ওইনা মদুদগী, হায়বদি শরূক তরাগী অমা অদুদগী শরূক তরাগী অমা কৎকদবনি~।
\v 27 নখোয়গী থাঙ্গৎপগী কৎনপোৎ অদু মহৈ মরোং য়ৈথফমগী মহৈ মরোংগুম অমসুং অঙ্গুর শুম্ফমদা থনবগুম নখোয়দা শীংথানবিগনি~।
\v 28 অসুম্না নখোয়না ইস্রায়েল মচাশিংদগী ফংবা, নখোয়গী শরূক তরাগী অমা পূম্নমক অদুদগী যেহোবাগী মফমদা থাঙ্গৎপগী কৎনপোৎ ওইনা নখোয়নসু কৎকদবনি, অদুগা নখোয়না যেহোবাগী থাঙ্গৎপগী কৎনপোৎ অদুদগী লৌদুনা পুরোহিৎ হারোন্দা পীগনি~।
\v 29 নখোয়গী খূদোনপোৎ পূম্নমক্তগী নখোয়না যেহোবাগী থাঙ্গৎপগী কৎনপোৎ খুদিংমক, মদুগী খ্বাইদগী ফবা, হায়বদি মদুগী অশেংবা শরূক কৎকদবনি~।’
\v 30 মরম অদুনা নহাক্না মখোয়দা হায়গনি, ‘নখোয়না মদুগী খ্বাইদগী ফবা অদু থাঙ্গৎপা মতমদা, মদু মহৈ মরোং য়ৈথফমগী অমসুং অঙ্গুর শুম্ফমগী পোত্থোক্কুম লেবী মচাশিংগী মফমদা শীংথাগনি~।
\v 31 অদুগা নখোয়না অমসুং নখোয়গী ইমুং মনুং পূম্নমক্না মদু মফম খুদিংদা চাবা য়াগনি, মরমদি মদু নখোয়না উনফম ফিয়ূমদা থৌগল তৌবগী মহৈনি~।
\v 32 নখোয়না মদুদগী খ্বাইদগী ফবা অদু থাঙ্গৎপা মতমদা, মদুগী মরম্না নখোয় পাপ পুররোই অমসুং নখোয়না ইস্রায়েল মচাশিংগী অশেংবা পোৎশিং অদুসু মাংথোক্লোইদবনি, নৎত্রবদি নখোয় শিগনি~।’ ”
\c 19
\s1 শেংদোক্নবা ঈশিং
\p
\v 1 যেহোবানা ৱা ঙাঙদুনা মৌশি অমসুং হারোন্দা হায়রকই,
\v 2 “যেহোবানা পীখিবা ৱায়েন য়াথংগী ৱায়েন পথাপ অদু অসিনি: ‘মখোয়না নঙোন্দা অমকপা লৈতবা, অশোয় অঙাম লৈতবা অমসুং পোৎপু অমুক্তা থোংদ্রিবা অঙাঙবা শন হাতম অমা পুরক্নবা ইস্রায়েল মচাশিংদা হায়য়ু~।
\v 3 অদুগা নখোয়না মদু পুরোহিৎ এলিয়েজরদা পীগনি, মদুদা মহাক্না মদু মখোয়গী লৈফমগী মপান্দা পুথোক্লগা কনাগুম্বনা মদু মহাক্কী মাঙদা হাৎকনি~।
\v 4 অদুগা পুরোহিৎ এলিয়েজরনা মহাক্কী খূৎশানা মদুদগী ঈ লৌগনি অমসুং মদুগী ঈ অদু উনফম ফিয়ূমগী মমাঙমক্তদা তরেৎলক খিক্কনি~।
\v 5 অদুগা কনাগুম্বা অমনা মহাক্কী মমাঙদা শন হাতম অদু মৈ থাগনি; অদুগা মদুগী মঊন, মশা, ঈ অমসুং মথীগা লোয়ননা মহাক্না মৈ থাগনি~।
\v 6 অদুগা পুরোহিৎনা সিদর উ, \f + \fr 19:6 \fk হিসোপ: \ft ধর্ম্ম কর্ম্মগী শেংদোকপদা শিজিন্নবা মনম নুংশিবা মনা পূঙবা অপিকপা পাম্বী~।\f*হিসোপ অমসুং ঙাংশং ঙাঙবা শামতু লৌদুনা শন হাতম থারিবা মৈ অদুগী মনুংদা লংশিনগনি~।
\v 7 অদুদগী পুরোহিৎনা মহাক্কী ফি শূদোক্কনি অমসুং মহাক্না মশা অদু ঈশিংদা ঈরুজথোক্কনি, অদুগী মতুংদা মহাক্না মখোয়গী লৈফমদা চঙগনি; পুরোহিৎ অদু য়াচঙবা ফাওবা মাংগনি~।
\v 8 অদুগা মদুবু মৈ থাবা মহাক অদুনা ঈশিংদা মহাক্কী ফি শূদোক্কনি অমসুং মহাক্না মশা অদু ঈশিংদা ঈরুজথোক্কনি অমসুং য়াচঙবা ফাওবা মাংগনি~।
\v 9 অদুগা অশেংবা মী অমনা শন হাতম অদুগী উৎ খোমজিনগনি অমসুং লৈফমগী মপান্দা অশেংবা মফম অমদা মদু পৈশিনগনি; অদুগা ইস্রায়েলগী মীয়ামগীদমক মদু অমাংবা শেংদোক্নবা ঈশিং ওইনা থমগনি; মসিদি পাপকীদমক শেংদোক্নবনি~।
\v 10 অদুগা শন হাতমগী উৎ খোমজিনবা মহাক অদুনা মফি শূদোক্কনি অমসুং য়াচঙবা ফাওবা মাংগনি; অদুগা মসি ইস্রায়েল মচাশিং অমসুং মখোয়গী মরক্তা লম্লান্দুনা লৈরিবা মীরৈবাক মচাগী মতম পূম্নমক্কীদমক ৱায়েন পথাপ ওইগনি~।
\p
\v 11 ‘কনাগুম্বা মী অমগী অশিবা হকচাং শোকউবা মহাক অদু নুমিৎ তরেৎনি মাংগনি~।
\v 12 মহাক্না মশাবু হুম্নিশুবা নুমিত্তা ঈশিং অদুনা শেংদোক্কনি অমসুং তরেৎনিশুবা নুমিত্তা মহাক শেংগনি: অদুবু মহাক্না মশাবু হুম্নিশুবা নুমিত্তা শেংদোক্ত্রবদি, তরেৎনিশুবা নুমিত্তা মহাক শেংলোই~।
\v 13 কনাগুম্বা অশিবা মী অমগী অশিবা হকচাং শোকউবা মহাক অদুনা মশাবু শেংদোক্ত্রবা, মহাক্না যেহোবাগী ফিশঙ মাংথোকই; অদুগা মী অদু ইস্রায়েলদগী মাঙহনগদবনি; শেংদোক্নবগী ঈশিংনা মশাদা খিক্তবা মরম্না মহাক শেংলোই; মহাক্কী অমাংবা অদু মঙোন্দা অদুম লৈ~।
\v 14 কনাগুম্বা মী অমনা ফিয়ূম অমদা শিবা মতমদা তৌগদবা ৱায়েন য়াথংদি অসিনি: ফিয়ূম মনুংদা চঙবা পূম্নমক অমসুং ফিয়ূম অদুদা লৈবা পূম্নমক নুমিৎ তরেৎনি শেংলোই~।
\v 15 অদুগা মখূম খুমদবা, হাংদোক্লবা পাত্র খুদিং অমাংবনি~।
\v 16 অদুগা লৌবুক লমহাঙদা থাঙশাংনা হাৎলবা মী নৎত্রগা মহৌশা ওইনা শিবা অশিবা হকচাং নৎত্রগা মীগী শরূ নৎত্রগা মোংফম শোকউবা কনাগুম্বা মহাক অদু নুমিৎ তরেৎনি মাংগনি~।
\v 17 অদুগা মখোয়না অমাংবা মী অমগীদমক পাপকী কৎনবা মৈ থাখিবা শন হাতমগী উৎ খরা লৌদুনা পাত্র অমদা হাপ্লগা অচেনবা ঈশিং অদু মথক্তা হাপকদবনি~।
\v 18 অদুগা অশেংবা মী অমনা হিসোপ অমা লৌগনি অমসুং মদু ঈশিংদা লুপ্লগা ফিয়ূমদা, কোল্লিক পূম্নমক্তা, মফম অদুদা লৈবা মীশিংদা অমসুং শরূ, হাত্তোক্লম্বা মী, অশিবা মী, নৎত্রগা মোংফম শোকউবা মহাক অদুদা খিক্কনি~।
\v 19 অদুগা অশেংবা মী অদুনা হুম্নিশুবা নুমিত্তা অমসুং তরেৎনিশুবা নুমিত্তা অমাংবা মী অদুগী মথক্তা খিক্কনি; অদুগা তরেৎনিশুবা নুমিত্তা মহাক্না মশামক শেংদোক্কনি, মফিশিং শূদোক্কনি, মশামক ঈশিংদা ঈরুথোক্কনি অমসুং য়াচঙবদা শেংগনি~।
\v 20 অদুবু অমাংবা মী অমসুং মশাবু শেংদোক্তবা, মী অদু মীয়ামগী মরক্তগী মাঙহনগদবনি; মরমদি মহাক্না যেহোবাগী অশেংবা মফম মাংথোক্লে~। শেংদোক্নবগী ঈশিং মঙোন্দা খিকখিদে; মহাক অমাংবনি~।
\v 21 অদুগা মসি মখোয়দা মতম পূম্নমক্কী ৱায়েন পথাপ ওইগনি~। মদুদা শেংদোক্নবগী ঈশিং খিকপা মহাক অদুনা মফি মরোন শূদোক্কনি; অদুগা শেংদোক্ননবগী ঈশিং শোকউবা মহাক অদু য়াচঙবা ফাওবা মাংগনি~।
\v 22 অদুগা অমাংবা মীনা শোকপা খুদিং শেংলোই; অদুগা অমাংবা শোকউবা মী অদু য়াচঙবা ফাওবা মাংগনি~।’ ”
\c 20
\s1 মেরীবাগী ঈশিং
\p
\v 1 অহানবা থাদা ইস্রায়েল মচাশিংনা, হায়বদি মীয়াম অপূম্বনা সিনগী লমহাঙদা লাক্তুনা মীশিংনা কাদেশ্তা লৈরম্মী; অদুগা মফম অদুদা মিরিয়াম শিখি অমসুং মহাকপু মফম অদুদা ফুমখি~।
\p
\v 2 অদুগা মীয়ামগীদমক মফম অদুদা ঈশিং ফংলমদে; অদুগা মখোয়না মৌশি অমসুং হারোনগী মায়োক্তা পূনশিনখি~।
\v 3 অদুগা মীশিংনা মৌশিগা খৎনদুনা হায়রম্মী, “ঐখোয়গী ইচীন ইনাউশিংনা যেহোবাগী মাঙদা শিবা মতমদা ঐখোয়সু শিরম্লবদি কয়াদা ফরমগদবা!
\v 4 ঐখোয় অমসুং ঐখোয়গী শা শন্না মফম অসিদা শিননবা নখোয়না যেহোবাগী মীয়াম্বু লমহাঙ অসিদা পুথোক্লকপা করিগীনো?
\v 5 অদুগা ফত্তবা মফম অসিদা ঐখোয়বু পুশিন্নবা নখোয়না ঐখোয়বু ইজিপ্তগী থোকহল্লক্লিবা করিগীনো? মসিদি মরূ, হৈয়িৎশিং, অঙ্গুরশিং নৎত্রগা কফোইশিংগী মফম নত্তে; মফম অসিদা থক্নবা ঈশিংসু লৈতে~।”
\v 6 অদুগা মৌশি অমসুং হারোন্না মীয়ামগী মমাঙদগী উনফম ফিয়ূমগী চঙফমদা চৎলম্মী, অদুগা মখোয়না মমায় লৈতানা তুথরম্মী~। অদুগা যেহোবাগী মতিক মঙান মখোয়দা উহনবিখি~।
\p
\v 7 অদুগা যেহোবানা ৱা ঙাঙদুনা মৌশিদা হায়রকই,
\v 8 “চৈশু অদু লৌ, অদুগা নহাক্না, নহাক অমসুং নহাক্কী নয়াম্বা হারোন্না, মীয়াম অদু খোমজিল্লু, অদুগা মখোয়গী মাঙদা নখোয়না নূঙজাউ অদুদা ৱা হায়য়ু, অদুগা নূঙজাউ অদুনা মঙোন্দগী ঈশিং পীগনি; অদুগা নহাক্না নূঙজাউ অদুদগী মখোয়গীদমক ঈশিং থোকহনগনি~। অসুম্না নহাক্না মীয়াম অমসুং মখোয়গী শাশিংদা থক্নবা ঈশিং পীগনি~।”
\v 9 অদুগা যেহোবানা মৌশিদা য়াথং পীখিবা অদুগুম্না মহাক্না মহাক্কী মাঙদগী চৈশু অদু লৌখি~।
\v 10 অদুগা মৌশি অমসুং হারোন্না মীয়াম অদুবু নূঙজাউ অদুগী মাঙদা খোমজিনখি; অদুগা মহাক্না মখোয়দা হায়খি, “লমহেনবা নখোয়, হৌজিক তাও, ঐখোয়না নখোয়গীদমক নূঙজাউ অসিদগী ঈশিং থোকহনগদ্রা?”
\v 11 অদুদগী মৌশিনা মহাক্কী খূৎ থাঙ্গৎখি অমসুং মহাক্না মহাক্কী চৈশুনা নূঙজাউ অদুদা অনীরক থাখি; মদুদা ঈশিং মরাং কায়না থোক্লকখি, অদুগা মীয়াম অমসুং মখোয়গী শাশিংনা ঈশিং থকখি~।
\p
\v 12 অদুগা যেহোবানা মৌশি অমসুং হারোন্দা হায়খি, “নখোয়না ঐবু ইস্রায়েল মচাশিংগী মমাঙদা অশেংবা ওইনা থম্ননবা নখোয়না ঐবু থাজদ্রে, মরম অদুনা ঐনা মখোয়দা পীবিবা লৈবাক অদুদা নখোয়না মীয়াম অসি পুশিল্লরোই~।”
\v 13 মসি \f + \fr 20:13 \fk মেরীবা: \ft অর্থদি “য়েৎনবা~।”\f*মেরীবাগী ঈশিংনি, মরমদি ইস্রায়েল মচাশিংনা যেহোবাগা খৎনখি, অদুগা মখোয়গী মরক্তা মহাক্তি অশেংবা ওইনা লৈ~।
\s1 ইদোম্না লম্বী পীদবা
\p
\v 14 অদুগা মৌশিনা কাদেশ্তগী ইদোমগী নিংথৌদা পাউ পুবা মীশিং থাদুনা হায়খি, “নহাক্কী ননাউ ইস্রায়েলনা অসুম্না হায়, ‘ঐখোয়দা তাখ্রবা অৱাবা পূম্নমক নহাক্না খঙবি,
\v 15 ঐখোয়গী ইপা ইপুশিংনা ইজিপ্তা চৎলম্লে অমসুং ঐখোয়না ইজিপ্তা মতম শাংনা লৈরুরে, অদুগা ইজিপ মচাশিংনা ঐখোয় অমসুং ঐখোয়গী ইপা ইপুশিংবু শাথিনা লাক্নখি~।
\v 16 অদুগা ঐখোয়না যেহোবাদা কপচবদা, মহাক্না ঐখোয়গী খোঞ্জেন তাবিখি অমসুং স্বর্গদূত অমা থাবিরক্তুনা ঐখোয়বু ইজিপ্তগী পুথোকপিরকখি; অদুগা য়েংবিয়ু, ঐখোয় কাদেশ্তা লৈরি, মসি নহাক্কী অরোইবা ঙমখৈদা লৈবা সহর অমনি~।
\v 17 ঐনা নঙোন্দা নোঞ্জরি, নহাক্কী লৈবাক ফাওদুনা ঐখোয়বু চৎহনবিয়ু~। ঐখোয়না লৌবুকশিং ফাওদুনা নৎত্রগা অঙ্গুর ইংখোলশিং ফাওদুনা চৎলোই, ঐখোয়না গুহাশিংগী ঈশিংসু থকচরোই; ঐখোয়না নিংথৌগী অচৌবা লম্বীদা চৎকনি, ঐখোয়না নহাক্কী ঙমখৈ লান্থোক্ত্রিবা ফাওবা য়েৎ ওইদা লৈথোক্লোই~।’ ”
\v 18 অদুবু ইদোম্না মঙোন্দা হায়খি, “নহাক্না ঐগী লম ফাওদুনা চৎপা য়ারোই, চৎলবদি ঐনা থাঙশাং পুদুনা নখোয়গী মায়োক্তা থোক্লক্কনি~।”
\v 19 অদুগা ইস্রায়েল মচাশিংনা মঙোন্দা হায়খি, “ঐখোয়না অচৌবা লম্বীদা চৎকনি; অদুগা ঐ অমসুং ঐগী শানা নহাক্কী ঈশিং থক্লবদি, ঐনা মদুগী মমল পীগনি; ঐনা খোঙনা ফাওদুনতা চৎচগে, অতৈ করিসু পামজদে~।”
\v 20 অদুগা মহাক্না হায়খি, “নহাক্না ফাওদুনা চৎপা য়ারোই~।” অদুগা ইদোম্না মী ময়াম অমসুং অকনবা খূৎকা লোয়ননা মহাক্কী মায়োক্তা থোক্লকখি~।
\v 21 অসুম্না ইদোম্না ইস্রায়েলবু মহাক্কী ঙমখৈ ফাওদুনা চৎহনখিদে; মরম অদুনা ইস্রায়েলনা মঙোন্দগী মমায় ওন্দুনা চৎখি~।
\s1 হারোন শিবা
\p
\v 22 অদুগা ইস্রায়েলগী মচাশিংনা, হায়বদি মীয়াম অপূম্বনা কাদেশ্তগী চৎখিদুনা হোর চীংদা লাক্লম্মী~।
\v 23 অদুগা ইদোম লৈবাক্কী ঙমখৈদা লৈবা হোর চীংদা যেহোবানা মৌশি অমসুং হারোন্দা হায়খি,
\v 24 “হারোন মহাক্কী মীশিংগী মরক্তা তিল্লগনি; ঐনা ইস্রায়েল মচাশিংদা পীবিরবা লৈবাক অদুদা মহাক্না চঙলোই, মরমদি নখোয়না মেরীবাগী ঈশিংগী মতাংদা ঐগী ৱাগী মায়োক্তা লমহেনখি~।
\v 25 হারোন অমসুং মচা নিপা এলিয়েজরবু পুদুনা মখোয়গা লোয়ননা হোর চীংদা কারকউ~।
\v 26 অদুগা হারোন্দগী মফি লৌথোক্তুনা মহাক্কী মচা নিপা এলিয়েজরদা শেৎপিয়ু, মরমদি হারোন মহাক্কী মীশিংগী মরক্তা তিল্লগনি অমসুং মফম অদুদা শিগনি~।”
\v 27 অদুগা যেহোবানা য়াথং পীখিবা অদুগুম্না মৌশিনা তৌখি, অদুগা মখোয়না মীয়াম পূম্নমক্কী মমাঙদা হোর চীংদা কাখৎখি~।
\v 28 অদুগা মৌশিনা হারোন্দগী মফি লৌথোক্তুনা মহাক্কী মচা নিপা এলিয়েজরদা শেৎপিখি; অদুগা হারোন মফম অদুদা চীংদোন্দা শিখি~। অদুগা মৌশি অমসুং এলিয়েজরনা চীংদগী কূমথরকখি~।
\v 29 অদুগা মীয়াম পূম্নমক্না হারোন শিরে হায়বা উবদা, ইস্রায়েলগী ইমুং পূম্নমক্না হারোনগীদমক নুমিৎ কুন্থ্রানি তেংথা নাওইখি~।
\c 21
\s1 নিংথৌ অরাদ মায়থীবা
\p
\v 1 অদুগা নেগেবতা লৈবা কেনানগী মী নিংথৌ আরাদনা ইস্রায়েল মচাশিং \f + \fr 21:1 \fk অথারীম: \ft লাঞ্জাবশিং হায়বনি~।\f*অথারীমগী লম্বীদা লাক্লে হায়বা তাবদা, মহাক্না ইস্রায়েলগা লান শোক্নরম্মী অমসুং মখোয়গী মরক্তগী খরবু লানফা ওইনা পুখি~।
\v 2 অদুগা ইস্রায়েলনা যেহোবাদা ৱাশক অমা শক্তুনা হায়খি, “নহাক্না তশেংনা মীশিং অসি ঐগী খূত্তা পীবিরবদি, ঐনা মখোয়গী সহরশিং তুম্না মাঙহনগনি~।”
\v 3 অদুগা যেহোবানা ইস্রায়েলগী খোঞ্জেন তাবিখি অমসুং কেনানগী মীশিংবু পীথোকখি, অদুগা ইস্রায়েলনা মখোয় অমসুং মখোয়গী সহরশিংবু তুম্না মাঙহনখি: অদুগা মহাক্না মফম অদুগী মিং \f + \fr 21:3 \fk হোর্মা: \ft অর্থদি “তুম্না মাঙহনবা~।”\f*হোর্মা কৌখি~।
\s1 পিথ্রাইগী লিন
\p
\v 4 অদুগা মখোয়না হোর চীংদগী ইদোমগী লৈবাক কোইদুনা চৎননবা, অঙাঙবা সমুদ্রলোমদা চৎলম্মী: অদুগা খোঙচৎ অদুগী মরম্না মীশিংগী পূক্নীং য়াম্না হন্থখি~।
\v 5 অদুগা মীশিংনা ঈশ্বরগী মথক্তা অমসুং মৌশিগী মথক্তা ৱা ঙাঙখি, “নখোয়না ঐখোয়বু লমহাঙদা শিননবা ইজিপ্তগী পুথোকপিরকপা করিগীনো? মরমদি চিঞ্জাকসু লৈতে, ঈশিংসু লৈতে, ঐখোয়না কান্নদ্রবা তল অসি হঙ্গোই~।”
\v 6 অদুগা যেহোবানা মীশিংগী মরক্তা মহূ কনবা লিনশিং থারকখি অমসুং মখোয়না মীশিংবু চিকখি; অদুগা ইস্রায়েলগী মী য়াম্না শিখি~।
\p
\v 7 মরম অদুনা মীশিংনা মৌশিদা লাক্তুনা হায়রম্মী, “ঐখোয়না পাপ তৌখ্রে, মরমদি ঐখোয়না যেহোবাগী মথক্তা অমসুং নহাক্কী নথক্তা ঙাঙখ্রে; মহাক্না ঐখোয়দগী লিনশিং লৌথোকপিননবা যেহোবাদা হায়জবিয়ু~।” অদুগা মৌশিনা মীশিংগীদমক হায়জখি~।
\v 8 অদুগা যেহোবানা মৌশিদা হায়খি, “নহাক্না মহূ কনবা লিন অমা শাদুনা মদু অৱাংবা চৈ অমগী মতোন্দা থেৎলু; অদুগা অসুম্না ওইগনি, লিন্না চিকখ্রবা মী খুদিং, মহাক্না মদুদা য়েংবদা হিংজগনি~।”
\v 9 অদুগা মৌশিনা পিথ্রাইগী লিন অমা শাখি অমসুং মদু অৱাংবা চৈ অমগী মতোন্দা থেৎখি~। অদুগা অসুম্না থোকখি, লিন অমনা মী অমবু চিকপদা, মহাক্না পিথ্রাইগী লিন অদুদা য়েংবদা মহাক হিংখি~।
\s1 মোৱাবলোমদা চৎপা
\p
\v 10 অদুগা ইস্রায়েল মচাশিংনা মাঙলোমদা চত্তুনা ওবোত্তা ফিয়ূম খনখি~।
\v 11 অদুগা মখোয়না ওবোত্তগী চৎখিদুনা নুমিৎ থোকফম্লোমদা, মোৱাবকী মমাঙদা লৈবা লমহাঙ, \f + \fr 21:11 \fk ইয়ী অবারীম: \ft অর্থদি “অবারীমগী মপৈ~।”\f*ইয়ী অবারীমদা ফিয়ূম খনখি~।
\p
\v 12 মখোয়না মফম অদুদগী চত্থোকখি অমসুং জেরেদকী ঈরমদা ফিয়ূম খনখি~।
\v 13 মখোয়না মফম অদুদগী চত্থোকখি অমসুং আর্নোনগী অতোপ্পা নাকন্দা ফিয়ূম খনখি~। মসিদি অমোরী মচাশিংগী ঙমখৈদগী শন্দোক্লকপা লমহাঙদনি; মরমদি আর্নোন্দি মোৱাব অমসুং অমোরী মচাশিংগী মরক্তা লৈবা মোৱাবকী ঙমখৈনি~।
\v 14 মরম অদুনা মসি যেহোবাগী লানগী লাইরিক মকোন্দা হায়,
\q1 “সূফাদা লৈবা ৱাহেব, অমসুং আর্নোনগী তম্পাকশিং,
\q1
\v 15 তম্পাকশিংগী ঙমথবা অদুনা অরগী লৈফম ফাওবা চেন্থরি,
\q1 অদুগা মোৱাবকী ঙমখৈদা লৈ~।”
\p
\v 16 অদুগা মখোয়না মফম অদুদগী বেরদা চৎখি: গুহা অসিগী মরমদা যেহোবানা মৌশিদা হায়খি, “ঐনা মখোয়দা ঈশিং পীনবা মীশিংবু পূনশিল্লু~।”
\v 17 অদুদগী ইস্রায়েল মচাশিংনা ঈশৈ অসি শকচখি,
\q1 “হে গুহা, ঈশিং কাপখৎলু,
\q1 নখোয়না মদুগী মরমদা ঈশৈ শকউ,
\q1
\v 18 লুচিংবশিংনা গুহা অসি তৌখি,
\q1 মীশিংগী ফম্নাইবশিংনা মসি তৌখি,
\q1 ৱায়েঞ্জৈ অমসুং মখোয়গী চৈশুশিংগী মপান্না~।”
\m অদুগা মখোয়না লমহাঙদগী মাত্তনাদা চৎখি~।
\v 19 অদুগা মাত্তনাদগী নহলীয়েলদা, অদুগা নহলীয়েলদগী বামোত্তা,
\v 20 অদুগা বামোত্তগী মোৱাব লৈবাক্তা লৈবা তম্পাক্তা, লমহাঙদা মায় ওল্লিবা পিসগাগী মতোন্দা চৎখি~।
\s1 নিংথৌ সীহোন মায়থীবা
\p
\v 21 অদুগা ইস্রায়েলনা অমোরী মচাশিংগী নিংথৌ সীহোন্দা পাউ পুবা মীশিং থাদুনা হায়রকই,
\v 22 “নহাক্কী লৈবাক ফাওদুনা ঐ চৎচগে; ঐখোয়না লৌবুক্তা নৎত্রগা অঙ্গুর ইংখোন্দা চঙলোই; ঐখোয়না গুহাশিংদগী ঈশিং থক্লোই; অদুবু ঐখোয়না নহাক্কী ঙমখৈ লান্থোক্ত্রিবা ফাওবা, ঐখোয়না নিংথৌগী অচৌবা লম্বীদা চৎচগনি~।”
\v 23 অদুবু সীহোন্না মহাক্কী ঙমখৈ ফাওদুনা ইস্রায়েলবু চৎহনখিদে; অদুগা সীহোন্না মহাক্কী মী পূম্নমক খোমজিনখি অমসুং ইস্রায়েলগী মায়োক্তা লমহাঙদা থোকখি, অদুগা মহাক্না যহাস্তা লাকখি অমসুং ইস্রায়েলগা লান শোক্নখি~।
\v 24 অদুগা ইস্রায়েলনা মহাকপু থাঙশাংগী ময়ানা মায়থীবা পীখি অমসুং মহাক্কী লৈবাক আর্নোন্দগীনা যাব্বোক তুরেন, হায়বদি অম্মোন মচাশিংগী ঙমখৈ ফাওবা লৌশিনখি; মরমদি অম্মোন মচাশিংগী ঙমখৈদি চেকশিন্না ঙাক্লম্মী~।
\v 25 অদুগা ইস্রায়েলনা সহর পূম্নমক অসি লৌখি অমসুং ইস্রায়েলনা অমোরী মচাশিংগী সহর পূম্নমক্তা, হেশবোন্দা অমসুং মদুগী খুঙ্গং পূম্নমক্তা লৈখি~।
\v 26 মরমদি হেশবোন্দি অমোরী মচাশিংগী নিংথৌ সীহোনগী সহরনি~। মহাক্না মোৱাবকী হান্নগী নিংথৌগা লান শোক্নদুনা আর্নোন ফাওবা মহাক্কী মখূত্তগী মহাক্কী লৈবাক পূম্নমক লৌখি~।
\v 27 মরম অদুনা পাউরৌ শিজিন্নদুনা ৱা ঙাঙবশিংনা হায়,
\q1 “হেশবোন্দা লাকউ,
\q1 সীহোনগী সহর শাগৎসনু অমসুং চেৎহনসনু~।
\q1
\v 28 মরমদি হেশবোন্দগী মৈ অমা থোকখ্রে,
\q1 সীহোনগী সহরদগী মৈরি অমা থোকখ্রে~।
\q1 মদুনা মোৱাবকী অর তুম্না মাঙহল্লে,
\q1 আর্নোনগী অৱাংবা মফমশিংগী মপুশিং~।
\p
\v 29 মোৱাব, নঙোন্দা অৱাবনিদা!
\q1 হে কেমোশকী মীশিং, নখোয় মাঙলে~।
\q1 মহাক্না মচা নিপাশিংবু মীচেন ওইনা,
\q1 মচা নুপীশিংবু লানফা ওইনা,
\q1 অমোরী মচাশিংগী নিংথৌ সীহোন্দা পীথোক্লে~।
\q1
\v 30 ঐখোয়না মখোয়দা কাপখ্রে; দীবোন য়ৌবা ফাওবা হেশবোন তুম্না মাঙলে,
\q1 ঐখোয়না মখোয়বু মেদবা য়ৌবা নোফা ফাওবা মাঙদুনা তাহল্লে~।”
\p
\v 31 অসুম্না ইস্রায়েলনা অমোরী মচাশিংগী লৈবাক্তা লৈখি~।
\v 32 অদুগা মৌশিনা যাজের লোন্না য়েংলুনবা মী থাখি; অদুগা মখোয়না মদুগী খুঙ্গংশিং লৌশিনখি অমসুং মদুদা লৈরম্বা অমোরী মচাশিংবু তান্থোকখি~।
\p
\v 33 অদুগা মখোয়না হন্দুনা বাশনগী লম্বীদা চৎখৎখি~। অদুগা বাশনগী নিংথৌ ওগ, মহাক অমসুং মহাক্কী মী পূম্নমক্না মখোয়গা লান শোক্ননবা ইদ্রেয়ীদা থোক্লক্লম্মী~।
\v 34 অদুগা যেহোবানা মৌশিদা হায়খি, “মহাকপু কিগনু, মরমদি ঐনা নহাক্কী নখূত্তা মহাক, মহাক্কী মী পূম্নমক অমসুং মহাক্কী লৈবাকপু পীবিরবনি; অদুগা নহাক্না হেশবোন্দা লৈরম্বা অমোরী মচাশিংগী নিংথৌ সীহোন্দা তৌখিবা অদুগুম্না নহাক্না মঙোন্দসু তৌগনি~।”
\v 35 অসুম্না মহাক্কীনি হায়বা অমতা হিংনা লৈহৌদবা মখৈ মখোয়না মহাক, মহাক্কী মচা নিপাশিং অমসুং মহাক্কী মী পূম্নমকপু হাৎখি; অদুগা মখোয়না মহাক্কী লৈবাক লৌশিনখি~।
\c 22
\s1 বালাক্না বলাম্বু কৌবা
\p
\v 1 অদুগা ইস্রায়েল মচাশিংনা চৎখিদুনা যেরীকোগা মায়োক্ননা লৈবা যোর্দানগী নাকন্দা মোৱাবকী তম্পাক্তা ফিয়ূম খনখি~।
\v 2 অদুগা ইস্রায়েলনা অমোরী মচাশিংদা তৌখিবা পূম্নমক অদু সিপ্পোরগী মচা নিপা বালাক্না উখি~।
\v 3 অদুগা মীশিং অদু য়াম্মনবা মরম্না মোৱাবনা মখোয়বু য়াম্না কিখি; অদুগা ইস্রায়েল মচাশিংগী মরম্না মোৱাবনা লাঙতক্নরম্মী~।
\v 4 অদুগা মোৱাবনা মিদিয়ানগী অহল্লমনশিংদা হায়খি, “শল্লাবনা লৌবুক লমহাঙগী নাপী চাথোকপগুম, মীয়াম অসিনা ঐখোয়গী অকোয়বদা লৈরিবা পূম্নমক চাথোক্কনি~।” মতম অদুদা সিপ্পোরগী মচা নিপা বালাক্না মোৱাব মচাশিংগী নিংথৌ ওইরম্মী~।
\v 5 মরম অদুনা মহাক্না বেওরগী মচা নিপা বলাম্বু কৌননবা, মহাক্কী মীশিংগী মচাশিংগী লৈবাক্কী তুরেন অদুগী মনাক্তা লৈবা পেথোরদা পাউ পুবা মীশিং থাদুনা হায়রকই, “য়েংবিয়ু, ইজিপ্তগী মীয়াম অমা থোক্লক্লি: য়েংবিয়ু, মখোয়না মালেমগী লৈমায় কূপশিল্লি অমসুং মখোয়না ঐগা মায়োক্ননা লৈরি~।
\v 6 মরম অদুনা ঐনা নঙোন্দা নোঞ্জরি, ঐগীদমক মীশিং অসি শিরাপ তৌবিয়ু, মরমদি মখোয় অসি ঐগীদমক কনমল্লি: ঐখোয়না মখোয়বু মায়থীবা পীদুনা ঐনা লৈবাক অসিদগী মখোয়বু তান্থোকপা ঙম্বসু য়াই, মরমদি ঐনা খঙজৈ মদুদি নহাক্না বোর পীবা মহাক অদু বোর ফংই অমসুং নহাক্না শিরাপ তৌবা মহাক অদু শিরাপ ফংই~।”
\v 7 অদুগা মোৱাবকী অহল্লমনশিং অমসুং মিদিয়ানগী অহল্লমনশিংনা মাগী মাগী খূত্তা লাইবাউগী মনা মথুম পুদুনা চৎলম্মী; অদুগা মখোয়না বলামদা লাক্তুনা বালাক্কী ৱাশিং অদু হায়খি~।
\v 8 অদুগা মহাক্না মখোয়দা হায়রম্মী, “মফম অসিদা অহিং লেকখ্রো, অদুগা যেহোবানা ঐঙোন্দা হায়বিগদবা ৱা অদু ঐনা নখোয়দা হায়গনি~।” অদুগা মোৱাবকী ফম্নাইবশিংনা বলামগা লৈমিন্নরম্মী~।
\v 9 অদুগা ঈশ্বরনা বলামদা লাক্তুনা হায়খি, “নহাক্কা লৈমিন্নরিবা নিপাশিং অসি কনানো?”
\v 10 অদুগা বলাম্না ঈশ্বরদা হায়খি, “সিপ্পোরগী মচা নিপা মোৱাবকী নিংথৌ বালাক্না ঐঙোন্দা মী থারক্তুনা হায়রকই,
\v 11 ‘য়েংবিয়ু, ইজিপ্তগী মীয়াম অমা থোক্লক্তুনা মালেমগী লৈমায় কূপশিল্লে: হৌজিক লাকপিয়ু, ঐগীদমক মখোয়বু শিরাপ তৌবিয়ু, অদু ওইরবদি ঐনা মখোয়বু ঙম্বা য়াই অমসুং মখোয়বু তান্থোকপা য়াই~।’ ”
\v 12 অদুগা ঈশ্বরনা বলামদা হায়খি, “নহাক্না মখোয়গা লোয়ননা চৎলোইদবনি; নহাক্না মীশিং অদুবু শিরাপ তৌরোইদবনি, মরমদি মখোয়বু বোর পীবিখ্রবনি~।”
\v 13 অদুগা বলাম্না অয়ুক্তা হৌগত্তুনা বালাক্কী ফম্নাইবশিংদা হায়খি, “নখোয় নরৈবাক্তা হল্লু, মরমদি ঐনা নখোয়গা লোয়ননা চৎপা অসি যেহোবানা য়াবিদ্রে~।”
\v 14 অদুগা মোৱাবকী ফম্নাইবশিংনা হৌগৎলগা বালাক্কী মফমদা চত্তুনা হায়খি, “বলাম্না ঐখোয়গা লোয়ননা চৎসি হায়বা য়াদে~।”
\p
\v 15 অদুগা বালাক্না অমুক্কা মখোয় অদুদগী হেন্না য়াম্বা অমসুং হেন্না ঈকাই খুম্ননিংঙাই ওইবা ফম্নাইবশিং থাখি~।
\v 16 অদুগা মখোয়না বলামদা লাক্তুনা হায়খি, “সিপ্পোরগী মচা নিপা বালাক্না অসুম্না হায়, ‘ঐনা নঙোন্দা নোঞ্জরি, ঐগী ইফমদা লাকপদা নহাকপু করি অমতনা থিংদসনু~।
\v 17 মরমদি ঐনা নহাকপু য়াম্না ঈকাই খুম্নগনি অমসুং নহাক্না ঐঙোন্দা হায়বা হায়বা অদু ঐনা তৌগনি: মরম অদুনা ঐনা নঙোন্দা নোঞ্জরি, লাকপিয়ু, ঐগীদমক মীশিং অসি শিরাপ তৌবিয়ু~।’ ”
\v 18 অদুগা বলাম্না বালাক্কী মনাইশিংদা খুমখি, “করিগুম্বা বালাক্না সনা অমসুং লুপানা থল্লবা মহাক্কী য়ূম ঐঙোন্দা পীরবসু, ঐগী ঈশ্বর যেহোবাগী ৱা হিক্তোক্তুনা ঐনা ৱাৎনা নৎত্রগা হেন্না তৌবা ঙমদে~।
\v 19 মরম অদুনা হৌজিক ঐনা নখোয়দা নোঞ্জরি, যেহোবানা ঐঙোন্দা করি অমুক তাকপিগদবা অদু ঐনা খঙজননবা নখোয় অহিং অসি মফম অসিদা লেকখ্রো~।”
\v 20 অদুগা ঈশ্বরনা অহিংদা বলামগী মনাক্তা লাক্তুনা মঙোন্দা হায়খি, “নিপাশিং অদুনা নহাকপু কৌবা লাক্লবদি, হৌগত্তুনা মখোয়গা লোয়ননা চৎলু; অদুবু ঐনা নঙোন্দা হায়গদবা ৱা অদুতা নহাক্না তৌগদবনি~।”
\s1 বলামগী লোলা
\p
\v 21 অদুগা বলাম্না অয়ুক্তা হৌগৎখি অমসুং মহাক্কী লোলাদা শাবন হাপকত্তুনা মোৱাবকী ফম্নাইবশিংগা চৎমিন্নখি~।
\v 22 মহাক্না চৎখিবা মরম্না ঈশ্বরগী অশাউবা মৈ হৌখি~। অদুগা যেহোবাগী দূতনা য়েক্নবা অমগুম্না লম্বীদা মহাক্কী মায়োক্তা লেপখি~। অদুগা মহাক্না মহাক্কী লোলাদা তোংলম্মী অমসুং মহাক্কী মনাই অনীনা মহাক্কা লোয়নরম্মী~।
\v 23 অদুগা লোলা অদুনা মখূত্তা শত্তোক্লবা থাঙশাং পায়বা যেহোবাগী দূতনা লম্বীদা লেপ্পা অদু উরে, অদুগা লোলা অদুনা লম্বী অদুদগী লৈথোক্লগা লৌবুক লমহাঙদা চৎখি~। অদুগা বলাম্না লোলা অদুবু লম্বীদা লৈশিল্লক্নবা ফূখি~।
\v 24 অদুবু যেহোবাগী দূত অদুনা নাকন অনীমক্তা চেকপল লৈবা অঙ্গুর ইংখোলগী লম্বী অমদা লেপখি~।
\v 25 অদুগা লোলা অদুনা যেহোবাগী দূত অদু উবদা, মানা চেকপন্দা মশা অদু থেংজিনখি অমসুং বলামগী খোঙ চেকপলগা পান্ননা চপ্লম্মী: অদুগা মহাক্না লোলা অদু অমুক্কা ফূখি~।
\v 26 অদুগা যেহোবাগী দূত অদুনা চৎখত্তুনা য়েৎ নৎত্রগা ওইদা লৈথোক লৈশিন য়াদবা অখূবা মফম অমদা লেপ্লম্মী~।
\v 27 অদুগা লোলা অদুনা যেহোবাগী দূত অদু উবদা, মানা বলাম তোংনা তোংনা কূন্থখি; অদুগা বলাম মৈ হৌনা শাউখি অমসুং মহাক্না লোলা অদু চৈনা ফূখি~।
\v 28 অদুগা যেহোবানা লোলাগী মচীন হাংদোক্লে, অদুগা মানা বলামদা হায়খি, “নহাক্না ঐবু অহুম্লক ফূনবা ঐনা নঙোন্দা করি তৌখ্রবগে?”
\v 29 মদুদা বলাম্না লোলা অদুদা হায়খি, “মরমদি নহাক্না ঐবু করেম্নরি, ঐগী খূত্তা থাঙশাং লৈরম্লবদি, ঐনা নহাকপু হৌজিক হাৎলমগদবনি~।”
\v 30 লোলা অদুনা বলামদা হায়খি, “ঐনা নহাক্কী ওইরকপদগী ঙসি ফাওবদা নহাক্না তোংদুনা লাক্লিবা নহাক্কী লোলা অদু ঐ নৎত্রা? ঐনা নঙোন্দা করিগুম্বদা অসুম্না তৌখ্রব্রা?” অদুগা মহাক্না হায়খি, “তৌখিদে~।”
\v 31 অদুদগী যেহোবানা বলামগী মিৎ পাঙথোকহনখি, অদুগা যেহোবাগী দূত অদুনা মখূত্তা শত্তোক্লবা থাঙশাং পায়দুনা লম্বীদা লেপ্লিবা অদু মহাক্না উখি; মহাক্না মকোক নোন্থজখি অমসুং মমায় লৈপাক তানা তুথরম্মী~।
\v 32 অদুগা যেহোবাগী দূত অদুনা মঙোন্দা হায়খি, “নহাক্না নহাক্কী লোলাবু অহুম্লক ফূখিবা করিগীনো? য়েংউ, ঐনা নহাকপু থিংনবা লাকখিবনি, মরমদি নহাক্কী লম্বী অদু ঐগী মাঙদা অরানবনি~।
\v 33 অদুগা লোলা অদুনা ঐবু উদুনা ঐঙোন্দগী অহুম্লক লৈথোকখি: মানা ঐঙোন্দগী লৈথোক্লমদ্রবদি, তশেংনমক হৌজিক, ঐনা নহাকপু হাৎলগা মহাকপুদি হিংনা থম্লমগদবনি~।”
\v 34 অদুগা বলাম্না যেহোবাগী দূত অদুদা হায়খি, “ঐনা পাপ তৌখ্রে, মরমদি নহাক্না ঐগী মায়োক্তা লম্বীদা লেপ্লম্বা অদু ঐনা খঙজখিদে: মরম অদুনা হৌজিক, মসি নহাক্কী মিৎয়েংদা ফত্তবা ওইরবদি, ঐ অমুক হঞ্জরগে~।”
\v 35 অদুদগী যেহোবাগী দূত অদুনা বলামদা হায়খি, “নিপাশিং অদুগা চৎমিন্নৌ, অদুবু ঐনা নঙোন্দা হায়বা ৱা অদুতা নহাক্না হায়য়ু~।” অসুম্না বলাম্না বালাক্কী ফম্নাইবশিংগা চৎমিন্নখি~।
\p
\v 36 অদুগা বালাক্না বলাম লাক্লে তাবদা, মহাক্না মোৱাবকী সহরদা মহাকপু ওকপা থোক্লকখি, মসিদি ইরোয় লোইবা ঙমখৈদা লৈবা আর্নোনগী ঙমখৈদা লৈ~।
\v 37 অদুগা বালাক্না বলামদা হায়খি, “ঐনা নহাকপু থুনা কৌরুনবা মী থাখিবা নৎত্রা? নহাক্না ঐগী ইফমদা লাকখিদবা করিগীনো? তশেংনমক, ঐনা নহাকপু ঈকাই খুম্নবা ঙম্লোইদ্রা?”
\v 38 অদুগা বলাম্না বালাক্তা হায়খি, “য়েংউ, ঐ নহাক্কী নফমদা লাক্লে~। ঐনা হৌজিক হেক্তা ৱা হায়বা ঙম্ব্রা? ঈশ্বরনা ঐগী চীন্দা পীবিবা ৱা অদু ঐনা হায়গনি~।”
\v 39 অদুগা বলাম্না বালাক্কা চৎমিন্নখি, অদুগা মখোয়না কিরিয়াৎ হুসোত্তা লাকখি~।
\v 40 অদুগা বালাক্না শল্লাবশিং অমসুং য়াউশিং ঈরাৎখি, অদুগা বলাম অমসুং মহাক্কা লোয়নরিবা ফম্নাইবশিংদা থাখি~।
\v 41 অদুগা মথংগী অয়ুক্তা অসুম্না থোকখি, বালাক্না বলাম্বু পুদুনা \f + \fr 22:41 \fk বাল: \ft অর্থদি “ইবুংঙো,” ফিনিসিয়াগী মরু ওইবা লাই~।\f*বালগী অৱাংবা মফমদা পুখৎলম্মী, মরমদি মহাক্না মফম অদুদগী মীশিং খরা উনবনি~।
\c 23
\s1 বলাম্না ইস্রায়েলবু বোর পীবিবা অহানবা
\p
\v 1 অদুগা বলাম্না বালাক্তা হায়খি, “মফম অসিদা ঐগীদমক লাৎনপূং তরেৎ শাও, অদুগা মফম অসিদা ঐগীদমক শল্লাবা তরেৎ অমসুং য়াউ লাবা তরেৎ থৌরাঙ তৌ~।”
\v 2 অদুগা বলাম্না হায়খিবা অদুগুম্না বালাক্না তৌখি~। অদুগা বালাক অমসুং বলাম্না লাৎনপূং অমমমগী মথক্তা শল্লাবা অমা অমসুং য়াউ লাবা অমা কৎখি~।
\v 3 অদুগা বলাম্না বালাক্তা হায়খি, “নহাক্কী মৈ থাদোকপগী কৎনপোৎকী মনাক্তা লেপ্পু, অদুগা ঐদি চত্থোক্তুনা লৈগনি; যেহোবানা ঐবু উনবা লাকপসু য়াই, অদুগা মহাক্না ঐঙোন্দা ফোংদোকপিবা খুদিংমক ঐনা নঙোন্দা হায়গনি~।” অদুগা মহাক্না অকোকপা চীং অমদা চৎখি~।
\v 4 অদুগা ঈশ্বরনা বলামগা উনখি, অদুগা মহাক্না ঈশ্বরদা হায়জখি, “ঐনা লাৎনপূং তরেৎ থৌরাঙ তৌরে, অদুগা ঐনা লাৎনপূং অমমমগী মথক্তা শল্লাবা অমা অমসুং য়াউ লাবা অমা কৎচরে~।”
\v 5 অদুগা যেহোবানা বলামগী মচীন্দা ৱা থমদুনা হায়খি, “বালাক্কী মফমদা হল্লু, অদুগা নহাক্না মঙোন্দা অসুম্না হায়য়ু~।”
\v 6 অদুগা বলাম্না মহাক্কী মনাক্তা হনখ্রে, অদুগা য়েংউ, মহাক্না মোৱাবকী ফম্নাইবা পূম্নমক্কা লোয়ননা মহাক্কী মৈ থাদোকপগী কৎনপোৎকী মনাক্তা লেপ্লম্মী~।
\p
\v 7 অদুগা মহাক্না মহাক্কী ৱা হায়খি,
\q1 “মোৱাবকী নিংথৌ বালাক্না ঐবু অরামদগী পুরক্লে,
\q1 নোংপোক্কী চীংদগী পুরক্লে,
\q1 ‘লাকউ, ঐগীদমক যাকোবপু শিরাপ তৌ,
\q1 লাকউ, ইস্রায়েলবু থীনা চৈয়ু~।’
\q1
\v 8 ঈশ্বরনা শিরাপ তৌখিদবা মহাক, ঐনা করম্না শিরাপ তৌগনি?
\q1 নৎত্রগা যেহোবানা থীনা চৈখিদবা মহাক, ঐনা করম্না থীনা চৈগনি?
\q1
\v 9 নূঙজাউশিংগী মতোন্দগী ঐনা মহাকপু উই,
\q1 অদুগা চীংশিংদগী ঐনা মহাকপু য়েংই~।
\q1 য়েংউ, নাইতোম তাবা মীশিং,
\q1 জাতিশিংগী মরক্তা মশীং চল্লোই~।
\q1
\v 10 কনানা মশীং থীবা ঙম্বগে যাকোবকী ঊফুল,
\q1 নৎত্রগা ইস্রায়েলগী শরূক মরিগী অমা?
\q1 ধর্ম্মচেনবশিংগুম্না ঐ শিজগে,
\q1 ঐগী পোলোই মহাক্কীগা মান্নসনু~।”
\p
\v 11 অদুগা বালাক্না বলামদা হায়খি, “নহাক্না ঐগী ইফমদা তৌরিবা অসি করিনো? ঐগী য়েক্নবশিংবু শিরাপ তৌননবা ঐনা নহাকপু পুরকপনি, অদুগা য়েংউ, নহাক্না মখোয়দা বোরতা পীবিরে~।”
\v 12 অদুগা মহাক্না খুমদুনা হায়খি, “যেহোবানা ঐগী চীন্দা পীবিখিবা অদুতা হায়দোক্নবা ঐনা চেকশিনফম থোক্ত্রা?”
\s1 বলাম্না ইস্রায়েলবু বোর পীবা অনীশুবা
\p
\v 13 অদুগা বালাক্না মঙোন্দা হায়খি, “ঐনা নঙোন্দা নোঞ্জরি, নহাক্না মখোয়বু উবা ঙমগদবা অতোপ্পা মফম অমদা ঐগা লোয়ননা চৎসি; নহাক্না মখোয়গী মপান ইথং থংবা অদুতা উগনি অমসুং মখোয় পূম্নমক্তি উরোই; মফম অদুদগী ঐগীদমক মখোয়বু শিরাপ তৌবিয়ু~।”
\p
\v 14 অদুগা বালাক্না মহাকপু সোফীমগী লৌবুক লমহাঙদা, পিসগাগী চীংদোন্দা পুরকখি অমসুং লাৎনপূং তরেৎ শাখি, অদুগা লাৎনপূং অমমমগী মথক্তা শল্লাবা অমা অমসুং য়াউ লাবা অমা কৎখি~।
\v 15 অদুগা মহাক্না বালাক্তা হায়খি, “ঐনা অসোমদা যেহোবাগা উনরিঙৈদা, নহাক্না মফম অসিদা নহাক্কী মৈ থাদোকপগী কৎনপোৎকী মনাক্তা লেপ্পু~।”
\v 16 অদুগা যেহোবানা বলামগা উন্নখি অমসুং মহাক্কী চীন্দা ৱা পীবিদুনা হায়খি, “বালাক্কী মফমদা অমুক হন্না চৎলু অমসুং অসুম্না হায়য়ু~।”
\v 17 অদুগা বলাম্না মহাক্কী মনাক্তা লাকপা মতমদা, য়েংউ, মহাক্না মোৱাবকী ফম্নাইবশিংগা লোয়ননা মহাক্কী মৈ থাদোকপগী কৎনপোৎকী মনাক্তা লেপ্লম্মী~। অদুগা বালাক্না মঙোন্দা হায়খি, “যেহোবানা করি হায়রকপগে?”
\v 18 অদুগা বলাম্না মহাক্কী ৱা হায়খি,
\q1 “হৌগৎলু বালাক, অদুগা তাও!
\q1 ঐগী ৱা মুন্না তাও, সিপ্পোরগী মচা নিপা নহাক!
\q1
\v 19 ঈশ্বরদি মীনমগদবা তাইবং মী নত্তে,
\q1 মহাক্তি পূক্নীং হোংগদবা মীগী মচা নিপা নত্তে~।
\q1 মহাক্না হায়খিবা অদু মহাক্না তৌবিরোইদ্রা?
\q1 মহাক্না ঙাঙখিবা অদু মহাক্না থোকহল্লোইদ্রা?
\q1
\v 20 য়েংউ, ঐনা বোর পীননবা য়াথং ফংজরে;
\q1 মহাক্না বোর পীবিখ্রে, অদুগা ঐনা মদু ওন্থোকপা ঙমদে~।
\q1
\v 21 মহাক্না যাকোবতা অৱাবা উদে,
\q1 মহাক্না ইস্রায়েলদা চোকথবা উদে~।
\q1 মহাক্কী ঈশ্বর যেহোবানা মহাক্কা লোয়নবিরি,
\q1 অদুগা নিংথৌ অমগী লাল্লাউ অদু মখোয়গী মরক্তা লৈ~।
\q1
\v 22 ঈশ্বরনা মখোয়বু ইজিপ্তগী পুথোক্লকখি,
\q1 মখোয়গীদমক্তা মহাক্তি লমশনগী মচীগুম্বনি~।
\q1
\v 23 তশেংনমক যাকোবকী মায়োক্তা মহৈ শিজিন্নবা লৈতে,
\q1 ইস্রায়েলগী মায়োক্তা লাইবাউ লৈতে~।
\q1 মতম অসিগী মতুং ইন্না যাকোব অমসুং ইস্রায়েলদা হায়গনি,
\q1 ‘ঈশ্বরনা করি তৌবিখ্রবা!’
\q1
\v 24 য়েংউ, মীশিং অসিনা নোংশা অমোম অমগুম হৌগৎকনি,
\q1 নোংশা অমগুম মশামক লেপখৎকনি~।
\q1 মহাক্না শরাক অদু চাদ্রিবা মখৈ,
\q1 হাৎখ্রবা অদুগী ঈ থক্ত্রিবা মখৈ মহাক্না কূল্লরোই~।”
\p
\v 25 অদুগা বালাক্না বলামদা হায়খি, “মখোয়বু শিরাপ তৌবিগনু, মখোয়বু বোরসু খক পীবিগনু!”
\v 26 অদুবু বলাম্না খুমদুনা বালাক্তা হায়খি, “ঐনা নঙোন্দা হায়খিদ্রা, ‘যেহোবানা ঐঙোন্দা হায়বা পূম্নমক ঐনা তৌগদবনি’?”
\s1 বলাম্না ইস্রায়েলবু বোর পীবা অহুমশুবা
\p
\v 27 অদুগা বালাক্না বলামদা হায়খি, “ঐনা নঙোন্দা নোঞ্জরি, লাকপিয়ু, ঐনা নহাকপু অতোপ্পা মফম অমদা পুগনি; নহাক্না মফম অদুদগী ঐগীদমক মখোয়বু শিরাপ তৌবা অদু ঈশ্বরনা য়াবিবা য়াই~।”
\v 28 অদুগা বালাক্না বলাম্বু যশীমোনলোমদা ওনবা পেওরগী চীংদোন্দা পুরম্মী~।
\v 29 অদুগা বলাম্না বালাক্তা হায়খি, “মফম অসিদা ঐগীদমক লাৎনপূং তরেৎ শাও, অদুগা ঐগীদমক শল্লাবা তরেৎ অমসুং য়াউ লাবা তরেৎ থৌরাঙ তৌ~।”
\v 30 অদুগা বলাম্না হায়খিবা অদুগুম্না বালাক্না তৌখি, অদুগা লাৎনপূং অমমমগী মথক্তা শল্লাবা অমা অমসুং য়াউ লাবা অমা কৎখি~।
\c 24
\p
\v 1 অদুগা ইস্রায়েলবু বোর পীবিবদা যেহোবানা পেনবিরে হায়বা বলাম্না উখি, মদুদা মহাক্না অতোপ্পা মতমদা তৌবগুম্না মহৈ শিজিন্ননবা থিবা চৎখিদে, অদুবু মহাক্না লমহাঙলোমদা মমায় ওন্দুনা লৈখি~।
\v 2 অদুগা বলাম্না মমিৎ য়েংখৎখি অমসুং ইস্রায়েলনা মখোয়গী শলাই মতুং ইন্না মখোয়গী লৈফমশিংদা লৈবা অদু মহাক্না উখি, অদুগা ঈশ্বরগী থৱায়না মহাক্কী মথক্তা লাকখি~।
\p
\v 3 অদুগা মহাক্না মহাক্কী পান্দম লৌদুনা হায়খি,
\q1 “বেওরগী মচা নিপা বলাম্না হায়খিবা ৱা,
\q1 মিৎ পাঙলিবা নিপা অদুনা হায়খিবা ৱা;
\q1
\v 4 ঈশ্বরগী ৱাশিং তারবা,
\q1 ইঙম ঙম্বা ইবুংঙোগী দর্শন উজরবা,
\q1 উপ্রাক্না উপ্ত‌ুনা তুরবা,
\q1 অদুবু মিৎ পাঙলিবা মহাক্না হায়খিবা ৱা:
\q1
\v 5 হে যাকোব, নহাক্কী ফিয়ূমশিং,
\q1 হে ইস্রায়েল, নহাক্কী লৈফমশিং কয়াদা ফজখ্রবা!
\p
\v 6 মখোয়না শন্দোক্লি তম্পাকশিংগী মতৌগুম,
\q1 তুরেন মপান্দা লৈবা ইংখোলগুম,
\q1 যেহোবানা থাখ্রবা আগর উপালশিংগুম,
\q1 ঈশিং মপান্দা হৌবা সিদর উপালশিংগুম~।
\q1
\v 7 মহাক্না মহাক্কী পাত্রশিংদগী ঈশিং হৈগনি,
\q1 মহাক্কী ধারানা ঈশিং য়াম্না লৈবা মফমদা লৈগনি,
\q1 মহাক্কী নিংথৌনা অগাগতগী হেন্না চাউগনি,
\q1 অদুগা মহাক্কী নিংথৌ লৈবাক চাউখৎকনি~।
\q1
\v 8 ঈশ্বরনা মহাকপু ইজিপ্তগী পুথোক্লকখি;
\q1 মহাক্কীদমক্তা মহাক্তি লমশনগী মচীগুম্বনি;
\q1 মহাক্না মহাক্কী য়েক্নবা জাতিশিংবু চাথোক্কনি,
\q1 মখোয়গী শরূ শয়াং থুদেক্কনি,
\q1 মহাক্কী তেঞ্জৈশিংনা মখোয়বু ফাওরেং লেংগনি~।
\q1
\v 9 মহাক্না কূল্লে, মহাক্না নোংশা অমগুম;
\q1 অকনবা নোংশা অমগুম হিপথরে,
\q1 কনানা মহাকপু হৌগৎহনগনি?
\q1 নহাকপু বোর পীবা মহাক অদু বোর পীগনি,
\q1 নহাকপু শিরাপ তৌবা মহাক অদু শিরাপ তৌগনি~।”
\p
\v 10 মদুদগী বালাক্কী অশাউবা অদু বলামগী মথক্তা মৈ হৌখি অমসুং মহাক্না মখূৎ অনী অদু ফূজিন্নখি; অদুগা বালাক্না বলামদা হায়খি, “ঐগী য়েক্নবশিংবু শিরাপ তৌননবা ঐনা নহাকপু কৌবনি~। অদুগা য়েংউ, নহাক্না মখোয়বু অহুম্লক বোরতমক পীখ্রে~।
\v 11 মরম অদুনা হৌজিক, নহাক্না নহাক্কী লৈফমদা চেনখ্রো, ঐনা নহাকপু য়াম্না ঈকাই খুম্নগে হায়খি, অদুবু য়েংউ, ঈকাই খুম্নগদবা অদুদগী যেহোবানা নহাকপু থিংখ্রে~।”
\v 12 অদুগা বলাম্না বালাক্তা হায়খি, “নহাক্না ঐঙোন্দা থারকপা নহাক্কী পাউ পুবা মীশিংদসু ঐনা অসুম্না হায়খিদ্রা,
\v 13 ‘বালাক্না সনা অমসুং লুপানা থল্লবা মহাক্কী য়ূম ঐঙোন্দা পীরবসু, ঐনা যেহোবাগী য়াথং হিক্তোক্তুনা ইপূক্নীংদগী থোকপা অফবা ওইরবসু ফত্তবা ওইরবসু থবক অমতা তৌবা ঙমদে; অদুবু যেহোবানা হায়রিবা অদু ঐনা হায়গনি’?
\v 14 অদুগা য়েংবিয়ু, হৌজিক ঐনা ঐগী মীশিংগী মনাক্তা চৎলি: মরম অদুনা লাকউ, তুংদা লাক্কদবা নুমিৎশিংদা মীশিং অসিনা নহাক্কী মীশিংদা তৌগদবা অদু ঐনা নঙোন্দা খঙহনগে~।”
\s1 বলাম্না ইস্রায়েলবু বোর পীবা মরিশুবা
\p
\v 15 অদুগা মহাক্না মহাক্কী পান্দম লৌদুনা হায়খি,
\q1 “বেওরগী মচা নিপা বলাম্না হায়খিবা ৱা,
\q1 মিৎ পাঙলিবা নিপা অদুনা হায়খিবা ৱা;
\q1
\v 16 ঈশ্বরগী ৱাশিং তারবা,
\q1 ৱাংথোইরবা অদুগী লৌশিং খঙলবা,
\q1 ইঙম ঙম্বা ইবুংঙোগী দর্শন উরবা,
\q1 উপ্রাক্না উপ্ত‌ুনা তুরবা,
\q1 অদুবু মিৎশিংদি পাঙলিবা মহাক্না হায়খিবা ৱা:
\q1
\v 17 ঐনা মহাকপু উগনি, অদুবু হৌজিক্তি নত্তে;
\q1 ঐনা মহাকপু য়েংগনি, অদুবু নক্না নত্তে;
\q1 যাকোবতগী থৱান্মিচাক অমা থোক্লক্কনি;
\q1 ইস্রায়েলদগী ৱায়েঞ্জৈ অমা হৌগৎলক্কনি,
\q1 মদুনা মোৱাবকী মকোকশিং য়ৈখায়গনি,
\q1 শেথকী মচা পূম্নমক মাঙ তাকহনগনি~।
\q1
\v 18 ইদোম্বু খূৎ চনগনি;
\q1 সেয়ীরসু, মহাক্কী য়েক্নবশিংসু খূৎ চনফম ওইগনি~।
\q1 অদুগা ইস্রায়েলনা মথৌনা ফূদোক্কনি~।
\q1
\v 19 যাকোবতগী থোক্লক্কদবা মহাক অদুনা মপু ওইগনি,
\q1 অদুগা মহাক্না সহরগী লৈহৌবশিং মাঙ তাকহনগনি~।”
\p
\v 20 অদুগা মহাক্না অমালেক্তা য়েংবা মতমদা, মহাক্না মহাক্কী ৱা হায়খি,
\q1 “অমালেক্তি জাতিশিংগী মরক্তা অহানবনি,
\q1 অদুবু মহাক্কী পোলোইদি তুম্না মাঙবা ওইগনি~।”
\p
\v 21 অদুগা মহাক্না কেনীগী মীশিংবু য়েংখি অমসুং মহাক্কী ৱা হায়খি,
\q1 “নহাক্কী লৈফমদি কল্লি,
\q1 নহাক্না নূঙজাউদা নহুম শাজৈ~।
\q1
\v 22 অদুম ওইনমক কায়িন মাঙলগনি,
\q1 আশূরনা নহাকপু লানফা ওইনা পুবা অদু করম্বা মতমদা ওইগদবা?”
\p
\v 23 অদুগা মহাক্না মহাক্কী ৱা হায়খি,
\q1 “অৱাবনিদা! ঈশ্বরনা মসি তৌবা মতমদা কনানা হিংদুনা লৈগনি~।
\p
\v 24 \f + \fr 24:24 \fk কিত্তীম: \ft সাইপ্রস~।\f*কিত্তীমগী ঙমখৈদগী হিজাউশিং লাক্কনি,
\q1 মখোয়না আশূর অমসুং এবের ওৎনৈগনি,
\q1 মহাকসু অরোইবদা তুম্না মাঙগনি~।”
\p
\v 25 অদুগা বলাম্না হৌগত্তুনা মহাক্কী মফমদা হনখি; অদুগা বালাকসু হনখি~।
\c 25
\s1 ইস্রায়েলনা বাল পেওর খুরুম্বা
\p
\v 1 অদুগা ইস্রায়েলনা শিটীমদা লৈখি, অদুগা মীশিংনা মোৱাবকী নিঙোনশিংগা ওক্তবগী থবক তৌবা হৌখি~।
\v 2 অদুগা মখোয়না মীশিং অদুবু মখোয়গী লাইশিংগী ঈরাৎপশিংদা কৌখি, অদুগা মীশিং অদুনা চাখি অমসুং মখোয়গী লাইশিংদা মকোক নোন্থদুনা খুরুমখি~।
\v 3 অদুগা ইস্রায়েল মশামক বাল পেওরদা পূনশিনখি, অদুগা যেহোবাগী অশাউবা ইস্রায়েলগী মথক্তা মৈ হৌখি~।
\v 4 অদুগা যেহোবানা মৌশিদা হায়খি, “যেহোবাগী মৈ হৌনা শাউবা অদু ইস্রায়েলদগী লৌথোকখিনবা মীশিং অদুগী লুচিংবা পূম্নমক ফাদুনা নুংথিলগী মতমদা যেহোবাগী মাঙদা থৌরী য়াল্লু~।”
\v 5 অদুগা মৌশিনা ইস্রায়েলগী ৱায়েন মপুশিংদা হায়খি, “বাল পেওরদা তিন্নখিবা মাগী মাগী মীশিং অদু নখোয়না হাৎলু~।”
\p
\v 6 অদুগা য়েংউ, মৌশিগী মমাঙদা অমসুং ইস্রায়েল মচাশিংগী মীয়াম পূম্নমক্কী মমাঙদা ইস্রায়েলগী মচাশিংদগী নিপা অমনা মিদিয়ান নিঙোন অমা মচীন মনাউশিংগী মফমদা পুদুনা লাকখি, মতম অদুদা মখোয়না উনফম ফিয়ূমগী চঙফমদা কপ্ত‌ুনা লৈরম্মী~।
\v 7 অদুগা পুরোহিৎ হারোনগী মচা নিপা এলিয়েজরগী মচা নিপা ফীনেহসনা মদু উবদা, মহাক্না মীয়াম মরক্তগী হৌগত্তুনা মখূত্তা তা অমা লৌখি~।
\v 8 অদুগা মহাক্না ইস্রায়েলগী মী অদুগী তুং ইন্দুনা ফিয়ূমদা চঙলগা মখোয় অনীমক ফাওরেং লেংখি, ইস্রায়েলগী নিপা অমসুং নুপী অদুগী মপূক ফাওনা লেংখি~। অসুম্না অশি অনা অদু ইস্রায়েল মচাশিংদগী লেপখি~।
\v 9 অদুগা অশি অনা অদুদা শিখিবা মখোয় অদুদি মী লীশীং কুনমরি ওইরম্মী~।
\p
\v 10 অদুগা যেহোবানা ৱা ঙাঙদুনা মৌশিদা হায়রকই,
\v 11 “পুরোহিৎ হারোনগী মচা নিপা এলিয়েজরগী মচা নিপা ফীনেহসনা মখোয়গী মরক্তা ঐগীদমক খম্বন্দুনা ঐগী মৈ হৌনা শাউবা অদু ইস্রায়েল মচাশিংদগী লৌথোকখ্রে, অদুগা ঐগী খম্বনবদা ঐনা ইস্রায়েল মচাশিংবু তুম্না মাঙহন্দ্রে~।
\v 12 মরম অদুনা হায়য়ু, ‘য়েংউ, ঐনা মঙোন্দা ঐগী ঈঙথবগী ৱালেপ্নবা অদু পীরি,
\v 13 অদুগা মহাক্না অমসুং মহাক্কী তুংদা মহাক্কী ধারাশিংনা লোইবা নাইদবা পুরোহিৎকী ফমগী ৱালেপ্নবা অদু ফংজগনি~। মরমদি মহাক্কী ঈশ্বরগীদমক মহাক খম্বনখি অমসুং ইস্রায়েল মচাশিংগীদমক \f + \fr 25:13 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌখি~।’ ”
\v 14 অদুগা হাৎখ্রবা ইস্রায়েল মচা, হায়বদি মিদিয়ান নিঙোনগা লোয়ননা হাৎখ্রবা অদুগী মমিংদি জিম্রি কৌই~। মহাক্তি সালূগী মচা নিপানি অমসুং শিমিয়োন মচাশিংগী মরক্তা মপা মপুশিংগী ইমুংগী লুচিংবনি~।
\v 15 অদুগা হাৎখ্রবা মিদিয়ান নিঙোনগী মিংদি শূরগী মচা নুপী কোজবীনি; সূরদি মিদিয়ান্দা লৈবা মপা মপুশিংগী ইমুং অমগী মীশিংগী মকোক ওইরম্মী~।
\p
\v 16 যেহোবানা ৱা ঙাঙদুনা মৌশিদা হায়রকই,
\v 17 “মিদিয়ান মচাশিংবু ওৎনৈয়ু অমসুং মখোয়দা খূৎ থাউ;
\v 18 মরমদি মখোয়না মখোয়গী লৌনম্না নখোয়বু ৱাহনখি, মসিনা পেওরগী মরমদা অমসুং মখোয়গী মচন মিদিয়ানগী লুচিংবা অমগী মচা নুপী কোজবীগী মরমদা মখোয়না নখোয়বু নমথাক তৌখি, পেওরগী মরম্না অশি অনা থোকখিবা নুমিত্তা মহাকপু হাৎখি~।”
\c 26
\s1 অনৌবা মীরোন মশীং থীবা
\p
\v 1 অদুগা অশি অনা অদুগী মতুংদা অসুম্না থোকখি, যেহোবানা মৌশি অমসুং পুরোহিৎ হারোনগী মচা নিপা এলিয়েজরদা হায়খি,
\v 2 “চহী কুন শুরবা অমসুং মদু হেল্লবা, ইস্রায়েলগী লান চৎপা ঙম্বা পূম্নমক মখোয়গী মপা মপুশিংগী ইমুং মনুংগী মতুং ইন্না, ইস্রায়েল মচাশিংগী মীয়াম পূম্নমক্কী অপূনবা মীকোক থীয়ু~।”
\v 3 অদুগা মৌশি অমসুং পুরোহিৎ এলিয়েজরনা যেরীকোগী মনাক্তা যোর্দান তুরেন মপান্দা লৈবা মোৱাবকী তম্পাক্তা মখোয়দা হায়খি,
\v 4 “ইজিপ লৈবাক্তগী থোক্লক্লবা মৌশি অমসুং ইস্রায়েল মচাশিংদা যেহোবানা য়াথং পীখিবা অদুগুম্না, চহী কুন শুরবা অমসুং মদু হেল্লবা, মীশিংগী অপূনবা মীকোক থীয়ু~।”
\p
\v 5 ইস্রায়েলগী মচা নিপা অহন্দি রূবেননি: রূবেনগী মচাশিং: হনোক, মঙোন্দগী হনোক্কী মচাশিংগী শাগৈ; পাল্লূদগী পাল্লূ মচাশিংগী শাগৈ;
\v 6 হেস্রোন্দগী হেস্রোন মচাশিংগী শাগৈ; কারমীদগী কারমী মচাশিংগী শাগৈ থোকখি~।
\v 7 মখোয় অসিদি রূবেন মচাশিংগী শাগৈশিংনি~। অদুগা মশীং থীখ্রবা মখোয়গী মশীংদি লীশীং নিফুহুমদোইগা চাতরেৎ কুন্থ্রা ওইরম্মী~।
\v 8 পাল্লূগী মচা নিপা: এলীয়াব~।
\v 9 অদুগা এলীয়াবকী মচা নিপাশিং: নেমূয়েল, দাথান অমসুং অবীরাম~। হায়রিবা দাথান অমসুং অবীরাম অসি কোরাহগী কাঙবুনা যেহোবাগা খৎনবা মতমদা মখোয়না কোরাহগী কাঙবুদা য়াওদুনা মৌশি অমসুং হারোনগী মায়োক্তা খৎনখিবা মীয়ামদগী খন্দোকখ্রবশিং অদুনি~।
\v 10 অদুগা মালেম্না ময়া কাথোক্তুনা মখোয় পূম্নমক কোরাহগা লোয়ননা য়োৎশিনখি, কাঙবু অদু শিরবা অমসুং মৈনা মী চনী য়াঙ্খৈ চাকথোক্লবা মতমদা, মখোয়না খূদম অমা ওইখি~।
\v 11 অদুম ওইনমক কোরাহগী মচাশিংদি শিরমদে~।
\p
\v 12 মখোয়গী শাগৈশিংগী মতুং ইন্না শিমিয়োনগী মচা নিপাশিংদি অসিনি: নেমূয়েলদগী নেমূয়েল মচাশিংগী শাগৈ; যামীন্দগী যামীন মচাশিংগী শাগৈ; যাকীন্দগী যাকীন মচাশিংগী শাগৈ;
\v 13 জেরাদগী জেরা মচাশিংগী শাগৈ; সোলদগী সোল মচাশিংগী শাগৈ~।
\v 14 শিমিয়োনগী মচাশিংগী শাগৈগী মীশীংদি লীশীং কুন্নিথোইগা চনীনি~।
\p
\v 15 মখোয়গী শাগৈশিংগী মতুং ইন্না গাদকী মচা নিপাশিংদি অসিনি: সেফোন্দগী সেফোন মচাশিংগী শাগৈ; হাগ্গীদগী হাগ্গী মচাশিংগী শাগৈ; শূনীদগী শূনী মচাশিংগী শাগৈ;
\v 16 ওজনীদগী ওজনী মচাশিংগী শাগৈ; এরীদগী এরী মচাশিংগী শাগৈ;
\v 17 অরোদতগী অরোদ মচাশিংগী শাগৈ; আরেলীদগী আরেলী মচাশিংগী শাগৈ~।
\v 18 মখোয় অসিদি গাদকী মচাশিংগী শাগৈশিংনি; মশীং থীখ্রবা মখোয় অদুদি লীশীং নিফুগা চামঙানি~।
\p
\v 19 যিহূদাগী মচা নিপাশিং: এর অমসুং ওনান~। অদুগা এর অমসুং ওনান্না কেনান লৈবাক্তা শিখি~।
\v 20 অদুগা মখোয়গী শাগৈ মতুং ইন্না যিহূদাগী মচা নিপাশিংদি অসিনি: শেলাদগী শেলা মচাশিংগী শাগৈ; পেরেজদগী পেরেজ মচাশিংগী শাগৈ; জেরাদগী জেরা মচাশিংগী শাগৈ~।
\v 21 পেরেজগী মচা নিপাশিংদি অসিনি: হেস্রোন্দগী হেস্রোন মচাশিংগী শাগৈ; হমূলদগী হমূল মচাশিংগী শাগৈ~।
\v 22 মখোয় অসিদি যিহূদাগী শাগৈশিংনি; মশীং থীখ্রবা মখোয় অদুদি লীশীং হুম্ফুতরা তরুক্কা চামঙানি~।
\p
\v 23 মখোয়গী শাগৈশিংগী মতুং ইন্না ইসাখারগী মচা নিপাশিংদি অসিনি: তোলাদগী তোলা মচাশিংগী শাগৈ; পূৱাদগী পূন্নী মচাশিংগী শাগৈ;
\v 24 যাশূবতগী যাশূব মচাশিংগী শাগৈ; শিম্রোন্দগী শিমিয়োন মচাশিংগী শাগৈ~।
\v 25 মখোয় অসিদি ইসাখারগী শাগৈশিংনি; মশীং থীখ্রবা মখোয় অদুদি লীশীং হুম্ফুমরিগা চাহুম্নি~।
\p
\v 26 মখোয়গী শাগৈশিংগী মতুং ইন্না জেবূলূনগী মচা নিপাশিংদি অসিনি: সেরেদতগী সেরেদ মচাশিংগী শাগৈ; এলোন্দগী এলোন মচাশিংগী শাগৈ; যাখলেয়েলদগী যাখলেয়েল মচাশিংগী শাগৈ~।
\v 27 মখোয় অসিদি জেবূলূনগী মচাশিংগী শাগৈশিংনি; মশীং থীখ্রবা মখোয় অদুদি লীশীং হুম্ফুগা চামঙানি~।
\p
\v 28 মখোয়গী শাগৈশিংগী মতুং ইন্না যোসেফকী মচা নিপাশিং: মনাসে অমসুং ইফ্রায়িম~।
\v 29 মনাসেগী মচা নিপাশিংদি: মাকীরদগী মাকীর মচাশিংগী শাগৈ; অদুগা মাকীরনা গিলিয়দ পোকই~। গিলিয়দতগী গিলিয়দ মচাশিংগী শাগৈ থোক্লকই~।
\v 30 মখোয় অসিদি গিলিয়দকী মচা নিপাশিংনি: ঈয়েজরদগী ঈয়েজর মচাশিংগী শাগৈ; হেলেক্তগী হেলেক মচাশিংগী শাগৈ;
\v 31 আস্রীয়েলদগী আস্রীয়েল মচাশিংগী শাগৈ; অদুগা শেকেমদগী শেকেম মচাশিংগী শাগৈ;
\v 32 শেমীদাদগী শেমীদা মচাশিংগী শাগৈ; অদুগা হেফরদগী হেফর মচাশিংগী শাগৈ~।
\p
\v 33 অদুগা হেফরগী মচা নিপা সেলোফেহাদকীদি মচা নিপা লৈরমদে, অদুবু মচা নুপীশিং লৈরম্মী; অদুগা সেলোফেহাদকী মচা নুপীশিংগী মমিংশিংদি অসিনি: মাহলা, নোহা, হোগ্লা, মিলকা অমসুং তির্সা~।
\v 34 মখোয় অসিদি মনাসেগী শাগৈশিংনি; অদুগা মশীং থীখ্রবা মখোয় অদুদি লীশীং য়াঙ্খৈনিথোইগা চাতরেৎনি~।
\p
\v 35 মখোয়গী শাগৈশিংগী মতুং ইন্না ইফ্রায়িমগী মচা নিপাশিংদি অসিনি: শূথেলাদগী শূথেলা মচাশিংগী শাগৈ; বেখেরদগী বেখের মচাশিংগী শাগৈ; তাহান্দগী তাহান মচাশিংগী শাগৈ~।
\v 36 অদুগা মখোয় অসিদি শূথেলাগী মচা নিপাশিংনি: এরান্দগী এরান মচাশিংগী শাগৈ~।
\v 37 মখোয় অসিদি ইফ্রায়িম মচা নিপাশিংগী শাগৈশিংনি; মশীং থীখ্রবা মখোয় অদুদি লীশীং কুন্থ্রানিথোইগা চামঙানি~। মখোয়গী শাগৈশিংগী মতুং ইন্না মখোয় অসিদি যোসেফকী মচা নিপাশিংনি~।
\p
\v 38 মখোয়গী শাগৈশিংগী মতুং ইন্না বেনজামিনগী মচা নিপাশিংদি অসিনি: বেলাদগী বেলা মচাশিংগী শাগৈ; অশবেলদগী অশবেল মচাশিংগী শাগৈ; অহীরামদগী অহীরামগী মচাশিংগী শাগৈ;
\v 39 শূফামদগী শূফাম মচাশিংগী শাগৈ; হূফামদগী হূফাম মচাশিংগী শাগৈ~।
\v 40 অদুগা বেলাগী মচা নিপাশিংদি আর্দ অমসুং নামান~। আর্দতগী আর্দ মচাশিংগী শাগৈ; নামান্দগী নামা মচাশিংগী শাগৈ~।
\v 41 মখোয়গী শাগৈশিংগী মতুং ইন্না বেনজামিন মচা নিপাশিংদি অসিনি; অদুগা মশীং থীখ্রবা মখোয় অদুদি লীশীং নিফুমঙাগা চাতরুক্নি~।
\p
\v 42 মখোয়গী শাগৈশিংগী মতুং ইন্না দানগী মচা নিপাশিংদি অসিনি: শূহামদগী শূহাম মচাশিংগী শাগৈ~। মখোয়গী শাগৈশিংগী মতুং ইন্না মখোয় অসিদি দানগী শাগৈশিংনি~।
\v 43 শূহাম মচাশিংগী শাগৈশিংদি মশীং থীখ্রবা মখোয়গী মতুং ইন্না লীশীং হুম্ফুমরিগা চামরিনি~।
\p
\v 44 মখোয়গী শাগৈশিংগী মতুং ইন্না অশেরগী মচাশিংদি অসিনি: যিম্নাদগী যিম্না মচাশিংগী শাগৈ; যিশভীদগী যিশভী মচাশিংগী শাগৈ; বেরীয়াদগী বেরীয়া মচাশিংগী শাগৈ~।
\v 45 বেরীয়াগী মচা নিপাশিংদগী: হেবরদগী হেবর মচাশিংগী শাগৈ; মালকীয়েলদগী মালকীয়েল মচাশিংগী শাগৈ~।
\v 46 অদুগা অশেরগী মচা নুপীগী মিংদি সারা কৌই~।
\v 47 \f + \fr 26:47 \fk অশের: \ft মৈহৌ 46:17 অমসুং 1 ইতি 7:30 দা সেরা কৌই~।\f*অশেরগী মচা নিপাশিংগী শাগৈশিংদি মশীং থীখ্রবা মখোয়গী মতুং ইন্না লীশীং য়াঙ্খৈহুমদোইগা চামরিনি~।
\p
\v 48 মখোয়গী শাগৈশিংগী মতুং ইন্না নপ্তালীগী মচা নিপাশিংদি অসিনি: যাখসেয়েলদগী যাখসেয়েল মচাশিংগী শাগৈ; গূনীদগী গূনী মচাশিংগী শাগৈ;
\v 49 যেসেরদগী যেশের মচাশিংগী শাগৈ; শিল্লেমদগী শিল্লেম মচাশিংগী শাগৈ~।
\v 50 মখোয়গী শাগৈ মতুং ইন্না নপ্তালীগী শাগৈশিংদি অসিনি; মশীং থীখ্রবা মখোয় অদুদি লীশীং নিফুমঙাগা চামরিনি~।
\v 51 ইস্রায়েল মচাশিংগী মশীংদি লাখ তরুক্কা লীশীং অমা চাতরেৎ কুন্থ্রানি~।
\p
\v 52 অদুগা যেহোবানা মৌশিদা হায়খি,
\v 53 “মমিংশিংগী মশীং মতুং ইন্না লৈবাক অদু ফংফম থোকপা ওইনা মখোয় অসিদা য়েনগদবনি~।
\v 54 মশীং অয়াম্বদা নহাক্না ফংফম থোকপা য়াম্না পীগদবনি অমসুং মশীং য়ামদবদা নহাক্না ফংফম থোকপা য়ামদনা পীগদবনি: মশীং থীখ্রবা মখোয় অদুগী মতুং ইন্না মী খুদিংমক্তা ফংফম থোকপা পীগদবনি~।
\v 55 অদুম ওইনমক লাইবক চাং য়েংদুনা লৈবাক অদু য়েনগদবনি: মখোয়গী মপা মপুগী শলাইশিংগী মিং মতুং ইন্না মখোয়না ফংফম থোকপা ওইনা ফংগনি~।
\v 56 লাইবক চাং য়েংবা মতুং ইন্না ফংফম থোকপা অদু মশীং য়াম্বা অমসুং য়ামদবা অনীদা য়েনগদবনি~।”
\p
\v 57 মখোয়গী শাগৈ মতুং ইন্না লেবী মচাশিংগী মশীং থীখ্রবা মখোয় অদুদি অসিনি: গেরেশোন্দগী গেরেশোন মচাশিংগী শাগৈ; কোহাত্তগী কোহাৎ মচাশিংগী শাগৈ; মেরারীদগী মেরারী মচাশিংগী শাগৈ~।
\v 58 লেবী মচাশিংগী শাগৈশিংদি মখোয় অসিনি: লিবনী মচাশিংগী শাগৈ, হেব্রোন মচাশিংগী শাগৈ, মাহলী মচাশিংগী শাগৈ, মূশী মচাশিংগী শাগৈ, কোরাহ মচাশিংগী শাগৈ~। অদুগা কোহাৎনা আম্রাম পোকখি~।
\v 59 অদুগা আম্রামগী নুপীগী মিংদি যোকেবেদ কৌই, মহাক্তি লেবীগী মচা নুপীনি~। মমানা মহাকপু লেবীগী মচা ওইনা ইজিপ্তা পোকখি~। মহাক্না আম্রামদা হারোন, মৌশি অমসুং মখোয়গী মচে মিরিয়াম পোকখি~।
\v 60 অদুগা হারোন্না নাদাব, অবীহূ, এলিয়েজর অমসুং ইথামার পোকখি~।
\v 61 অদুগা নাদাব অমসুং অবীহূনা যেহোবাগী মাঙদা কৎহৈদবা মৈ কৎপদা মখোয় শিখি~।
\v 62 অদুগা মখোয়গী মনুংদা মশীং থীখ্রবশিং অদুদি থা অমদগীনা মথক, নিপা লীশীং কুনহুমদোইনি; ইস্রায়েল মচাশিংগী মরক্তা মখোয়দা ফংফম থোকপা পীদবা মরম্না মখোয়দি ইস্রায়েল মচাশিংগী মরক্তা মশীং থীরমদে~।
\p
\v 63 মৌশি অমসুং পুরোহিৎ এলিয়েজরনা মশীং থীখিবা মখোয় অদুদি অসিনি~। মখোয়না যেরীকো মনাক্তা যোর্দান তুরেন মপান্দা লৈবা মোৱাবকী তম্পাক্তা ইস্রায়েল মচাশিংবু মশীং থীখি~।
\v 64 অদুবু মৌশি অমসুং পুরোহিৎ হারোন্না ইস্রায়েল মচাশিংবু সীনায়গী লমহাঙদা মশীং থীখিবা অদুদা য়াওখিবা মীশিং অমতা মসিদা য়াওরমদে~।
\v 65 মরমদি যেহোবানা মখোয়গী মরমদা হায়রম্লে, “মখোয় শোয়দনা লমহাঙদা শিগনি~।” অদুগা যেফূন্নেগী মচা নিপা কালেব অমসুং নূনগী মচা নিপা যোশূৱা নত্তনা মখোয়গী মরক্তগী মী অমতা হিংহৌদ্রে~।
\c 27
\s1 সেলোফেহাদকী মচা নুপীশিং
\p
\v 1 অদুদগী যোসেফকী মচা নিপা মনাসেগী শাগৈশিংগী মরক্তগী মাকির; মহাক্কী মচা নিপা গিলিয়দ; গিলিয়দকী মচা নিপা হেফর; হেফরগী মচা নিপা সেলোফেহাদকী মচা নুপীশিং লাক্লম্মী~। সেলোফেহাদকী মচা নুপীশিংগী মমিংশিংদি মাহলা, নোহা, হোগ্লা, মিলকা অমসুং তির্সা কৌই~।
\v 2 অদুগা মখোয়না মৌশি, পুরোহিৎ এলিয়েজর, লুচিংবশিং অমসুং মীয়াম পূম্নমক্কী মমাঙদা উনফম ফিয়ূমগী চঙফমদা লেপ্ত‌ুনা হায়,
\v 3 “ঐখোয়গী ইপানা লমহাঙদা শিখি; অদুবু যেহোবাগী মায়োক্তা পূনশিনখিবা মখোয়গী কাঙবুদা, হায়বদি কোরাহগী কাঙবুদা মহাক য়াওরমদে~। অদুবু মহাক মশাগী পাপ্তা শিখি অমসুং মচা নিপা অমতা লৈরমদে~।
\v 4 ঐখোয়গী ইপাগী মচা নিপা লৈতবা মরম্না মহাক্কী শাগৈদগী মহাক্কী মমিং মুথৎকদৌরিবা করিগীনো? মরম অদুনা ঐখোয়গী ইপাগী মচীন মনাউশিংগী মরক্তা ফংফম থোকপা অমা ঐখোয়দা পীবিয়ু~।”
\v 5 অদুগা মৌশিনা মখোয়বু ৱায়েন্নবা যেহোবাগী মফমদা পুরক্লম্মী~।
\p
\v 6 যেহোবানা মৌশিদা হায়খি,
\v 7 “সেলোফেহাদকী মচা নুপীশিংনা হায়বা অদু চুম্মী~। মখোয়গী মপাগী মচীন মনাউশিংগী মরক্তা ফংফম থোকপা শরূক নহাক্না শোয়দনা মখোয়দা পীগদবনি, অদুগা মখোয়গী মপাগী ফংফম থোকপা অদু মখোয়দা শিন্নগদবনি~।
\v 8 অদুগা নহাক্না ইস্রায়েল মচাশিংদা হায়গদবনি, ‘মচা নিপা লৈতবা কনাগুম্বা মী অমা শিরবদি, নখোয়না মহাক্কী ফংফম থোকপা অদু মচা নুপীদা শিন্নগদবনি~।
\v 9 অদুগা মহাক্কী মচা নুপী লৈত্রবদি, নখোয়না মহাক্কী ফংফম থোকপা অদু মচীন মনাউশিংদা পীগদবনি~।
\v 10 অদুগা মহাক্কী মচীন মনাউশিং লৈত্রবদি, নখোয়না মহাক্কী ফংফম থোকপা অদু মহাক্কী মপাগী মচীন মনাউশিংদা পীগদবনি~।
\v 11 অদুগা মপাগী মচীন মনাউশিং লৈত্রবদি, নখোয়না মহাক্কী ফংফম থোকপা অদু মহাক্কী শাগৈদা মহাক্কা খ্বাইদগী নক্নবা মরী মতা অমদা পীগদবনি, অদুগা মহাক্না মদু ফংগনি~।’ ” অদুগা যেহোবানা মৌশিদা হায়খিবা অদুগুম্না ইস্রায়েল মচাশিংগী মফমদা মদু ৱায়েনগী ৱায়েন পথাপ ওইগনি~।
\s1 যোশূৱানা মৌশিগী মহুৎ শিনবগী ৱা
\p
\v 12 অদুগা যেহোবানা মৌশিদা হায়খি, “নহাক অবারিম চীং অসিদা কাখৎলু, অদুগা ঐনা ইস্রায়েল মচাশিংদা পীগদবা লৈবাক অদু য়েংউ~।
\v 13 অদুগা নহাক্না মদু উরবদা, নয়াম্বা হারোন্না ওইখিবগুম নহাকসু নহাক্কী মীশিংগী মরক্তা তিনগদবনি~।
\v 14 মরমদি নখোয়না সিনগী লমহাঙদা মীয়াম্না খৎনরিঙৈদা, ঈশিং অদুগী মতাংদা মখোয়গী মমাঙদা ঐবু শেংনা থমদদুনা ঐগী য়াথং থুগাইখি~।” ঈশিং অদু সিনগী লমহাঙদা কাদেশ্তা লৈবা মেরীবাগী ঈশিংনি~।
\p
\v 15 মৌশিনা যেহোবাদা হায়খি,
\v 16 “মীওইবা পূম্নমক্কী থৱায়শিংগী ঈশ্বর যেহোবানা মীয়ামগী মথক্তা মী অমা হাপ্পীসনু~।
\v 17 যেহোবাগী মীশিংনা য়াউশেনবা লৈতবা য়াউগুম ওইদনবা মহাক্না মখোয়গী মমাঙ থাদুনা চত্থোক চৎশিন অমসুং পুথোক পুশিন তৌনবনি~।”
\p
\v 18 অদুগা যেহোবানা মৌশিদা হায়খি, “নহাক্না নূনগী মচা নিপা, ঈশ্বরগী থৱায় লৈবা যোশূৱাবু লৌদুনা মহাক্কী মথক্তা নখূৎ থম্মু~।
\v 19 অদুগা পুরোহিৎ এলিয়েজরগী মাঙদা অমসুং মীয়াম পূম্নমক্কী মাঙদা মহাকপু থমদুনা মখোয়গী মমাঙদা মঙোন্দা য়াথং পীয়ু~।
\v 20 অদুগা ইস্রায়েল মচাশিংগী মীয়াম পূম্নমক্না হায়বা ইন্ননবা নহাক্না নহাক্কী মতিক খরা মঙোন্দা পীয়ু~।
\v 21 অদুগা মহাক্না পুরোহিৎ এলিয়েজরগী মমাঙদা লেপকনি~। অদুগা এলিয়েজরনা মহাক্কীদমক যেহোবাগী মাঙদা \f + \fr 27:21 \fk ঊরীম: \ft অর্থদি “মঙান” নৎত্রগা “ফোংদোকপিবা,” ঈশ্বরগী অনীংবা হংবদা শিজিন্নবা পোৎশক অমনি~।\f*ঊরীমগী ৱায়েন মতুং ইন্না ৱা হংগনি~। মহাক অমসুং মহাক্কা লোয়ননা ইস্রায়েল মচাশিংনা, হায়বদি মীয়াম পূম্নমক্না মহাক্কী য়াথং মতুং ইন্না চত্থোক্কনি অমসুং মহাক্কী য়াথং মতুং ইন্না মখোয়না চঙলক্কনি~।”
\v 22 অদুগা যেহোবানা পীখিবা য়াথং মতুং ইন্না মৌশিনা তৌখি~। অদুগা মহাক্না যোশূৱাবু পুদুনা পুরোহিৎ এলিয়েজরগী অমসুং মীয়াম পূম্নমক্কী মাঙদা মহাকপু লেপহনখি~।
\v 23 অদুগা যেহোবানা মৌশিদা পীখিবা য়াথং মতুং ইন্না, মৌশিনা মহাক্কী মথক্তা মখূৎ থমদুনা মঙোন্দা থৌদাং শিন্নখি~।
\c 28
\s1 তত্তনা কৎপা পোৎশিং
\p
\v 1 যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংদা য়াথং পীদুনা মখোয়দা হায়য়ু, ‘ঐগী কৎনপোৎ, ঐঙোন্দা মনম নুংশিবা পোৎ ওইনা মৈ থাবগী ঈরাৎপোৎশিংগীদমক ঐগী তল অদু মখোয়গী লেপখ্রবা মতমদা নখোয়না ঐঙোন্দা কৎনবা চেকশিল্লু~।’
\v 3 অদুগা নহাক্না মখোয়দা হায়য়ু, ‘নখোয়না যেহোবাদা কৎকদবা মৈ থাবগী কৎনপোৎ অদু অসিনি: অতৎপা লৈতনা মৈ থাদোকপগী কৎনপোৎকীদমক নুমিৎ খুদিংগী অশোয়বা লৈতবা চহী অমা ফারবা য়াউ লাবা মচা অনী,
\v 4 নহাক্না অয়ুক্তা য়াউ মচা অমা কৎকদবনি অমসুং অতোপ্পা য়াউ মচা অদুনা নহাক্না য়াচঙবদা কৎকদবনি~।
\v 5 অদুগা মহৈ মরোংগী কৎনপোৎকীদমক শুমদোক্লবা থাউগী \f + \fr 28:5 \fk হিন: \ft লিটর 3.7~।\f*হিন অমগী শরূক মরিগী অমগা তোৎলবা অফবা য়াম \f + \fr 28:5 \fk ইফা: \ft ইফা অমদি চাউরাক্না লিটর 22 নি~।\f*ইফা অমগী শরূক তরাগী অমা কৎকদবনি~।
\v 6 মসিদি যেহোবাগী মফমদা মৈ থাবগী কৎনপোৎ ওইনা মনম নুংশিনবগীদমক সীনায় চীংদা লেপখ্রবা তত্তনা মৈ থাদোকপগী কৎনপোৎনি~।
\v 7 অদুগা মদুগী থক্নবগী কৎনপোৎ অদু য়াউ মচা অমগীদমক হিন অমগী শরূক মরিগী অমা ওইগদবনি; অদুগা নহাক্না অশেংবা মফমদা যেহোবাগী মফমদা থক্নবগী কৎনপোৎ অদু হৈগদবনি~।
\v 8 অদুগা অতোপ্পা য়াউ মচা অদু নহাক্না য়াচঙবদা কৎকনি; অয়ুক্কী মহৈ মরোংগী কৎনপোৎকী মতৌগুম অমসুং মদুগী থক্নবগী কৎনপোৎকী মতৌগুম যেহোবাদা মনম নুংশিনবগীদমক মৈ থাবগী কৎনপোৎ ওইনা নহাক্না মদু কৎকনি~।
\s1 পোত্থাবা নুমিৎকী কৎনপোৎ
\p
\v 9 ‘অদুগা পোত্থাবা নুমিত্তা অশোয়বা লৈতবা চহী অমা ফারবা য়াউ মচা অনী, মহৈ মরোংগী কৎনপোৎকীদমক থাউ তোৎলবা অফবা য়াম শরূক তরাগী অনী অমসুং মদুগী থক্নবগী কৎনপোৎকা লোয়ননা কৎলু~।
\v 10 মসিদি তত্তনা মৈ থাদোকপগী কৎনপোৎ অমসুং মদুগী থক্নবগী কৎনপোৎ অদুতা নত্তনা পোত্থাবা নুমিৎ খুদিংদা মৈ থাদোকপগী কৎনপোৎনি~।
\s1 থা থাগী কৎনপোৎ
\p
\v 11 ‘অদুগা নখোয়গী থা থাগী অহৌবদা নখোয়না যেহোবাগী মফমদা মৈ থাদোকপগী কৎনপোৎ কৎকনি: শন লামচা অনী, য়াউ লাবা অমা অমসুং অশোয়বা লৈতবা চহী অমা ফারবা য়াউ মচা তরেৎ;
\v 12 অদুগা শল্লাবা অমগীদমক থাউ তোৎলবা য়াম ইফা অমগী শরূক তরাগী অহুম মহৈ মরোংগী কৎনপোৎ ওইনা, অদুগা য়াউ লাবা অমগীদমক থাউ তোৎলবা অফবা য়াম ইফা অমগী শরূক তরাগী অনী মহৈ মরোংগী কৎনপোৎ ওইনা,
\v 13 অদুগা য়াউ মচা অমগীদমক থাউ তোৎলবা অফবা য়াম ইফা অমগী শরূক তরাগী অমনা মহৈ মরোংগী কৎনপোৎ ওইনা, মদু যেহোবাদা মনম নুংশিনবা মৈ থাদোকপগী ঈরাৎপোৎ ওইনা মৈ থাবগী কৎনপোৎ ওইগনি~।
\v 14 অদুগা মখোয়গী থক্নবগী কৎনপোৎশিংদি শল্লাবা অমদা য়ু হিন অমগী তঙ্খায়, য়াউ লাবা অমদা হিন অমগী শরূক অহুমগী অমা অমসুং য়াউ মচা অমদা হিন অমগী শরূক মরিগী অমা ওইগনি; মসিদি চহীগী থাশিংদা থা খুদিংগী মৈ থাদোকপগী কৎনপোৎনি~।
\v 15 অদুগা ইতৎতত্তনা মৈ থাদোকপগী কৎনপোৎ অমসুং মদুগী থক্নবগী কৎনপোৎ অদুতা নত্তনা যেহোবাদা পাপকী কৎনপোৎকীদমক হামেংশিংদগী হামেং মচা অমা কৎকনি~।
\s1 লান্থোকপিবগী চাকখাঙবা
\p
\v 16 ‘অদুগা অহানবা থাগী তরামরিনিশুবা নুমিত্তা যেহোবাগী লান্থোকপিবগী চাকখাঙবনি~।
\v 17 অদুগা থা অসিগী তরামঙাশুবা নুমিত্তা চাকখাঙবনি; নুমিৎ তরেৎনি হামৈ য়াওদবা তল চাগদবনি~।
\v 18 অহানবা নুমিত্তা অশেংবা তিন্নবা লৈগনি; নখোয়না মহৌশাগী ওইবা থবক শূরোইদবনি~।
\v 19 অদুগা যেহোবাদা মৈ থাদোকপগী কৎনপোৎ ওইনা শন লামচা অনী, য়াউ লাবা অমা অমসুং চহী অমা ফারবা য়াউ মচা তরেৎ, নখোয়না মৈ থাবগী কৎনপোৎ ওইনা কৎকনি; মখোয় অদু নখোয়গী নফমদা অশোয়বা লৈতবা ওইগদবনি~।
\v 20 অদুগা মখোয়গী মহৈ মরোংগী কৎনপোৎ অদুদি থাউ তোৎলবা অফবা য়াম ওইগনি; নখোয়না শল্লাবা অমগীদমক ইফা অমগী শরূক তরাগী অহুম অমসুং য়াউ লাবা অমগীদমক ইফা অমগী শরূক তরাগী অনী কৎকনি~।
\v 21 অদুগা য়াউ মচা তরেৎ খুদিংগীদমক নহাক্না ইফা অমগী শরূক তরাগী অমা কৎকনি~।
\v 22 নখোয়গী \f + \fr 28:22 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌনবা পাপকী কৎনপোৎকীদমক হামেং অমা কৎকনি~।
\v 23 অদুগা তত্তনা মৈ থাদোকপগী কৎনপোৎ ওইনা অয়ুক্কী মৈ থাদোকপগী কৎনপোৎ অদুতা নত্তনা নখোয়না মখোয় অসিসু কৎকনি~।
\v 24 মতৌ অসুম্না নুমিৎ তরেৎনি, নুমিৎ খুদিংগী যেহোবাদা মনম নুংশিনবা মৈ থাবগী কৎনপোৎকী চিঞ্জাক অদু নখোয়না কৎকনি; তত্তনা মৈ থাদোকপগী কৎনপোৎ অমসুং মদুগী থক্নবগী কৎনপোৎ অদুতা নত্তনা মসি কৎকনি~।
\v 25 অদুগা তরেৎনিশুবা নুমিত্তা নখোয়গী অশেংবা তিন্নবা লৈগনি; নুমিৎ অদুদা নখোয়না মহৌশাগী ওইবা থবক শূরোইদবনি~।
\s1 চয়োলশিংগী চাকখাঙবা
\p
\v 26 ‘অহানবা মহৈ লোকপগী নুমিত্তসু নখোয়না চয়োলশিংগী চাকখাঙবদা যেহোবাদা অনৌবা মহৈ মরোংগী কৎনপোৎ পুরকপা মতমদা, নখোয়গী অশেংবা তিন্নবা লৈগনি; নখোয়না মহৌশাগী ওইবা থবক শূরোইদবনি~।
\v 27 অদুবু নখোয়না যেহোবাদা মনম নুংশিবা ওইনবগীদমক শন লামচা অনী, য়াউ লাবা অমা, চহী ফারবা য়াউ মচা তরেৎ মৈ থাদোকপগী কৎনপোৎ ওইনা কৎকনি~।
\v 28 অদুগা মখোয়গী মহৈ মরোংগী কৎনপোত্তি থাউ তোৎলবা অফবা য়াম ইফা অমগী শরূক তরাগী অহুম শল্লাবা অমদা, শরূক তরাগী অনী য়াউ লাবা অমদা,
\v 29 য়াউ মচা তরেৎ অদু, য়াউ মচা খুদিংদা শরূক তরাগী অমা ওইগনি;
\v 30 অদুগা নখোয়গীদমক প্রায়শ্চিত্ত তৌনবা হামেংশিংদগী হামেং মচা অমা কৎকনি~।
\v 31 অদুগা তত্তনা মৈ থাদোকপগী কৎনপোৎ অমসুং মদুগী মহৈ মরোংগী কৎনপোৎ অদুতা নত্তনা মখোয়গী থক্নবগী কৎনপোৎশিংগা লোয়ননা নখোয়না মখোয় অসিসু কৎকনি~। মখোয় অদু অশোয়বা লৈতবা ওইগদবনি~।
\c 29
\s1 পেরেশিংগী চাকখাঙবা
\p
\v 1 ‘অদুগা তরেৎশুবা থাদা, থাগী অহানবা নুমিত্তা, নখোয়গী অশেংবা তিন্নবা লৈগদবনি; নখোয়না মহৌশাগী ওইবা থবক শূরোইদবনি: মসিদি নখোয়গীদমক পেরেশিং খোংবা নুমিৎনি~।
\v 2 অদুগা নখোয়না যেহোবাদা মনম নুংশিবা পোৎ ওইনবগীদমক মৈ থাদোকপগী কৎনপোৎ কৎকনি: শন লামচা অমা, য়াউ লাবা অমা অমসুং অশোয়বা লৈতবা চহী অমা ফারবা য়াউ মচা তরেৎ~।
\v 3 অদুগা মখোয়গী মহৈ মরোংগী কৎনপোত্তি শল্লাবা অমগীদমক থাউ তোৎলবা অফবা য়াম ইফা শরূক তরাগী অহুম অমসুং য়াউ লাবা অমগীদমক শরূক তরাগী অনী,
\v 4 অদুগা য়াউ মচা তরেৎ অদু য়াউ মচা অমমমগীদমক শরূক তরাগী অমা ওইগনি;
\v 5 অদুগা নখোয়গী প্রায়শ্চিত্ত তৌনবা পাপকী কৎনপোৎ ওইনা হামেংশিংদগী হামেং মচা অমা কৎকনি;
\v 6 অসিদা নত্তনা থাশিগী মৈ থাদোকপগী কৎনপোৎ অমসুং মদুগী মহৈ মরোংগী কৎনপোৎ, নুমিৎ খুদিংগী মৈ থাদোকপগী কৎনপোৎ অমসুং মদুগী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং মখোয়গী পথাপকী মতুং ইন্না মনম নুংশিনবগীদমক যেহোবাদা মৈ থাবগী কৎনপোৎ কৎকনি~।
\s1 প্রায়শ্চিত্তকী নুমিৎ
\p
\v 7 ‘অদুগা তরেৎশুবা থা অসিগী তরানিশুবা নুমিত্তা নখোয়গী অশেংবা তিন্নবা লৈগদবনি, অদুগা নখোয়না নখোয়গী থৱায় ৱাহনগদবনি; নখোয়না থবক অমতা শূরোইদবনি~।
\v 8 অদুবু মনম নুংশিবা পোৎ ওইনবগীদমক যেহোবাদা নখোয়না শন লামচা অমা, য়াউ লাবা অমা অমসুং চহী অমা ফারবা য়াউ মচা তরেৎ মৈ থাদোকপগী কৎনপোৎ ওইনা কৎকনি; মখোয় অদু অশোয়বা লৈতবা ওইগদবনি~।
\v 9 অদুগা মখোয়গী মহৈ মরোংগী কৎনপোত্তি শল্লাবা অমগীদমক থাউ তোৎলবা অফবা য়াম ইফা শরূক তরাগী অহুম অমসুং য়াউ লাবা অমা অদুগীদমক শরূক তরাগী অনী,
\v 10 য়াউ মচা তরেৎ অদু য়াউ মচা অমমমগীদমক শরূক তরাগী অমা ওইগদবনি;
\v 11 প্রায়শ্চিত্ত তৌনবা পাপকী কৎনপোৎ, তত্তনা মৈ থাদোকপগী কৎনপোৎ, মদুগী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদুতা নত্তনা পাপকী কৎনপোৎকীদমক হামেংশিংদগী হামেং মচা অমা কৎকনি~।
\s1 ফিয়ূমশিংগী চাকখাঙবা
\p
\v 12 ‘অদুগা তরেৎশুবা থাগী তরামঙাশুবা নুমিত্তা নখোয়গী অশেংবা তিন্নবা লৈগদবনি; নখোয়না মহৌশাগী ওইবা থবক শূরোইদবনি, অদুগা নখোয়না নুমিৎ তরেৎনি যেহোবাগী চাকখাঙবা ঙাক্কনি~।
\v 13 অদুগা নখোয়না যেহোবাদা মনম নুংশিনবা মৈ থাদুনা ঈরাৎপা, হায়বদি মৈ থাবগী কৎনপোৎ ওইনা কৎকনি: শন লামচা তরাহুমদোই, য়াউ লাবা অনী অমসুং চহী অমা ফারবা য়াউ মচা তরামরি; মখোয় অদু অশোয়বা লৈতবা ওইগদবনি~।
\v 14 অদুগা মখোয়গী মহৈ মরোংগী কৎনপোত্তি, শল্লাবা তরাহুমদোই অদু অমমম খুদিংগী থাউ তোৎলবা অফবা য়াম ইফা শরূক তরাগী অহুম, য়াউ লাবা অনী অদুগী য়াউ লাবা অমমমদা শরূক তরাগী অনী,
\v 15 অদুগা য়াউ মচা তরামরি অদুগী য়াউ মচা অমমমদা শরূক তরাগী অমা;
\v 16 অদুগা তত্তনা মৈ থাবগী কৎনপোৎ, মদুগী মহৈ মরোংগী কৎনপোৎ অমসুং মদুগী থক্নবগী কৎনপোৎ অদুতা নত্তনা পাপকী কৎনপোৎকীদমক হামেংশিংদগী হামেং মচা অমা কৎকনি~।
\p
\v 17 ‘অদুগা নীনিশুবা নুমিত্তা নখোয়না অশোয়বা লৈতবা শন লামচা তরানিথোই, য়াউ লাবা অনী, চহী অমা ফারবা য়াউ মচা তরামরি কৎকনি,
\v 18 অদুগা শল্লাবশিং, য়াউ লাবশিং অমসুং য়াউ মচাশিংগীদমক মখোয়গী মহৈ মরোংগী কৎনপোৎ অমসুং থক্নবগী কৎনপোৎশিং অদু মখোয়গী মশীং মতুং ইন্না পথাপকী মতুং ইন্না তৌগনি;
\v 19 অদুগা তত্তনা মৈ থাবগী কৎনপোৎ, মদুগী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদুতা নত্তনা পাপকী কৎনপোৎকীদমক হামেংশিংদগী হামেং মচা অমা কৎকনি~।
\p
\v 20 ‘অদুগা হুম্নিশুবা নুমিত্তা অশোয়বা লৈতবা শল্লাবা তরামাথোই, য়াউ লাবা অনী, চহী অমা ফারবা য়াউ মচা তরামরি থৌরাঙ তৌগনি,
\v 21 অদুগা শল্লাবশিং, য়াউ লাবশিং অমসুং য়াউ মচাশিংগীদমক মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদু মখোয়গী মশীং মতুং ইন্না ৱায়েনগী মতুং ইন্না তৌগনি;
\v 22 অদুগা তত্তনা মৈ থাবগী কৎনপোৎ, মদুগী মহৈ মরোংগী কৎনপোৎ অমসুং মদুগী থক্নবগী কৎনপোৎ অদুতা নত্তনা পাপকী কৎনপোৎকীদমক হামেং অমসু কৎকনি~।
\p
\v 23 ‘অদুগা মরিশুবা নুমিত্তা অশোয়বা লৈতবা শল্লাবা তরা, য়াউ লাবা অনী অমসুং চহী অমা ফারবা য়াউ মচা তরামরি কৎকনি,
\v 24 শল্লাবশিং, য়াউ লাবশিং অমসুং য়াউ মচাশিংগীদমক মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদু মখোয়গী মশীং মতুং ইন্না ৱায়েন মতুং ইন্না তৌগনি;
\v 25 অদুগা তত্তনা মৈ থাবগী কৎনপোৎ, মদুগী মহৈ মরোংগী কৎনপোৎ অমসুং মদুগী থক্নবগী কৎনপোৎ অদুতা নত্তনা পাপকী কৎনপোৎকীদমক হামেংশিংদগী হামেং মচা অমা কৎকনি~।
\p
\v 26 “অদুগা মঙানিশুবা নুমিত্তা অশোয়বা লৈতবা শল্লাবা মাপন, য়াউ লাবা অনী অমসুং চহী অমা ফারবা য়াউ মচা তরামরি কৎকনি,
\v 27 অদুগা শল্লাবশিং, য়াউ লাবশিং অমসুং য়াউ মচাশিংগীদমক মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদু মখোয়গী মশীং মতুং ইন্না ৱায়েন মতুং ইন্না তৌগনি;
\v 28 অদুগা তত্তনা মৈ থাবগী কৎনপোৎ অমসুং মদুগী মহৈ মরোংগী কৎনপোৎ অমসুং মদুগী থক্নবগী কৎনপোৎ অদুতা নত্তনা পাপকী কৎনপোৎকীদমক হামেংশিংদগী হামেং অমা কৎকনি~।
\p
\v 29 ‘অদুগা তরুক্নিশুবা নুমিত্তা অশোয়বা লৈতবা শল্লাবা নিপান, য়াউ লাবা অনী অমসুং চহী অমা ফারবা য়াউ মচা তরামরি কৎকনি,
\v 30 অদুগা শল্লাবশিং, য়াউ লাবশিং অমসুং য়াউ মচাশিংগীদমক মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদু মখোয়গী মশীং মতুং ইন্না ৱায়েন মতুং ইন্না তৌগনি~।
\v 31 অদুগা তত্তনা মৈ থাবগী কৎনপোৎ, মদুগী মহৈ মরোংগী কৎনপোৎ অমসুং মদুগী থক্নবগী কৎনপোৎশিং অদুতা নত্তনা পাপকী কৎনপোৎকীদমক হামেং অমা কৎকনি~।
\p
\v 32 ‘অদুগা তরেৎনিশুবা নুমিত্তা অশোয়বা লৈতবা শল্লাবা তরেৎ, য়াউ লাবা অনী অমসুং চহী অমা ফারবা য়াউ মচা তরামরি কৎকনি,
\v 33 অদুগা শল্লাবশিং, য়াউ লাবশিং অমসুং য়াউ মচাশিংগীদমক মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদু মখোয়গী মশীং মতুং ইন্না ৱায়েন মতুং ইন্না তৌগনি;
\v 34 অদুগা তত্তনা মৈ থাবগী কৎনপোৎ, মদুগী মহৈ মরোংগী কৎনপোৎ অমসুং মদুগী থক্নবগী কৎনপোৎ অদুতা নত্তনা পাপকী কৎনপোৎকীদমক হামেং অমা কৎকনি~।
\p
\v 35 ‘নিপান্নিশুবা নুমিত্তা নখোয়গী অচৌবা তিন্নবা লৈগদবনি; নখোয়না মহৌশাগী ওইবা থবক শূরোইদবনি;
\v 36 যেহোবাদা মনম নুংশিনবা মৈ থাবগী কৎনপোৎ, হায়বদি মৈ থাবগী কৎনপোৎ ওইনা নখোয়না অশোয়বা লৈতবা শল্লাবা অমা, য়াউ লাবা অমা, চহী অমা ফারবা য়াউ মচা তরেৎ কৎকনি,
\v 37 শল্লাবা, য়াউ লাবা অমসুং য়াউ মচাশিংগীদমক মখোয়গী মহৈ মরোংগী কৎনপোৎ অমসুং মখোয়গী থক্নবগী কৎনপোৎশিং অদু মখোয়গী মশীং মতুং ইন্না ৱায়েন মতুং ইন্না তৌগনি;
\v 38 অদুগা তত্তনা মৈ থাবগী কৎনপোৎ, মদুগী মহৈ মরোংগী কৎনপোৎ অমসুং মদুগী থক্নবগী কৎনপোৎ অদুতা নত্তনা পাপকী কৎনপোৎকীদমক হামেং অমা কৎকনি~।
\v 39 নখোয়গী ৱাশক ঙাক্নবা কৎনপোৎশিং অমসুং কৎনীংবগী কৎনপোৎশিং অদুতা নত্তনা নখোয়গী মৈ থাবগী কৎনপোৎশিং, মহৈ মরোংগী কৎনপোৎশিং, থক্নবগী কৎনপোৎশিং অমসুং ঈঙথবগী কৎনপোৎশিং ওইনা নখোয়গী লেপখ্রবা চাকখাঙবশিংদা নখোয়না যেহোবাগী মফমদা পূম্নমক অসি কৎকদবনি~।’ ”
\v 40 অদুগা যেহোবানা মৌশিদা পীখিবা য়াথং পূম্নমক অদুগী মতুং ইন্না মৌশিনা ইস্রায়েল মচাশিংদা তমখি~।
\c 30
\s1 ৱাশকপগী পথাপ
\p
\v 1 অদুগা মৌশিনা ইস্রায়েল মচাশিংগী মরীদা শলাইশিংগী মকোকশিংদা হায়খি, “যেহোবানা য়াথং পীখিবা অদু অসিনি:
\v 2 কনাগুম্বা মীনা যেহোবাদা ৱাশক অমা শক্লবদি, নৎত্রগা য়াজদুনা মহাক মশাবু পুন্নবা শরি নামুংলবদি, মহাক্না মহাক্কী ৱা থুগাইরোইদবনি; মচীন্দগী থোকখিবা পূম্নমক অদুগী মতুং ইন্না মহাক্না তৌগনি~।
\v 3 কনাগুম্বা নুপীনা লৈশাদুনা মপাগী য়ূমদা লৈরিঙৈদা যেহোবাদা ৱাশক্লবদি অমসুং অপুনবা ৱাশক অমনা মশাবু পুল্লবদি,
\v 4 অদুগা মপানা মহাক্কী ৱাশক অমসুং মশাবু পুল্লিবা মহাক্কী অপুনবা ৱাশক অদু তারগা মঙোন্দা মপানা করি অমতা হায়দ্রবদি, মহাক্কী ৱাশক পূম্নমক অমসুং মহাক মশাবু পুল্লিবা মহাক্কী অপুনবা ৱাশক খুদিংমক লেঙদনা লৈগনি~।
\v 5 অদুবু মপানা তাবা নুমিৎ অদুদা মহাকপু থিংলবদি, মহাক্কী ৱাশকশিং, নৎত্রগা মহাক মশাবু পুল্লিবা মহাক্কী অপুনবা ৱাশকশিং অদু অমতা লেঙদনা লৈরোই; অদুগা যেহোবানা মহাকপু কোকপিগনি, মরমদি মপানা মহাকপু থিংখিবনি~।
\v 6 করিগুম্বা মহাক্কী মপুরোইবা লৈরবদি, মহাক্না ৱাশকপা, নৎত্রগা মশানা মচীন্দা পঙাঙতা ঙাঙবনা মশাবু পুল্লবা,
\v 7 অদুগা মহাক্কী মপুরোইবনা মদু তারগা মহাক্না মদু তাবা নুমিৎ অদুদা মঙোন্দা করি অমতা হায়দ্রবদি, মহাক্কী ৱাশকশিং অমসুং মহাক মশাবু পুল্লিবা মহাক্কী অপুনবা ৱাশকশিং অদু লেঙদনা লৈগনি~।
\v 8 অদুবু মহাক্কী মপুরোইবনা মদু তাবা নুমিৎ অদুদা মহাকপু থিংলবদি, মহাক্না শকখিবা ৱাশক অমসুং মহাক মশাবু পুল্লিবা মচীন্না ঙাঙথোকখিবা অদু মহাক্কী মপুরোইবনা অরেম্বা ওইহনগনি, অদুগা যেহোবানা মহাকপু কোকপিগনি~।
\p
\v 9 “অদুবু লুখ্রাবী নৎত্রগা খাইনরবী নুপীগী ৱাশক, হায়বদি মহাকপু পুল্লিবা মশাগী ৱাশক খুদিংমক মশা মশাগী মথক্তা লেঙদনা লৈগনি~।
\v 10 অদুগা মহাক্না মপুরোইবগী ময়ূমদা ৱাশক্লবদি, নৎত্রগা শরি নামুংদুনা মহাক মশাবু অপুনবা ৱাশক অমনা পুল্লবদি,
\v 11 অদুগা মহাক্কী মপুরোইবনা মদু তারগা মঙোন্দা করি অমতা হায়দ্রবদি অমসুং মহাকপু থিংদ্রবদি, মহাক্কী ৱাশক পূম্নমক অমসুং মহাক মশাবু পুল্লিবা অপুনবা ৱাশক খুদিংমক লেঙদনা লৈগনি~।
\v 12 অদুবু মহাক্কী মপুরোইবনা তাবা নুমিৎ অদুদা মখোয় অদুবু তশেংনা অরেম্বা তাহল্লবদি, মহাক্কী ৱাশকশিং নৎত্রগা মশাবু পুল্লিবা অপুনবা ৱাশক্কা মরী লৈননা মচীন্দগী ঙাঙথোকখিবশিং অদু লেঙদনা লৈরোই; মহাক্কী মপুরোইবনা মখোয় অদু অরেম্বা ওইহল্লে, অদুগা যেহোবানা মহাকপু কোকপিগনি~।
\p
\v 13 “ৱাশক খুদিং অমসুং মশাবু ৱাহনবা অপুনবা শরি নামুংবা খুদিং মহাক্কী মপুরোইবনা চেৎহনবা য়াই, নৎত্রগা মহাক্কী মপুরোইবনা মদু অরেম্বা ওইহনবা য়াই~।
\v 14 করিগুম্বা মহাক্কী মপুরোইবনা নোংমা নোংমগী মঙোন্দা ৱা অমতা হায়দ্রবদি, মহাক্না মহাক্কী ৱাশক পূম্নমক নৎত্রগা মহাক্কী মথক্তা লৈবা মহাক্কী অপুনবা ৱাশক পূম্নমক চেৎহল্লি; মহাক্না ৱাশকশিং অদু তাবা নুমিত্তা ৱা অমতা হায়দবা মরম্না মহাক্না মখোয় অদু য়ারে~।
\v 15 অদুবু মহাক্না ৱাশকশিং অদু তাবা নুমিৎ অদুগী মতুংদা অরেম্বা তাহল্লবদি, মহাক্না মহাক্কী নুপীগী অয়োল অরান পুগনি~।”
\v 16 নিপা অমসুং মহাক্কী নুপীগী মরক্তা অমদি মপা অমসুং মপাগী য়ূমদা লৈশাদুনা লৈরিবী মচা নুপীগী মরক্তা লৈবা যেহোবানা মৌশিদা পীখিবা পথাপশিং অদু অসিনি~।
\c 31
\s1 মিদিয়ান মচাশিংবু লমন খুম্বা
\p
\v 1 যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংগীদমক মিদিয়ান মচাশিংবু লমন খুম্মু~। অদুগী মতুংদা নহাক্কী মীশিংগী মরক্তা নহাক তিল্লগনি~।”
\v 3 মদুদা মৌশিনা মীশিংদা হায়খি, “নখোয়গী নরক্তগী খরনা লান শোক্ননবা লানফিজেৎ শেৎলু অমসুং মখোয়না মিদিয়ানগী মায়োক্তা চত্তুনা যেহোবাগীদমক মিদিয়ানগী মথক্তা লমন খুমসনু~।
\v 4 ইস্রায়েলগী শলাই পূম্নমক্তগী শলাই খুদিংগী ওইনা লীশীং অমমম নখোয়না লান্দা থাগদবনি~।”
\v 5 অসুম্না ইস্রায়েলগী মী লীশীং লীশীংগী মরক্তগী শলাই খুদিংগী ওইনা লীশীং অমমম, হায়বদি লানগীদমক লানফিজেৎ শেৎলবা লান্মী লীশীং তরানিথোই খন্দোক্লম্মী~।
\v 6 অদুগা মৌশিনা শলাই খুদিংদগী মী লীশীং অমমম অমসুং এলিয়েজরগী মচা নিপা ফীনেহসপু মখূত্তা অশেংবা পাত্রশিং অমসুং খোংনবা পেরেশিং পীদুনা লান্দা থারম্মী~।
\v 7 অদুদগী যেহোবানা মৌশিদা য়াথং পীখিবগুম্না, মখোয়না মিদিয়ানগা লান শোক্নখি, অদুগা মখোয়না নিপা পূম্নমক হাৎখি~।
\v 8 অদুগা হাৎখ্রবা মখোয় অদুগা লোয়ননা মখোয়না মিদিয়ানগী নিংথৌশিংসু হাৎখি; মিদিয়ানগী নিংথৌ মঙা অদুদি এবী, রেকেম, শূর, হূর অমসুং রেবা; বেওরগী মচা নিপা বলাম্বুসু মখোয়না থাঙশাংনা হাৎখি~।
\v 9 অদুগা ইস্রায়েল মচাশিংনা মিদিয়ানগী নুপীশিং অমসুং মখোয়গী পিক্লিবা অঙাংশিংবু লানফা ওইনা পুরক্লম্মী অমসুং মখোয়গী শা শন, হামেং য়াউ অমসুং পোৎচৈ পূম্নমক লান্দগী মুল্লকপা পোৎ ওইনা লৌখি~।
\v 10 অদুগা মখোয়না লৈরম্বা মখোয়গী সহরশিং অমসুং মখোয়গী লানবন পূম্নমক মখোয়না মৈ থাদোকখি~।
\v 11 অদুগা মখোয়না লান্দগী মুল্লকপা পোৎচৈ, ফারকপা মী অমসুং শা শন পূম্নমক পুখি~।
\v 12 মখোয়না যেরীকোগী মনাক্তা যোর্দান তুরেনগী ময়াদা, হায়বদি মোৱাবকী তম্পাক্তা লৈবা লৈফমদা, মৌশি, পুরোহিৎ এলিয়েজর অমসুং ইস্রায়েল মচাশিংগী মীয়াম পূম্নমক্কী মফমদা, লানফাশিং, ফংলকপা পোৎশিং অমসুং লান্দগী মুল্লকপা পোৎশিং অদু পুরক্লম্মী~।
\p
\v 13 অদুগা মদুদা মৌশি, পুরোহিৎ এলিয়েজর অমসুং মীয়ামগী লুচিংবশিংনা মখোয়গী লৈফমগী মপান্দা মখোয়বু ওক্নবা থোক্লম্মী~।
\v 14 লান্দগী হল্লকপা লীশীং লীশীংগী লুচিংবশিং অমসুং চামা চামগী লুচিংবশিংদা, হায়বদি লান্মীশিংগী ফম্নাইবশিংগী মথক্তা মৌশিনা শাউখি~।
\v 15 মৌশিনা মখোয়দা হায়রম্মী, “নখোয়না নুপী পূম্নমক হিংনা থম্লিব্রা?
\v 16 য়েংউ, মখোয় অসিনা বলামগী পাউতাক মতুং ইন্না পেওরগী মরীদা ইস্রায়েল মচাশিংবু যেহোবাগী মফমদা থাজবা য়াদনা চৎহনখিবনি, অদুগা যেহোবাগী মীশিংগী মথক্তা অশি অনা থোকহনখি~।
\v 17 মরম অদুনা হৌজিক অপিকপা অঙাংশিংগী মরক্তগী নিপা মচা খুদিংমক হাৎলু অমসুং নিপাগা হিপমিন্নদুনা ফমদিন্নখ্রবী নুপী খুদিংমক হাৎলু~।
\v 18 অদুবু নিপাগা হিপমিন্নদুনা ফমদিন্নদ্রিবী নুপী মচা পূম্নমক নখোয়গীদমক হিংনা থম্মু~।
\v 19 অদুগা নখোয়না নুমিৎ তরেৎনি লৈফমগী মপান্দা লৈয়ু; মী হাৎলুবা অমসুং হাত্তোক্লবা মী শোক্লুবা মী খুদিংনা হুম্নিশুবা নুমিত্তা অমসুং তরেৎনিশুবা নুমিত্তা নশা নশাবু অমসুং নঙগী নঙগী লানফাশিংবু শেংদোকউ~।
\v 20 অদুগা নফি নরোন পূম্নমক অমসুং শা মঊন্না শাবা, হামেং মতুনা শাবা অমসুং উনা শাবা পোৎ পূম্নমক শেংদোকউ~।”
\p
\v 21 অদুদগী পুরোহিৎ এলিয়েজরনা লান চৎলুবা লান্মীশিং অদুদা হায়খি, “যেহোবানা মৌশিদা পীখিবা ৱায়েন য়াথংগী ৱায়েন পথাপ অদু অসিনি:
\v 22 সনা, লুপা, পিথ্রাই, য়োৎ, রাঙ্গ অমসুং মিশি,
\v 23 হায়বদি মৈনা চাকথেক্লোইদবা পোৎ খুদিং নখোয়না মৈ চঙহনগনি, অদুগা মদু শেংগনি; অদুম ওইনমক মদু শেংদোক্নবগী ঈশিংনা শেংদোক্কদবনি; অদুগা মৈনা চাকপা য়াবা পোৎ অপূম্বা নখোয়না ঈশিংদা লুপথোক্কদবনি~।
\v 24 অদুগা নখোয়না তরেৎনিশুবা নুমিত্তা নফি নরোন শূদোক্কনি, অদুগা নখোয় শেংগনি, অদুগী মতুংদা নখোয়না লৈফমদা লাক্কদবনি~।”
\s1 লান্দা ফংলকপা পোৎ য়েন্নবা
\p
\v 25 অদুগা যেহোবানা ৱা ঙাঙদুনা মৌশিদা হায়রকই,
\v 26 “নহাক্না পুরোহিৎ এলিয়েজর অমসুং মীয়ামগী মকোক ওইবা মপা মপুশিংগা লোয়ননা লানফাশিং, শা শনশিং অমসুং মুল্লকপা পোৎ খুদিংমক মশীং থীয়ু;
\v 27 অদুগা লান্দা মুল্লকপা পোৎশিং অদু লান শোক্নবা চৎলুবা লান্মীশিং অমসুং মীয়াম পূম্নমক্কী মরক্তা শরূক অনীথোক্না য়েন্থোকউ~।
\v 28 অদুদগী লান শোক্নবা চৎলুবা লান্মীশিংদগী যেহোবাগীদমক লোইপোৎ লৌ: মী, শন, লোলা অমসুং য়াউ চামঙা খুদিংগী অমমম,
\v 29 মখোয়গী শরূক খাইবোক অদুদগী মদু লৌদুনা যেহোবাদা থাঙ্গৎপগী কৎনপোৎকীদমক পুরোহিৎ এলিয়েজরদা পীয়ু~।
\v 30 অদুগা নহাক্না ইস্রায়েল মচাশিংগী খাইবোক্তগী মী, শন, লোলা, হামেং য়াউ অমসুং মখল পূম্নমক্কী শাদগী য়াঙ্খৈ খুদিংগী অমমম লৌ, অদুগা যেহোবাগী ফিশঙ পান্নরিবা লেবী মচাশিংদা পীয়ু~।”
\v 31 অদুগা যেহোবানা মৌশিদা পীখিবা য়াথং অদুগুম্না, মৌশি অমসুং পুরোহিৎ এলিয়েজরনা তৌখি~।
\p
\v 32 লান্মীশিংনা পুরকপা মুল্লকপা পোৎশিং অদুদগী লেমহৌবা পোৎশিংদি য়াউ লাখ তরুক লীশীং হুম্ফুতরামঙা,
\v 33 অদুগা শা শন লীশীং হুম্ফুতরানিথোই,
\v 34 লোলা লীশীং হুম্ফুমাথোই,
\v 35 অদুগা নিপাগা হিপমিন্নদ্রিবী নুপী পূম্নমক্না লীশীং কুন্থ্রানিথোইনি~।
\v 36 অদুগা লান্দা চৎলুবা মখোয় অদুগী শরূক, হায়বদি খাইবোক অদুদি য়াউ লাখ অহুম লীশীং কুন্থ্রাতরেৎকা চামঙানি~।
\v 37 অদুগা য়াউশিংদগী যেহোবাদা কারকপা লোইপোত্তি চাতরুক্কা হুম্ফুতরা মঙানি,
\v 38 অদুগা শা শনশিংদি লীশীং কুন্থ্রাতরুক্নি, মসিদগী যেহোবাদা কারকপা লোইপোত্তি হুম্ফুতরানিথোইনি~।
\v 39 অদুগা লোলাশিংদি লীশীং কুন্থ্রাগা চামঙানি, মসিদগী যেহোবাদা কারকপা লোইপোত্তি হুম্ফুমাথোইনি~।
\v 40 অদুগা মীশিংদি লীশীং তরাতরুক্নি; মসিদগী যেহোবাদা কারকপা লোইপোত্তি মী কুন্থ্রানিথোইনি~।
\v 41 অদুদগী যেহোবানা মৌশিদা পীখিবা য়াথং অদুগুম্না, মৌশিনা লোইপোৎ অদু, হায়বদি যেহোবাদা থাঙ্গৎপগী কৎনপোৎ অদু পুরোহিৎ এলিয়েজরদা পীখি~।
\v 42 লান শোক্নরুবশিং অদুগীদমক মৌশিনা খাইদোকখ্রগা ইস্রায়েল মচাশিংগী ওইবা খাইবোক অদু, হায়বদি
\v 43 মীয়ামদা লৈহৌবা খাইবোক অদুদি য়াউ লাখ অহুম লীশীং কুন্থ্রাতরেৎকা চামঙা,
\v 44 শল্লাবা লীশীং কুন্থ্রাতরুক,
\v 45 লোলা লীশীং কুন্থ্রাগা চামঙা,
\v 46 মী লীশীং তরাতরুক্নি~।
\v 47 ইস্রায়েল মচাশিংগী খাইবোক্তগী যেহোবানা মৌশিদা পীখিবা য়াথং মতুং ইন্না, মৌশিনা মী অমসুং শা শন য়াঙ্খৈ খুদিংগী অমমম লৌদুনা যেহোবাগী ফিশঙ পান্নবা লেবী মচাশিংদা পীখি~।
\p
\v 48 লান্মী লীশীং লীশীংগী মথক্তা লৈবা ফম্নাইবশিংনা, হায়বদি লান্মী লীশীং লীশীংগী লুচিংবা অমসুং লান্মী চামা চামগী লুচিংবশিংনা মৌশিগী মনাক্তা লাক্লম্মী;
\v 49 অদুগা মখোয়না মৌশিদা হায়খি, “নহাক্কী ননাইশিংনা ঐখোয়গী ইখাদা লৈবা লান্মীশিংগী অপূনবা মশীং থীজরে অমসুং ঐখোয়গী ইরক্তা মী অমতসু চিত্থহৌদ্রে~।
\v 50 মরম অদুনা ঐখোয় মী খুদিংনা ফংলকপা সনাগী পোৎচৈশিং, পাম্বোম ফাবীশিং, খূজিশিং, চূম খূদোপশিং, নায়িনশিং অমসুং লীক্লাং পরেংশিংদগী যেহোবাগী মফমদা ঐখোয়গী থৱায়গী \f + \fr 31:50 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত ওইনবা যেহোবাদা কৎনপোৎ পুরক্লে~।”
\v 51 অদুগা মৌশি অমসুং পুরোহিৎ এলিয়েজরনা মখোয়দগী সনা অমসুং সনাগী পোৎচৈশিং লৌখি~।
\v 52 অদুগা লান্মী লীশীং লীশীংগী লুচিংবশিং অমসুং লান্মী চামা চামগী লুচিংবশিংদগী মখোয়না যেহোবাগী মফমদা কৎখিবা কৎনপোৎকী সনা পূম্নমক্তি শেকেল লীশীং তরাতরুক্কা চাতরেৎ য়াঙ্খৈনি~।
\v 53 মরমদি লান্মী খুদিংনা লান্দগী মুল্লকপা পোৎশিংদগী মশা মশাগীদমক লৌরকখি~।
\v 54 অদুদগী মৌশি অমসুং পুরোহিৎ এলিয়েজরনা লান্মী লীশীং লীশীংগী লুচিংবশিং অমসুং লান্মী চামা চামগী লুচিংবশিংদগী সনা লৌরগা যেহোবাগী মমাঙদা ইস্রায়েল মচাশিংগী নীংশিং খূদমগীদমক উনফম ফিয়ূমদা পুরকখি~।
\c 32
\s1 রূবেন অমসুং গাদনা যোর্দান ৱাংমদা লৈহৌবা
\p
\v 1 রূবেন মচাশিং অমসুং গাদ মচাশিংগী শা শন ময়াম অমা লৈরম্মী; অদুগা মখোয়না যাজের অমসুং গিলিয়দ লৈবাক উবদা, য়েংউ, মফম অদু শা শন লোইবা য়াবা মফম ওইরম্মী~।
\v 2 গাদ মচাশিং অমসুং রূবেন মচাশিংনা লাক্তুনা মৌশি, পুরোহিৎ এলিয়েজর অমসুং মীয়ামগী লুচিংবশিংদা হায়খি,
\v 3 “অতারোৎ, দীবোন, যাজের, নিম্রা, হেশবোন, এলঅলে, সেবাম, নেবো অমসুং বিওন,
\v 4 যেহোবানা ইস্রায়েলগী মীয়ামগী মমাঙদা মায়থীবা পীখিবা লৈবাক অসি শা শন লোইবা য়াবা মফম্নি, অদুগা ননাইশিংগী শা শন লৈজৈ~।”
\v 5 মরম অদুনা মখোয়না হায়খি, “ঐখোয়না নহাক্কী নফমদা থৌজান ফংজরবদি, লৈবাক অসি ননাইশিংদা ফংফম থোকপা ওইনা পীনবিয়ু অমসুং ঐখোয়বু যোর্দান তুরেনগী ৱাংমদা পুবিগনু~।”
\p
\v 6 অদুগা মৌশিনা গাদ মচাশিং অমসুং রূবেন মচাশিংদা হায়খি, “নখোয়গী নচিন ননাউশিংনা লান চৎলগা নখোয়না মফম অসিদা ফমদুনা লৈগদ্রা?
\v 7 অদুগা যেহোবানা ইস্রায়েল মচাশিংদা পীবিখ্রবা লৈবাক অদুদা মখোয়না চৎপদা নখোয়না মখোয়গী পূক্নীং হন্থহনবা করিগীনো?
\v 8 ঐনা নখোয়গী নপা নপুশিংবু কাদেশ বর্নেয়াদগী লৈবাক অদু য়েংলুনবা থাখিবা মতমদা মখোয়না অসুম্না তৌখি~।
\v 9 মরমদি মখোয়না এশকোলগী তম্পাক ফাওবা চত্তুনা লৈবাক অদু য়েংলগা যেহোবানা মখোয়দা পীবিখ্রবা লৈবাক অদুদা চঙদননবা মখোয়না ইস্রায়েল মচাশিংগী পূক্নীং হন্থহনখি~।
\v 10 অদুগা নুমিৎ অদুমক্তদা যেহোবানা মৈ হৌনা শাউদুনা মহাক্না ৱাশক্তুনা হায়খি,
\v 11 ‘ঐনা অব্রাহাম, ইসাক অমসুং যাকোবতা পীবিগনি হায়না ৱাশকখিবা লৈবাক অদু ইজিপ্তগী থোক্লকপা চহী কুন শুরবা অমসুং মদু হেল্লবা নিপা অমতনা তশেংনমক উবা ফংলোই, মরমদি মখোয়না ঐগী তুং মপূঙ ফানা ইনখিদে~।
\v 12 অদুবু কেনাজ মচা যেফূন্নেগী মচা নিপা কালেব অমসুং নূনগী মচা নিপা যোশূৱাখক্তনা উবা ফংগনি, মরমদি মখোয়না যেহোবাগী তুং মপূঙ ফানা ইনখি~।’
\v 13 অদুগা ইস্রায়েলগী মথক্তা যেহোবানা মৈ হৌনা শাউখি অমসুং যেহোবাগী মফমদা ফত্তবা তৌখিবা মীরোন পূম্বা শিদ্রিবা ফাওবা মহাক্না মখোয়বু লমহাঙদা চহী নিফু কোয়চৎ চৎহনখি~।
\v 14 অদুগা য়েংউ, ইস্রায়েলগী মথক্তা যেহোবাগী মৈ হৌনা শাউবা হেনগৎলক্নবা পাপ্না থূমহৎলবা মচাশা, নখোয়না নপা নপুশিংগী মফম লৌদুনা হৌরি~।
\v 15 নখোয়না মহাক্কী তুং ইনবদগী লৈথোক্লবদি, মহাক্না মখোয়বু অমুক হন্না লমহাঙদা থাদোক্কনি, অদুগা নখোয়না মী পূম্নমক অসি মাঙ তাকহনগনি~।”
\p
\v 16 অদুদগী মখোয়না মহাক্কী মনাক্তা লাক্তুনা হায়খি, “ঐখোয়না মফম অসিদা ঐখোয়গী শা শনগীদমক য়াউকোন অমসুং অপিকপা অঙাংশিংগীদমক সহরশিং শেমগনি~।
\v 17 অদুবু ঐখোয়দি লানফিজেৎ শেত্তুনা ঐখোয়না মখোয়বু মখোয়গী মফমদা পুদ্রিবা ফাওবা ঐখোয়না ইস্রায়েল মচাশিংগী মাঙ থানা চৎকনি; অদুগা ঐখোয়গী অপিকপা অঙাংশিংদি লৈবাক অসিদা লৈবা মীশিংগী মরম্না চেকপন্না কোয়শিনবা সহরশিংদা লৈগনি~।
\v 18 ইস্রায়েল মচাশিংনা মাগী মাগী ফংফম থোকপা অদু ফংদ্রিবা ফাওবা ঐখোয়না ইশাগী য়ূমদা হল্লোই~।
\v 19 ঐখোয়না যোর্দান তুরেনগী ৱাংমদা অমসুং মদুগী মপান্দা মখোয়গা লোয়ননা ফংফম থোকপা অদু লৌরোই, মরমদি ঐখোয়গী ফংফম থোকপদি যোর্দান তুরেনগী নোংপোক থংবা মায়গৈ অসিদা তারে~।”
\p
\v 20 অদুগা মৌশিনা মখোয়দা হায়খি, “নখোয়না থবক অসি তৌরবদি, নখোয়না লানফিজেৎ শেত্তুনা যেহোবাগী মাঙদা লান শোক্নবা চৎলবদি,
\v 21 অদুগা মহাক্না মহাক্কী য়েক্নবশিংবু মহাক্কী মাঙদগী তান্থোক্ত্রিবা ফাওবা নখোয় পূম্নমক লানফিজেৎ শেত্তুনা যেহোবাগী মাঙদা যোর্দান তুরেন লান্থোক্লবদি,
\v 22 অদুগা লৈবাক অদু যেহোবাগী মাঙদা নমথরবা মতুংদা নখোয়না হল্লক্লবদি, যেহোবা অমসুং ইস্রায়েলগী মাঙদা নরান লৈরোই; যেহোবাগী মাঙদা লৈবাক অসি নখোয়না মপু ওইরগনি~।
\v 23 অদুবু নখোয়না অসুম্না তৌদ্রবদি, য়েংউ, নখোয়না যেহোবাগী মফমদা পাপ তৌখ্রবনি; অদুগা খঙউ, নখোয়গী নপাপ্না নখোয়বু ফাগনি~।
\v 24 নখোয়গী অপিকপা অঙাংশিংগীদমক সহরশিং অমসুং নখোয়গী হামেং য়াউগীদমক মকোনশিং শাউ, অদুগা নহাক্কী নচীন্দগী থোক্লকখিবা ৱা মতুং ইন্না তৌ~।”
\v 25 অদুগা গাদ মচাশিং অমসুং রূবেন মচাশিংনা মৌশিদা হায়খি, “ঐগী ইবুংঙোনা পীবা য়াথং মতুং ইন্না ননাইশিংনা তৌজগনি~।
\v 26 ঐখোয়গী অপিকপা অঙাংশিং, ঐখোয়গী নুপীশিং, ঐখোয়গী হামেং য়াউশিং অমসুং ঐখোয়গী শা শন পূম্নমক গিলিয়দকী সহরশিংদা লৈগনি~।
\v 27 অদুবু ঐগী ইবুংঙোনা হায়বিবগুম্না লানফিজেৎ শেত্তুনা ননাইশিংনা লান শোক্ননবা যেহোবাগী মাঙদা লান্থোক্কনি~।”
\v 28 অদুগা মৌশিনা মখোয়গী মরমদা পুরোহিৎ এলিয়েজর, নূনগী মচা নিপা যোশূৱা অমসুং ইস্রায়েল মচাশিংগী শলাইশিংগী মপা মপুশিংগী মকোকশিংদা য়াথং পীখি~।
\v 29 মৌশিনা মখোয়দা হায়খি, “গাদ মচা অমসুং রূবেন মচা খুদিংনা লান শোক্ননবা লানফিজেৎ শেত্তুনা নখোয়গা লোয়ননা যেহোবাগী মাঙদা যোর্দান তুরেন লান্থোক্লবা অমসুং লৈবাক অদু নখোয়গী মাঙদা নমথরবা, অদু ওইরবদি নখোয়না মখোয়দা ফংফম থোকপা ওইনা গিলিয়দ লৈবাক পীগনি~।
\v 30 অদুবু মখোয়না লানফিজেৎ শেত্তুনা নখোয়গা লোয়ননা লান্থোক্ত্রবদি, মখোয়না কেনান লৈবাক্তা নখোয়গী নরক্তা ফংফম থোকপা ফংজগনি~।”
\v 31 মদুদা গাদ মচাশিং অমসুং রূবেন মচাশিংনা খুমখি, “যেহোবানা ননাইশিংদা হায়খিবা অদুগুম্না ঐখোয়না তৌজগনি~।
\v 32 ঐখোয়না যেহোবাগী মমাঙদা লানফিজেৎ শেত্তুনা খূৎলাই পায়দুনা কেনান লৈবাক্তা লান্থোক্কনি~। অদুবু ঐখোয়গী ফংফম থোকপা শরূক্তি যোর্দান তুরেন অসিগী মায়গৈ অসোমদনি~।”
\v 33 মৌশিনা মখোয়দা, হায়বদি গাদ মচাশিং, রূবেন মচাশিং অমসুং যোসেফকী মচা নিপা মনাসেগী শলাই খাইবোক্তা, অমোরী মচাশিংগী নিংথৌ সীহোনগী নিংথৌ লৈবাক অমদি বাশনগী নিংথৌ ওগকী নিংথৌ লৈবাক, হায়বদি লম অমসুং মদুগী ঙমখৈশিংদা লৈবা সহরশিং, হায়বদি লৈবাক অদুগী অকোয়বদা লৈবা সহরশিংগা কোন্ননা পীখি~।
\p
\v 34 অদুগা গাদ মচাশিংনা দীবোন, অতারোৎ, অরোয়ের,
\v 35 আতরোৎ শোফান, যাজের, যোগবেহা,
\v 36 বেৎ নিম্রা, বেৎ হরান হায়রিবা সহরশিং অসি চেকপন্না কোয়শিন্দুনা শেমগৎখি অমসুং য়াউশিংগীদমক য়াউকোনশিং শাখি~।
\v 37 অদুগা রূবেন মচাশিংনা হেশবোন, এলঅলে, কিরিয়াথায়িম,
\v 38 নেবো, বাল-মিওন মখোয়গী মমিংশিং হোংদোকখি অমসুং সিবমা শেমগৎখি; অদুগা মখোয়না শেমগৎখিবা সহরশিং অদুবু অতোপ্পা মমিংশিং থোনখি~।
\v 39 অদুগা মনাসেগী মচা নিপা মাকীর মচাশিংনা গিলিয়দতা চত্তুনা মদু লৌশিনখি, অদুগা মদুদা লৈরম্বা অমোরী মচাশিংবু তান্থোকখি~।
\v 40 অদুগা মৌশিনা মনাসেগী মচা নিপা মাকীরদা গিলিয়দ পীখি, অদুগা মহাক্না মফম অদুদা লৈখি~।
\v 41 অদুগা মনাসেগী মচা নিপা যায়ীরনা চত্তুনা মদুদা লৈবা খুঙ্গংশিং অদু লৌশিন্দুনা মখোয়বু \f + \fr 32:41 \fk হাব্বোৎ যায়ীর: \ft অর্থদি “যায়ীরগী সহর~।”\f*হাব্বোৎ যায়ীর থোনখি~।
\v 42 অদুগা নোবানা চত্তুনা কেনাৎ অমসুং মদুগী খুঙ্গংশিং লৌখি অমসুং মদু মহাক মশাগী মিং লৌদুনা নোবা থোনখি~।
\c 33
\s1 ইজিপ্তগী যোর্দান খোঙচৎকী ৱারী
\p
\v 1 মৌশি অমসুং হারোনগী লিচিং মখাদা ইস্রায়েল মচাশিংনা মখোয়গী লান্মীশিংগা লোয়ননা ইজিপ লৈবাক্তগী থোক্লকখিবা মখোয়গী খোঙচৎশিংদি অসিনি~।
\v 2 যেহোবাগী য়াথংদগী মৌশিনা মখোয়গী খোঙচৎশিংগী মতাং খুদিংমক ইশিনখি; মখোয়না চৎপা হৌফমশিংগী মতুং ইন্না মখোয়গী খোঙচৎশিংদি অসিনি:
\v 3 অহানবা থাদা, অহানবা থাগী তরামঙাশুবা নুমিত্তা মখোয়না রামিসেস্তগী চৎখি; লান্থোকপিবগী চাকখাঙবগী মথংগী নুমিত্তা ইস্রায়েল মচাশিংনা ইজিপ মচা পূম্নমক্কী মাঙদা থৌনাগা লোয়ননা চত্থোকখি~।
\v 4 মরমদি ইজিপ মচাশিংনা মখোয়গী মরক্তা যেহোবানা হাৎখিবা মখোয়গী অহানবা পোকপা পূম্নমক ফুমদুনা লৈরম্মী; যেহোবানা মখোয়গী লাইশিংগী মথক্তা ৱায়েন পুরকখি~।
\v 5 অদুগা ইস্রায়েল মচাশিংনা রামিসেস্তগী চৎখিদুনা সুক্কোত্তা ফিয়ূম খনখি~।
\v 6 মখোয়না সুক্কোত্তগী চৎখিদুনা লমহাঙগী মতাইদা লৈবা এথামদা ফিয়ূম খনখি~।
\v 7 মখোয়না এথামদগী চৎখিদুনা বাল-জেফোনগী নোংপোক্তা লৈবা পী-হাহীরোত্তা অমুক লৈশিন্দুনা মখোয়না মিগদোল মনাক্তা ফিয়ূম খনখি~।
\v 8 মখোয়না পী হাহীরোৎ মমাঙদগী চৎখিদুনা সমুদ্র ফাওদুনা লমহাঙদা থুংখি~। অদুগা মখোয়না এথামগী লমহাঙদা নুমিৎ হুম্নিগী লম্বী চৎলগা মারাদা ফিয়ূম খনখি~।
\v 9 মখোয়না মারাদগী চৎখিদুনা এলীমদা থুংখি; অদুগা এলীমদা ঈশিং ঈফুৎ তরানিথোই অমসুং থাঙতুপ পাম্বী হুম্ফুতরা লৈরম্মী, অদুগা মখোয়না মফম অদুদা ফিয়ূম খনখি~।
\v 10 মখোয়না এলীমদগী চৎখিদুনা অঙাঙবা সমুদ্র ময়াদা ফিয়ূম খনখি~।
\v 11 মখোয়না অঙাঙবা সমুদ্রদগী চৎখিদুনা সীন লমহাঙদা ফিয়ূম খল্লম্মী~।
\v 12 মখোয়না সীন লমহাঙদগী চৎখিদুনা দোফকাদা ফিয়ূম খনখি~।
\v 13 মখোয়না দোফকাদগী চৎখিদুনা অলূশ্তা ফিয়ূম খনখি~।
\v 14 মখোয়না অলূশ্তগী চৎখিদুনা রেফীদীমদা ফিয়ূম খল্লম্মী; মফম অদুদা মীশিংনা থক্নবা ঈশিং লৈরমদে~।
\v 15 মখোয়না রেফীদীমদগী চৎখিদুনা সীনায় লমহাঙদা ফিয়ূম খনখি~।
\v 16 মখোয়না সীনায় লমহাঙদগী চৎখিদুনা কিব্রোৎ হত্তাবাদা ফিয়ূম খনখি~।
\v 17 মখোয়না কিব্রোৎ হত্তাবাদগী চৎখিদুনা হসেরোত্তা ফিয়ূম খনখি~।
\v 18 মখোয়না হসেরোত্তগী চৎখিদুনা রিৎমাদা ফিয়ূম খনখি~।
\v 19 মখোয়না রিৎমাদগী চৎখিদুনা রিম্মোন পরেস্তা ফিয়ূম খনখি~।
\v 20 মখোয়না রিম্মোন পরেস্তগী চৎখিদুনা লিবনাদা ফিয়ূম খনখি~।
\v 21 মখোয়না লিবনাদগী চৎখিদুনা রিসসাদা ফিয়ূম খনখি~।
\v 22 মখোয়না রিসসাদগী চৎখিদুনা কহেলাথাদা ফিয়ূম খনখি~।
\v 23 মখোয়না কহেলাথাদগী চৎখিদুনা শেফের চীংদা ফিয়ূম খনখি~।
\v 24 মখোয়না শেফের চীংদগী চৎখিদুনা হরাদাদা ফিয়ূম খনখি~।
\v 25 মখোয়না হরাদাদগী চৎখিদুনা মাখেলোত্তা ফিয়ূম খনখি~।
\v 26 মখোয়না মাখেলোত্তগী চৎখিদুনা তাহাত্তা ফিয়ূম খনখি~।
\v 27 মখোয়না তাহাত্তগী চৎখিদুনা তেরাহদা ফিয়ূম খনখি~।
\v 28 মখোয়না তেরাহদগী চৎখিদুনা মিৎকাদা ফিয়ূম খনখি~।
\v 29 মখোয়না মিৎকাদগী চৎখিদুনা হাশমোনাদা ফিয়ূম খনখি~।
\v 30 মখোয়না হাশমোনাদগী চৎখিদুনা মোসেরোত্তা ফিয়ূম খনখি~।
\v 31 মখোয়না মোসেরোত্তগী চৎখিদুনা বেন যাকান্দা ফিয়ূম খনখি~।
\v 32 মখোয়না বেন যাকান্দগী চৎখিদুনা হোরহগিদগাদতা ফিয়ূম খনখি~।
\v 33 মখোয়না হোর হগিদগাদতগী চৎখিদুনা যোতবাথাদা ফিয়ূম খনখি~।
\v 34 মখোয়না যোতবাথাদগী চৎখিদুনা অব্রোনাদা ফিয়ূম খনখি~।
\v 35 মখোয়না অব্রোনাদগী চৎখিদুনা এসিয়োন গেবেরদা ফিয়ূম খনখি~।
\v 36 মখোয়না এসিয়োন গেবেরদগী চৎখিদুনা সিন লমহাঙদা, হায়বদি কাদেশ্তা ফিয়ূম খনখি~।
\v 37 মখোয়না কাদেশ্তগী চৎখিদুনা ইদোম লৈবাক্কী চিদাইদা হোর চীংদা ফিয়ূম খনখি~।
\v 38 ইস্রায়েল মচাশিংনা ইজিপ্তগী থোক্লক্লবা মতুং নিফুশুবা চহীগী মঙাশুবা থাগী অহানবা নুমিত্তা পুরোহিৎ হারোন্না যেহোবাগী য়াথংদগী হোর চীংদা কাখৎলম্মী অমসুং মফম অদুদা শিখি~।
\v 39 হারোন্না হোর চীংদা শিবা মতমদা মহাক চহী চামগা কুনহুমদোই শুরম্মী~।
\v 40 কেনান লৈবাক্কী নেগেবতা লৈবা কেনানগী মী নিংথৌ আরাদনা ইস্রায়েল মচাশিং লাকপগী পাউ তাখি~।
\v 41 অদুদগী ইস্রায়েল মচাশিংনা হোর চীংদগী চৎখিদুনা সালমোনাদা ফিয়ূম খনখি~।
\v 42 মখোয়না সালমোনাদগী চৎখিদুনা পূনোন্দা ফিয়ূম খনখি~।
\v 43 মখোয়না পূনোন্দগী চৎখিদুনা ওবোত্তা ফিয়ূম খনখি~।
\v 44 মখোয়না ওবোত্তগী চৎখিদুনা মোৱাবকী ঙমখৈদা ইয়ী অবারীমদা ফিয়ূম খনখি~।
\v 45 মখোয়না ইয়ীমদগী চৎখিদুনা দীবোন গাদতা ফিয়ূম খনখি~।
\v 46 মখোয়না দীবোন গাদতগী চৎখিদুনা আলমোন দিবলাথয়েমদা ফিয়ূম খনখি~।
\v 47 মখোয়না আলমোন দিবলাথয়েমদগী চৎখিদুনা নেবো মমাঙদা অবারীম চীংশিংদা ফিয়ূম খনখি~।
\v 48 মখোয়না অবারীম চীংশিংদগী চৎখিদুনা যেরীকো মনাক্তা, যোর্দান তুরেন ময়াদা লৈবা মোৱাবকী তম্পাক্তা ফিয়ূম খনখি~।
\v 49 মখোয়না মোৱাবকী তম্পাক্তা বেৎ যেশীমোত্তগীনা অবেলশিটীম ফাওবা, যোর্দান তুরেন ময়াদা ফিয়ূম খনখি~।
\p
\v 50 অদুদগী যেরীকো মনাক্তা যোর্দান তুরেন ময়াদা লৈবা মোৱাবকী তম্পাক্তা যেহোবানা মৌশিদা হায়খি,
\v 51 “ইস্রায়েল মচাশিংদা ৱা ঙাঙদুনা মখোয়দা হায়য়ু, ‘নখোয়না যোর্দান তুরেন লান্থোক্তুনা কেনান লৈবাক য়ৌবদা,
\v 52 নখোয়না নমাঙদগী লৈবাক অদুদা লৈবা পূম্নমক তান্থোক্কদবনি, মখোয়গী অহকপা শক্তম পূম্নমক মাঙ তাকহনগদবনি, মখোয়গী হৈদুনা শাবা মূর্ত্তি পূম্নমক থুগাইগদবনি অমসুং মখোয়গী অৱাংবা মফম পূম্নমক শীদোক্কদবনি~।
\v 53 নখোয়না লৈবাক অদুদা লৈবশিংবু তান্থোক্লগা মদুদা লৈয়ু, মরমদি ঐনা মদু নখোয়দা নখূৎ চন্ননবা পীবিখ্রবনি~।
\v 54 অদুগা নখোয়না লাইবক চাং য়েংদুনা লৈবাক অদু নখোয়গী শাগৈশিংগী মরক্তা ফংফম থোকপা ওইনা য়েন্নগনি; নখোয়না ফংফম থোকপা অদু অচৌবা শাগৈদা য়াম্না অমসুং অপিকপা শাগৈদা য়ামদনা পীগনি; লাইবক চাং য়েংনবদা তাবা মফম অদু মাগী মাগী ফংফম থোকপা ওইগদবনি~। নখোয়গী নপা নপুশিংগী শলাই মতুং ইন্না নখোয়না ফংফম থোকপা অদু লৌগনি~।
\v 55 অদুবু নখোয়না লৈবাক অদুদা লৈবশিং অদু নমাঙদগী তান্থোক্ত্রবদি, অসুম্না ওইগনি, নখোয়না থনম্বা মখোয় অদুনা নখোয়গী নমিত্তা পতুম অমসুং নাকচেপ্তা তিংখং ওইগনি, অদুগা মখোয়না নখোয় লৈবা মফম অদুদা নখোয়বু ৱাহনগনি~।
\v 56 অদুগা অসুম্না থোক্কনি, ঐনা মখোয়দা তৌগে হায়না খল্লম্বা অদু ঐনা নখোয়দা তৌগনি~।’ ”
\c 34
\s1 কেনানগী ঙমখৈ
\p
\v 1 যেহোবানা ৱা ঙাঙদুনা মৌশিদা হায়রকই,
\v 2 “ইস্রায়েল মচাশিংদা য়াথং পীয়ু অমসুং মখোয়দা হায়য়ু, ‘নখোয়না কেনান লৈবাক্তা চঙবা মতমদা, নখোয়না ফংফম থোকপা ওইনা ফংগদবা লৈবাক অদু কেনান লৈবাক অমসুং মসিগী ঙমখৈশিং অদুনি,
\v 3 নখোয়গী খা থংবা শরূক্তি সিন লমহাঙদগী হৌনা ইদোমগী ঙমখৈ পরেং অদু ওইগনি, অদুগা নোংপোক্লোমদা থুমহীগী পাৎকী অরোইবা ঙমখৈ ফাওবা নখোয়গী খা থংবা ঙমখৈ ওইগনি;
\v 4 অদুগা নখোয়গী ঙমখৈদি খারোমদগী আক্রব্বীম কাখৎফমদা লৈশিল্লক্তুনা সিন য়ৌগনি, অদুদগী খারোমদগী কাদেশ বর্নেয়ারোমদা হসরঅদ্দর কোইদুনা চৎলগা আসমোন য়ৌগনি;
\v 5 অদুগা ঙমখৈ পরিং অদুনা আসমোন্দগী ইজিপকী তুরেন ফাওবা কোইগনি অমসুং মদুগী অরোইবদি সমুদ্র ফাওবনি~।
\v 6 নোংচুপকী ঙমখৈগীদমক অচৌবা সমুদ্র ফাওবা নখোয়গী ঙমখৈ ওইগনি; মসি নখোয়গী নোংচুপ থংবা ঙমখৈনি~।
\v 7 অদুগা নখোয়গী অৱাং থংবা ঙমখৈদি মসি ওইগনি: নখোয়না অচৌবা সমুদ্রদগী নখোয়গীদমক হোর চীং ফাওবা খূদম থমগনি;
\v 8 হোর চীংদগী নখোয়না হামাৎকী চঙফম ফাওবা ঙমখৈ খূদম থমগনি; ঙমখৈ অসিগী অরোইবদি সেদাদ ফাওবনি~।
\p
\v 9 অদুগা ঙমখৈ অদুনা জিফ্রোন ফাওবা য়ৌগনি অমসুং মসিগী অরোইবদি হসর এনান্দা ওইগনি~। মসি নখোয়গী অৱাং থংবা ঙমখৈ ওইগনি~।
\v 10 নখোয়না নোংপোক থংবা ঙমখৈগীদমক হসর এনান্দগী শেফাম ফাওবা খূদম থমগনি;
\v 11 ঙমখৈ অদু শেফামদগী আইনগী নোংপোক্লোমদা চত্থরক্তুনা রিবলা ফাওবা য়ৌগনি; ঙমখৈ অদুনা কূমথরক্তুনা নোংপোক্লোমদা কিন্নেরেৎ সমুদ্রগী নাকন ফাওবা য়ৌগনি;
\v 12 ঙমখৈ অদুনা যোর্দান তুরেন য়ৌবা ফাওবা চত্থগনি অমসুং মদুনা থুমহীগী পাৎ ফাওবা শন্দোক্কনি; মসিগী অকোয়বদা লৈবা ঙমখৈশিংগা কোন্ননা মসি নখোয়গী লৈবাক ওইগনি~।’ ”
\v 13 অদুদগী মৌশিনা ইস্রায়েল মচাশিংদা য়াথং পীদুনা হায়খি, “যেহোবানা শলাই মাপনগা খাইবোক্তা পীননবা য়াথং পীখিবা অদু নখোয়না লাইবক চাং য়েংদুনা ফংহৌগদবা লৈবাক অদু অসিনি~।
\v 14 মরমদি মখোয়গী মপা মপুশিংগী ইমুং মনুংগী মতুং ইন্না রূবেন মচাশিংগী শলাই অমসুং মখোয়গী মপা মপুশিংগী ইমুং মনুংগী মতুং ইন্না গাদ মচাশিংগী শলাইনা মখোয়গী ফংফম থোকপা অদু ফংলে; অদুগা মনাসে শলাইগী খাইবোক্না মখোয়গী ফংফম থোকপা ফংলে~।
\v 15 নুমিৎ থোকফম নোংপোক্লোমদা, যেরীকোগী মনাক্তা যোর্দান তুরেনগী নাকন অসোমদা শলাই অনীগা খাইবোক্না মখোয়গী ফংফম থোকপা অদু ফংলে~।”
\s1 লম য়েন্ননবা লুচিংবশিং হাপ্পা
\p
\v 16 অদুগা যেহোবানা ৱা ঙাঙদুনা মৌশিদা হায়রকই,
\v 17 “নখোয়দা ফংফম থোকপা ওইনা লৈবাক য়েনগদবা নিপাশিং অদুগী মমিংদি অসিনি: পুরোহিৎ এলিয়েজর অমসুং নূনগী মচা নিপা যোশূৱা~।
\v 18 লৈবাক অদু ফংফম থোকপগী মতুং ইন্না য়েন্ননবা নখোয়না শলাই খুদিংদগী লুচিংবা অমমম লৌগনি~।
\v 19 নিপাশিং অদুগী মমিংশিংদি অসিনি: যিহূদাগী শলাইদগী, যেফূন্নেগী মচা নিপা কালেব;
\v 20 শিমিয়োন মচাশিংগী শলাইদগী, আম্মীহূদকী মচা নিপা সমূয়েল;
\v 21 বেনজামিনগী শলাইদগী, কিসলোনগী মচা নিপা এলীদাদ;
\v 22 অদুগা দান মচাশিংগী শলাইগী লুচিংবদি, যোগলীগী মচা নিপা বুক্কী;
\v 23 যোসেফ মচাশিংগী লুচিংবদি, মনাসে মচাশিংগী শলাইদগী এফোদকী মচা নিপা হান্নীয়েল~।
\v 24 অদুগা ইফ্রায়িম মচাশিংগী শলাইগী লুচিংবদি, শিফতানগী মচা নিপা কমূয়েল;
\v 25 জেবূলূন মচাশিংগী শলাইগী লুচিংবদি, পার্নক্কী মচা নিপা এলীসাফান;
\v 26 ইসাখার মচাশিংগী শলাইগী লুচিংবদি, অজ্জানগী মচা নিপা পালতীয়েল;
\v 27 অশের মচাশিংগী শলাইগী লুচিংবদি, শলোমীগী মচা নিপা অহীহূদ;
\v 28 নপ্তালী মচাশিংগী শলাইগী লুচিংবদি, আম্মীহূদকী মচা নিপা পেদাহয়েল~।”
\v 29 কেনান লৈবাক্তা ইস্রায়েল মচাশিংদা ফংফম থোকপা অদু য়েন্ননবা যেহোবানা য়াথং পীখিবা মখোয় অদু অসিনি~।
\c 35
\s1 লেবী মচাশিংগী সহরশিং
\p
\v 1 মোৱাবকী তম্পাক্তা যেরীকো মনাক্তা লৈবা যোর্দান তুরেন ময়াদা যেহোবানা মৌশিদা হায়খি,
\v 2 “ইস্রায়েল মচাশিংনা মখোয়গী ফংফম থোকপা অদুদগী লেবী মচাশিংদা লৈনবগীদমক সহরশিং পীননবা মখোয়দা য়াথং পীয়ু; নখোয়না সহরশিংগী অকোয়বদা লৈবা লমহাঙশিংসু লেবী মচাশিংদা পীগদবনি~।
\v 3 অদুগা সহরশিং অদুদা মখোয়না লৈগদবনি; অদুগা চিদাইগী লমশিংদি মখোয়গী শা শন, হামেং য়াউ অমসুং অতোপ্পা শাশিংগীদমক ওইগদবনি~।
\v 4 নখোয়না লেবী মচাশিংদা পীগদবা সহরশিংগী লমহাঙশিং অদু সহরগী চেকপন্দগীনা মপানগী অকোয়বদা খুদুপ লীশীং অমা ওইগনি~।
\v 5 অদুগা নখোয়না সহরগী মপান্দা নোংপোক্লোমদা খুদুপ লীশীং অনী, খারোমদা খুদুপ লীশীং অনী, নোংচুপ্লোমদা খুদুপ লীশীং অনী অমসুং অৱাংলোমদা খুদুপ লীশীং অনী ওনগনি; অদুগা ময়ায়দা সহর লৈগনি: মসি মখোয়গীদমক সহরগী লমহাঙশিংনি~।
\v 6 নখোয়না লেবী মচাশিংদা পীগদবা সহরশিং অদুগী মনুংদা মীহাৎপনা চেনশিন্নবা চঙজফম সহর তরুক লৈগনি; অদুগা মখোয় অদুগী মথক্তা নখোয়না সহর নিফুনিথোই হাপচিনগদবনি~।
\v 7 নখোয়না লেবী মচাশিংদা পীগদবা সহর পূম্নমক অদু নিফুনিপান ওইগদবনি; নখোয়না লমহাঙশিংগা কোন্ননা মখোয় অদু পীগনি~।
\v 8 ইস্রায়েল মচাশিংগী শরূক্তগী নখোয়না সহরশিং অদু পীগদবনি; নখোয়না অচৌবা শাগৈদা য়াম্না অমসুং অপিকপা শাগৈদা য়ামদনা পীগনি: মী খুদিংনা ফংহৌরবা মাগী মাগী ফংফম থোকপা অদুগী মতুং ইন্না মাগী মাগী সহরশিংদগী লেবী মচাশিংদা পীগনি~।”
\s1 চঙজফম সহরশিং
\p
\v 9 অদুগা যেহোবানা ৱা ঙাঙদুনা মৌশিদা হায়রকই,
\v 10 “ইস্রায়েল মচাশিংদা ৱা ঙাঙউ অমসুং মখোয়দা হায়য়ু, ‘নখোয়না যোর্দান তুরেন লান্থোক্তুনা কেনান লৈবাক য়ৌরবা মতমদা,
\v 11 হাৎকে হায়বা ৱাখল তৌদনা কনাগুম্বা অমবু হাৎলুরবদি, মীহাৎপা অদুনা মফম অদুদা চেন্ননবা নখোয়গীদমক চঙজফম সহরশিং ওইনবা নখোয়না সহরশিং খনগদবনি~।
\v 12 মীহাৎপা অদু ৱায়েন্ননবা মীয়ামগী মমাঙদা লেপত্রিঙৈদা শিদননবা সহরশিং অসিদি লমন খুম্বা মীদগী নখোয়গীদমক চঙজফম সহরশিং ওইগনি~।
\v 13 নখোয়দা পীগদবা সহরশিং অসিদগী নখোয়গী চঙজফমগীদমক সহর তরুক লৈগনি~।
\v 14 চঙজফম সহরশিং ওইননবা নখোয়না যোর্দান তুরেনগী সোমথংবা নাকন্দা সহর অহুম পীগনি অমসুং নখোয়না কেনানগী লৈবাক্তা সহর অহুম পীগনি~।
\v 15 হাৎকে হায়বা ৱাখল তৌদনা কনাগুম্বা অমবু হাৎলুবা মী খুদিংনা মফম অদুদা চেনবা য়ানবা সহর তরুক অসিদি ইস্রায়েল মচাশিংগীদমক, মীতোপকীদমক অমসুং মখোয়গী মরক্তা লৈবা মীশিংগীদমক চঙজফম ওইগদবনি~।
\v 16 করিগুম্বা মহাক্না য়োৎকী খূৎলাইনা মহাকপু ফূবদা মহাক শিরবদি, মহাক মীহাৎপনি; অদুনা মীহাৎপা অদু শোয়দনা হাৎকদবনি~।
\v 17 করিগুম্বা মহাক্না মহাকপু মী শিবা য়াবা নূঙদুম্না থাবদা মহাক শিরবদি, মহাক মীহাৎপনি; মীহাৎপা অদু শোয়দনা হাৎকদবনি~।
\v 18 নৎত্রগা করিগুম্বা মহাক্না মহাকপু মী শিবা য়াবা উনা শাবা খূৎকী খূৎলাই অমনা ফূবদা মহাক শিরবদি, মহাক মীহাৎপনি; মীহাৎপা অদু শোয়দনা হাৎকদবনি~।
\v 19 ঈগী লমন খুমগদবা মহাকমক্না মীহাৎপা অদুবু হাৎকদবনি; মহাক্না মহাকপু থেংনবা মতমদা মহাকপু হাৎকনি~।
\v 20 করিগুম্বা মহাক্না মহাকপু য়েংথিবদগী ইনবদা নৎত্রগা লুমদুনা মঙোন্দা করিগুম্বা অমনা লংবদা, মহাক শিরবদি,
\v 21 নৎত্রগা য়েক্নদুনা মহাক্না মহাকপু মখূৎনা ফূবদা মহাক শিরবদি, ফূরুবা মহাক অদু শোয়দনা হাৎকদবনি, মরমদি মহাক মীহাৎপনি; ঈগী লমন খুমগদবা মহাকমক্না মীহাৎপা অদুবু থেংনবা মতমদা মহাকপু হাৎকনি~।
\v 22 অদুবু করিগুম্বা য়েংথিনবা তৌদনা মহাকপু মহাক্না খঙহৌদনা ইল্লবদি, নৎত্রগা লুম্বা তৌদনা মথক্তা করিগুম্বা অমা লংলবদি,
\v 23 নৎত্রগা মহাকপু উদদুনা মী শিবা য়াবা নূঙ অমনা মথক্তা লংবদা মহাক শিরবা, অদুবু মহাক্কী য়েক্নবা নৎত্রগা মহাক্কী মাঙনবা থিবদি নত্তবা,
\v 24 অদু ওইরবদি মীয়াম্না মী ফূবা অমসুং ঈগী লমন খুমগদবা মী অনীগী মরক্তা ৱায়েনশিং অসিগী মতুং ইন্না ৱায়েনগনি~।
\v 25 অদুগা মীয়াম্না ঈগী লমন খুমগদবা মহাক অদুগী মখূত্তগী মীহাৎপা অদুবু কনবিগনি অমসুং মহাক্না চেনশিনখিবা মহাক্কী চঙজফম সহর অদুদা মীয়াম্না মহাকপু থিঞ্জিনগনি~। অদুগা অশেংবা থাউনা অভিষেক তৌখ্রবা পুরোহিৎলেন অদুনা শিদ্রিবা ফাওবা মহাক্না মদুদা লৈগনি~।
\v 26 অদুবু মীহাৎপা অদুনা চেনখিবা মহাক্কী চঙজফম সহর অদুগী ঙমখৈগী ৱাংমদা করিগুম্বা মতমদা মহাক্না থোক্লকপদা,
\v 27 ঈগী লমন খুমগদবা মহাক অদুনা মহাক্কী চঙজফম সহর অদুগী ঙমখৈগী ৱাংমদা মহাকপু ফংলবা অমসুং ঈগী লমন খুমগদবা মহাক অদুনা মীহাৎপা অদুবু হাৎলবা, অদু ওইরবদি মঙোন্দা ঈ তাহনবগী মরান লৈরোই,
\v 28 মরমদি পুরোহিৎলেন্না শিদ্রিবা ফাওবা মহাক্কী চঙজফম সহর অদুদা মহাক্না লৈগদবনি: অদুবু পুরোহিৎলেন্না শিরবা তুংদা মীহাৎপা অদুনা মশাগী ফংফম থোকপা লৈবাক অদুদা হনগনি~।
\v 29 নখোয়গী মীরোন মীরোন্দা, নখোয়না লৈবা মফম পূম্নমক্তা, মখোয় অসি নখোয়গী ৱায়েনগী ৱায়েন পথাপ ওইগনি~।
\v 30 কনাগুম্বা অমনা মী অমবু হাৎলবদি, মীহাৎপা অদু সাক্ষীশিংগী ৱা তারগা হাৎকনি; অদুবু কনাগুম্বা মীগী মথক্তা সাক্ষী অমখক্তগী ৱানা মহাকপু হাৎপা য়ারোই~।
\v 31 অদুগা শিবগী মরান লৈরবা মীহাৎপা অমগী পুন্সিগীদমক নখোয়না হন্দোকমল লৌরোই, অদুবু মহাকপু শোয়দনা হাৎকদবনি~।
\v 32 মহাক্কী চঙজফম সহরদা চেনখ্রবা মহাক অদুনা পুরোহিৎনা শিদ্রিঙৈদা মশাগী লৈবাক্তা লৈনবগীদমক অমুক হল্লকপা য়ানবা নখোয়না মহাক্কীদমক হন্দোকমল লৌরোই~।
\v 33 অসুম্না নখোয়না লৈরিবা লৈবাক অদু নখোয়না মাংহল্লোই; মরমদি ঈনা লৈবাক মাংহল্লি, অদুগা ঈ তাখিবা লৈবাক অদু প্রায়শ্চিত্ত তৌনবগীদমক ঈ তাহনবা মহাক্কী ঈনা নত্তনা অতৈনা ঙমদে~।
\v 34 মরম অদুনা নখোয়না লৈগদবা লৈবাক অদু মাংহনগনু, লৈবাক অদুদা ঐ লৈ; মরমদি যেহোবা ঐদি ইস্রায়েল মচাশিংগী মরক্তা লৈ~।’ ”
\c 36
\s1 সেলোফেহাদকী মচা নুপীশিংগী লম
\p
\v 1 অদুগা যোসেফকী মচা নিপাশিংগী শাগৈশিংদগী মনাসেগী মচা নিপা মাকীরনা পোকপা গিলিয়দকী মচাশিংগী শাগৈশিংগী মপা মপুশিংগী মকোকশিংনা মৌশি, লুচিংবশিং অমসুং ইস্রায়েল মচাশিংগী মপা মপুশিংগী মকোকশিংগী মনাক্তা লাক্তুনা মখোয়গী মমাঙদা হায়খি,
\v 2 অদুগা মখোয়না হায়রম্মী, “লাইবক চাং য়েংদুনা ইস্রায়েল মচাশিংদা ফংফম থোকপা ওইনা লৈবাক অদু পীননবা যেহোবানা ঐগী ইবুংঙোদা য়াথং পীবিখি, অদুগা ঐখোয়গী ইচীন ইনাউ সেলোফেহাদকী ফংফম থোকপা অদু মহাক্কী মচা নুপীশিংদা পীননবা যেহোবানা ঐগী ইবুংঙোদা য়াথং পীবিখি~।
\v 3 অদুগা ইস্রায়েল মচাশিংগী অতোপ্পা শলাইশিংগী মচা নিপাশিংগী অমদা মখোয়না লুহোংলবদি, ঐখোয়গী ইপা ইপুশিংগী ফংফম থোকপদগী মখোয়গী ফংফম থোকপা অদু লৌথোক্তুনা অমসুং মখোয়বু লৌবা শলাইগী ফংফম থোকপা অদুদা মদু হাপচিনগনি; অসুম্না ঐখোয়গী ফংফম থোকপা শরূক্তগী মদু লৌথোক্কনি~।
\v 4 ইস্রায়েল মচাশিংগী চহী য়াঙ্খৈশুবগী থৌরম পাঙথোকপা মতমদা, মখোয়বু লৌবা শলাইগী ফংফম থোকপা অদুদা মখোয়গী ফংফম থোকপা অদু হাপচিনগনি; অসুম্না ঐখোয়গী ইপা ইপুশিংগী শলাইগী ফংফম থোকপদগী মখোয়গী ফংফম থোকপা অদু লৌথোক্কনি~।”
\v 5 অদুগা মৌশিনা যেহোবাগী ৱা মতুং ইন্না ইস্রায়েল মচাশিংদা য়াথং পীদুনা হায়, “যোসেফকী মচা নিপাশিংগী শলাইনা হায়রিবা অসি চুম্মী~।
\v 6 সেলোফেহাদকী মচা নুপীশিংগী মরমদা যেহোবানা পীবা য়াথং অদু অসিনি, ‘মখোয়না খ্বাইদগী ফৈ হায়না নীংবা নিপা অদুদা মখোয়না লুহোংসনু, অদুবু মখোয়গী মপাগী শলাইগী ইমুংদতা মখোয়না লুহোংবা য়াগনি~।’
\v 7 অসুম্না ইস্রায়েল মচাশিংগী ফংফম থোকপা অদু শলাই অমদগী শলাই অমদা হোংলোই, মরমদি ইস্রায়েল মচা খুদিংনা মাগী মাগী মপা মপুশিংগী ফংফম থোকপা অদু থমগনি~।
\v 8 ইস্রায়েল মচাশিংগী শলাই অমদা ফংফম থোকপা ফংলিবী নিঙোন খুদিংনা মপাগী শলাইগী ইমুংদা কনাগুম্বা অমগী নুপী ওইগদবনি, অদুনা ইস্রায়েল মচাশিংগী মী খুদিংনা মাগী মাগী মপা মপুশিংগী ফংফম থোকপা অদু ফংননবনি~।
\v 9 শলাই অমদগী শলাই অমদা ফংফম থোকপা অদু হোংলোইদবনি, অদুবু ইস্রায়েল মচাশিংগী শলাই খুদিংনা মশা মশাগী ফংফম থোকপা অদু থমগনি~।”
\v 10 যেহোবানা মৌশিদা য়াথং পীখিবগুম্না, সেলোফেহাদকী মচা নুপীশিংনা তৌখি;
\v 11 মরমদি সেলোফেহাদকী মচা নুপীশিংনা, হায়বদি মাহলা, তির্সা, হোগ্লা, মিলকা অমসুং নোহানা মখোয়গী মপাগী মচীন মনাউশিংগী মচা নিপাশিংদা লুহোংখি~।
\v 12 যোসেফকী মচা নিপা মনাসেগী মচা নিপাশিংগী শাগৈশিংদা মখোয় লুহোংখি অমসুং মখোয়গী ফংফম থোকপা অদু মখোয়গী মপাগী ইমুংগী শলাইদা লেঙদনা লৈখি~।
\v 13 যেহোবানা যেরীকোগী মনাক্তা যোর্দান তুরেন ময়াদা লৈবা মোৱাবকী তম্পাক্তা মৌশিগী মপান্না ইস্রায়েল মচাশিংদা পীখিবা য়াথংশিং অমসুং ৱায়েনশিংদি মখোয় অসিনি~।
