\id 2SA
\h 2 সমূয়েল
\toc3 ২সমূ
\toc2 ২ সমূয়েল
\toc1 2 সমূয়েল
\mt1 2 সমূয়েল
\ili অইবা: খঙবা ঙমদে
\ili থৌদোকশিংগী চহী: খৃষ্ট মমাঙ 1011-971
\ili ইবগী চহী: চাউরাক্না খৃষ্ট মমাঙ 900 গী মতুং
\ip অনীশুবা সমূয়েলগী অইবা অমসুং ইবগী মতম অসি অহানবা সমূয়েলগা অমতনি~। মসিগী মরমদা অহানবা সমূয়েলগী ৱাহৌদোক অদু য়েংবিয়ু~। ইতিহাসকী ওইবা লাইরিক অসি দেবিদকী পুন্সি অমসুং মহাক্কী নিংথৌ লৈবাক লিংখৎপগী ৱারীনি~। অহানবা সমূয়েলদা দেবিদকী পুন্সিগী অহানবা তাঙ্কক উবা ফংই~। লাইরিক অসিদনা মহাক্না নিংথৌ ওইনা পানবগী অমসুং মহাক্না অহন ওইরকপগী পুন্সি ৱারী ইরি~। মসি শরূক মরিথোক্না খাইদোকপা য়াই: দেবিদনা নিংথৌ ওইদুনা মপাঙ্গল কনখৎলকপা (পন্দুপ 1-10), মহাক্না বেৎশেবাগা পাপ্তা তাবা (পন্দুপ 11-12), পাপ তৌরুবগী অৱাবদা তাবা (পন্দুপ 13-20) অমসুং দেবিদনা নিংথৌ ওইনা পানবা লোইশিল্লকপা মতম (পন্দুপ 21-24)~।
\ie
\c 1
\s1 সোল অমসুং যোনাথান শিবগী পাউ
\r ১সমূ 31:1-13; ১ইতি 10:1-14
\p
\v 1 সোলনা শিরবা মতুংদা অসুম্না থোকখি, দেবিদনা অমালেক মচাশিংবু হাৎলুবদগী হল্লক্লগা মহাক্না সিক্লাগতা নুমিৎ নীনি লৈখি,
\v 2 হুম্নিশুবা নুমিত্তা, য়েংউ, শেগায়রবা ফি শেৎপা অমসুং মকোক্তা লৈপাক পকপা নিপা অমনা সোলগী লানশঙদগী লাকখি~। মহাক্না দেবিদকী মনাক্তা লাকপদা, মহাক্না লৈপাক্তা তুথদুনা মকোক নোন্থজরম্মী~।
\v 3 দেবিদনা মঙোন্দা হায়খি, <<নহাক কদায়দগী লাকপনো?>> মদুদা মহাক্না মঙোন্দা হায়খি, <<ঐ ইস্রায়েলগী লানশঙদগী নান্থোকচরকপনি~।>>
\v 4 দেবিদনা মঙোন্দা হায়খি, <<করম তৌহৌরিবগে? ঐঙোন্দা হায়বিয়ু~।>> মদুদা মহাক্না খুমখি, <<মীশিংনা লানফমদগী চেনখ্রে, মী কয়া তুরে অমসুং শিরে, অদুগা সোল অমসুং মহাক্কী মচা নিপা যোনাথানসু শিরে~।>>
\v 5 দেবিদনা মঙোন্দা পাউ তম্লবা নহা অদুদা হায়খি, <<সোল অমসুং মহাক্কী মচা নিপা যোনাথান শিরে হায়বা নহাক্না করম্না খঙবগে?>>
\v 6 মঙোন্দা পাউ তম্লবা নহা অদুনা হায়খি, <<তাঞ্জা চারুদুনা ঐনা গিলবোয়া চীংদা লৈরম্মী, য়েংউ, সোলনা মহাক্কী তাদা ঙাদুনা লৈরম্মী; অদুগা য়েংউ, শগোল গাড়ীশিং অমসুং শগোল লান্মীশিংনা মহাক্কী তুংদা কন্না তান্নরকখি~।
\v 7 অদুগা মহাক্না মতুংলোমদা য়েংলকপদা, মহাক্না ঐবু উদুনা ঐবু কৌরম্মী~। মদুদা ঐনা খুমখি, <মফম অসিদা ঐ লৈজৈ~।>
\v 8 মহাক্না ঐঙোন্দা হায়খি, <নহাক কনানো?> ঐনা মঙোন্দা খুমজখি, <ঐদি অমালেক মচা অমনি~।>
\v 9 মহাক্না ঐঙোন্দা অমুক হন্না হায়খি, <ঐগী নাক্তা লেপ্ত‌ুনা ঐবু হাৎপিয়ু, মরমদি অৱাবনা ঐবু থূমহৎলে, অদুবু ঐগী থৱায়দি লানঙমদ্রে~।>
\v 10 মদুদা ঐনা মহাক্কী মনাক্তা লেপ্ত‌ুনা মহাকপু হাৎখি, মরমদি মহাক তুরবা তুংদা মহাক অমুক হিংলরোই হায়বসি ঐ তশেংনা খঙলম্মী~। ঐনা মহাক্কী মকোক্তা উপ্পা লূহুপ অমসুং মহাক্কী মপাম্বোমদা শিবা পাম্বোম ফাবী অদু ঐনা লৌদুনা মফম অসিদা ঐগী ইবুংঙোগী নাক্তা পুজরক্লি~।>>
\v 11 মদুদা দেবিদনা মশাগী মফি পায়দুনা শেগায়খি, মহাক্কা লোয়নবা নিপা পূম্নমক্নসু মতৌ অদুগুম্না তৌখি~।
\v 12 অদুগা মখোয়না সোল অমসুং মহাক্কী মচা নিপা যোনাথানগী, যেহোবাগী মীশিংগী অমসুং ইস্রায়েলগী ইমুংগীদমক তেংথা নাওইখি, কপখি অমসুং য়াচঙবা ফাওবা চরা হেনখি, মরমদি মখোয় থাঙশাংদা শিখি~।
\p
\v 13 দেবিদনা মঙোন্দা পাউ তম্লবা নহা অদুদা হায়খি, <<নহাক কদায়দগীনো?>> নহা অদুনা খুমজখি, <<ঐদি অমালেক মচা লম্লানবা অমগী মচা নিপানি~।>>
\v 14 দেবিদনা মঙোন্দা হায়খি, <<যেহোবানা অভিষেক তৌবিখ্রবা মীবু মাঙহন্নবা নখূৎ তিংথোকপা কিদ্রিবা করিগীনো?>>
\v 15 অদুদগী দেবিদনা নহারোনশিংগী মরক্তগী অমবু কৌদুনা হায়খি, <<মনাক্তা চঙশিন্দুনা মহাকপু হাৎলু~।>> মদুদা মহাক্না নহা অদু য়ৈবদা মহাক শিখি~।
\v 16 দেবিদনা মঙোন্দা হায়খি, <<নহাক্কী ঈ অদু নকোক্তা তাবা ওইসনু, মরমদি নশামক্কী নচীন্না সাক্ষী পীদুনা হায়রকই, <যেহোবানা অভিষেক তৌখ্রবা অদুবু ঐনা হাৎলে~।> >>
\s1 দেবিদকী তেংথারোন
\p
\v 17 অদুগা দেবিদনা সোল অমসুং মহাক্কী মচা নিপা যোনাথানগীদমক তেংথারোন অসিগা লোয়ননা তেংথাখি~।
\v 18 অদুগা মহাক্না মখোয়দা যিহূদা মচাশিংবু লীরুংগী ঈশৈ অসি তম্বিনবা হায়খি; য়েংউ, মসি যাশারগী লাইরিক্তা ইদুনা লৈ:
\p
\v 19 <<ইস্রায়েলগী ফজবা অদু নহাক্কী অৱাংবা মফমশিংদা হাৎলে!
\q1 অকনবশিংনা করম্না তুখিবা!
\q1
\v 20 মসি গাত্তা হায়রুনু,
\q1 আস্কিলোনগী লম্বীশিংদা ফোংদোক্কনু,
\q1 নৎত্রবদি পলেষ্টী মীশিংগী মচা নুপীশিংনা হরাউগনি,
\q1 ঊন কক্তবশিংগী মচা নুপীশিংনা হরাউ মথোই কাগনি~।
\b
\q1
\v 21 <<হে গিলবোয়া চীংশা, নখোয়গী নথক্তা লীক্লাশু তাদসনু,
\q1 নোংসু চুদসনু, কৎনপোৎশিং পুথোকপা লৌবুকশিংসু লৈতসনু~।
\q1 মরমদি অকনবশিংগী চুঙ অদু মফম অদুদা মাংহল্লে~।
\q1 অদুগা সোলগী চুঙ্গোয়সু থাউনা অভিষেক তৌদ্রে~।
\p
\v 22 হাৎখ্রবশিংগী ঈদগী, অকনবশিংগী মহাউদগী,
\q1 যোনাথানগী লীরুং তুংদা লৈথোকখিদে,
\q1 অদুগা সোলগী থাঙশাং ইহাঙ হাঙনা হল্লকখিদে~।
\b
\q1
\v 23 <<সোল অমসুং যোনাথান অসি মখোয়না হিংলিঙৈদা নুংশিজবা অমসুং নিংথিজবনি,
\q1 মখোয়না শিরবা ফাওবদা মখোয় খাইদোক্নখিদে;
\q1 মখোয়দি ঈগলশিংদগী হেন্না য়াঙলম্মী,
\q1 মখোয়দি নোংশাশিংদগী হেন্না কল্লম্মী~।
\p
\v 24 <<হে ইস্রায়েলগী মচা নুপীশিং, সোলগীদমক কপ্পু,
\q1 মহাক্না নখোয়বু অঙাঙবা ফি শেৎহনবিদুনা নুঙাইহনবি;
\q1 মহাক্না নখোয়গী ফিজোন্দা সনাগী লৈতেং হাপ্পীখিবনি~।
\p
\v 25 <<লানগী মরক্তা অকনবশিংনা করম্না তুখিবা!
\q1 হে যোনাথান, নহাক্কী অৱাংবা মফমশিংদা নহাকপু হাৎখ্রে~।
\q1
\v 26 ঐগী ইয়াম্বা যোনাথান, নহাক্কীদমক ঐদি ৱারে;
\q1 নহাক্তি ঐনা য়াম্না নুংশিজবনি;
\q1 নহাক্না ঐবু নুংশিজবা অদু অঙকপনি,
\q1 নুপীশিংগী নুংশিবদগীসু থোইহেনবনি~।
\p
\v 27 <<অকনবশিংনা করম্না তুখিবা!
\q1 লানগী খূৎলাইশিং করম্না তুম্না মাঙখিবা!>>
\c 2
\s1 দেবিদপু যিহূদাগী মথক্তা নিংথৌ হাপ্পা
\p
\v 1 মসিগী মতুংদা অসুম্না থোকখি, দেবিদনা যেহোবাদা হংজখি, <<ঐ যিহূদাগী সহর অমদা কাখৎলুরা?>> যেহোবানা মঙোন্দা হায়খি, <<কাখৎলু~।>> দেবিদনা হায়খি, <<ঐ কদায়দা কাখৎকনি?>> মহাক্না খুমখি, <<হেব্রোন্দা~।>>
\p
\v 2 অসুম্না দেবিদনা মহাক্কী নুপী অনী, হায়বদি যিজ্রিয়েল নিঙোন অহীনোয়ম অমসুং নাবালগী নুপী কার্মেলদা লৈবী অবীগেলগা মফম অদুদা কাখৎখি~।
\v 3 অদুগা দেবিদনা মহাক্কা লৈমিন্নরম্বা নিপাশিংবু মাগী মাগী ইমুং মনুংগা পুখৎখি~। অদুগা মখোয়না হেব্রোনগী সহরশিংদা লৈখি~।
\v 4 অদুদগী যিহূদাগী নিপাশিংনা লাক্লগা মফম অদুদা মখোয়না দেবিদপু যিহূদাগী ইমুংগী মথক্তা নিংথৌ ওইনা অভিষেক তৌখি~। অদুগা মখোয়না দেবিদতা তমখি, <<যাবেশ-গিলিয়দকী নিপাশিংনা সোলবু ফুমখি~।>>
\p
\v 5 অদুদগী দেবিদনা যাবেশ-গিলিয়দকী মীশিংদা পাউ পুবা মীশিং থাদুনা মখোয়দা হায়খি, <<যেহোবানা নখোয়বু বোর পীবিসনু, মরমদি নখোয়না নখোয়গী নবুংঙোদা, হায়বদি সোলদা নুংশি থৌজান অসি উৎপিখি অমসুং মহাকপু ফুম্বিখি~।
\v 6 হৌজিক যেহোবানা নখোয়দা নুংশি থৌজান অমসুং অচুম্বা উৎপিসনু~। নখোয়না থবক অসি তৌখিবা মরম্না ঐনসু নখোয়দা অফবা পীবিগনি~।
\v 7 মরম অদুনা হৌজিক নখোয়গী খূৎ কনখৎহল্লু অমসুং নথৌনা ফগৎহল্লু; মরমদি নবুংঙো সোল শিরে, অদুগা যিহূদাগী ইমুংনসু মখোয়গী মথক্তা ঐবু নিংথৌ ওইনা অভিষেক তৌবিখ্রে~।>>
\s1 দেবিদকী ইমুংগা সোলগী ইমুংগা লান শোক্নবা
\p
\v 8 অদুবু সোলগী লান্মী তেঙ্গোলগী লাঞ্জিং পুরেন নেরগী মচা নিপা অবনেরনা সোলগী মচা নিপা ঈশ বোশেৎপু পুদুনা মাহনায়িমদা চৎখ্রে~।
\v 9 অদুগা মহাক্না মহাকপু গিলিয়দতা, আশূর মচাশিংগী মথক্তা, যিজ্রিয়েলগী মথক্তা, ইফ্রায়িমগী মথক্তা, বেনজামিনগী মথক্তা অমসুং ইস্রায়েল পূম্নমক্কী মথক্তা নিংথৌ ওইনা হাপখি~।
\v 10 সোলগী মচা নিপা ঈশ বোশেৎনা ইস্রায়েলগী মথক্তা পানবা হৌবদা মশাগী চহী নিফু শুরম্মী, অদুগা মহাক্না চহী অনী পাল্লম্মী~। অদুবু যিহূদাগী ইমুংনদি দেবিদকী মতুং ইনখি~।
\v 11 দেবিদনা হেব্রোন্দা যিহূদাগী ইমুংগী মথক্তা নিংথৌ ওইনা পানখিবা অদু চহী তরেৎকা থা তরুক্নি~।
\s1 গিবিয়োনগী লানফম
\p
\v 12 নেরগী মচা নিপা অবনের অমসুং সোলগী মচা নিপা ঈশবোশেৎকী মনাইশিংনা মাহনায়িমদগী গিবিয়োন্দা চত্থোকখি~।
\v 13 অদুগা সেরূয়াগী মচা নিপা যোৱাব অমসুং দেবিদকী মনাইশিংনা চৎখিদুনা গিবিয়োনগী পুখ্রী মনাক্তা মখোয় পূন্না উন্নখি~। অদুগা মখোয় কাঙবু অমনা পুখ্রী অদুগী নাকন অমদা অমসুং অতোপ্পা কাঙবু অমনা পুখ্রী অদুগী নাকন অমদা ফমখি~।
\v 14 অবনেরনা যোৱাবতা হায়খি, <<হৌজিক নহারোনশিংনা হৌগত্তুনা ঐখোয়গী মাঙদা চাং য়েংনসনু~।>> যোৱাবনা হায়খি, <<মখোয় হৌগৎসনু~।>>
\p
\v 15 অদুদগী সোলগী মচা নিপা ঈশবোশেৎকী তুং ইনবা বেনজামিনগী মী তরানিথোই অমসুং দেবিদকী মনাইশিংদগী মী তরানিথোইনা হৌগত্তুনা থোক্লকখি~।
\v 16 মখোয় খুদিংনা মাগী মাগী লাম্বাগী মকোক্তা পায়দুনা থাঙশাংনা মাগী মাগী লাম্বাগী পূকনোপ্তা থিনখি; অসুম্না মখোয় পূন্না তুমিন্নখি~। মরম অদুনা মফম অদুগী মমিং \f + \fr 2:16 \fk হেলকাৎ হাসূরীম: \ft থাঙশাংগী লৌবুক হায়বনি~।\f*হেলকাৎ হাসূরীম কৌখি, মদু গিবিয়োন্দা লৈ~।
\v 17 নুমিৎ অদুদা য়াম্না কন্না লান শোক্নখি, অদুগা দেবিদকী মনাইশিংগী মমাঙদা অবনের অমসুং ইস্রায়েলগী নিপাশিং মায়থীবা ফংখি~।
\p
\v 18 মফম অদুদা সেরূয়াগী মচা নিপা অহুম লৈরম্মী: যোৱাব, অবীশায় অমসুং অসায়েল~। অদুগা অসায়েলদি লম্লক্কী খারশাগুম্না মখোঙ য়াঙখি~।
\v 19 অদুগা অসায়েলনা অবনেরবু তান্নখি, মহাক্না অবনেরবু তান্নবদগী য়েৎলোমদা নৎত্রগা ওইরোমদা লৈথোকখিদে~।
\v 20 অদুদগী অবনেরনা তুং হন্না য়েংলগা হায়খি, <<নহাক অসায়েল্লা?>> মহাক্না খুমখি, <<ঐনি~।>>
\p
\v 21 অবনেরনা মঙোন্দা হায়খি, <<নহাক্না য়েৎলোমদা নৎত্রগা ওইরোমদা লৈথোক্লগা নহারোনশিংগী মরক্তগী অমা ফাদুনা মহাক্কী মপোৎ মচৈ মুল্লু~।>> অদুবু অসায়েলনা মহাকপু তান্নবদগী লৈথোকখিদে~।
\v 22 অবনেরনা অমুক হন্না অসায়েলদা হায়খি, <<ঐবু তান্নবদগী লৈথোকউ~। ঐনা নহাকপু য়ৈথুদুনা লৈপাক্তা তাহনগদৌরিবা করিগীনো? তাহল্লবদি ঐনা নয়াম্বা যোৱাবতা করম্না ঐগী মায় উৎকনি?>>
\v 23 অদুম ওইনমক মহাক্না লৈথোকউ হায়বা য়াখিদে~। মরম অদুনা অবনেরনা তাগী তানীংনা মহাক্কী পূকনোপ্তা থিনখি, মদুদা তা অদু মহাক্কী তুংলোমদা ফাওদোকখি; মফম অদুমক্তদা মহাক তাদুনা শিখি~। অসায়েলনা তাদুনা শিখিবা মফম অদুদা লাকপা খুদিংনা মফম অদুদা লেপখি~।
\v 24 যোৱাব অমসুং অবীশায়নসু অবনেরবু তান্নখি~। মখোয়না গিবিয়োনগী লমহাঙ তাবা লম্বী মপান্দা লৈবা গীহাগী মমাঙদা লৈবা আম্মাগী চীংদা লাকপদা নুমিৎ তারম্মী~।
\p
\v 25 বেনজামিন মচাশিংনা অবনেরগী তুংদা অমতা ওইনা পূনশিন্দুনা লান্মী কাঙবু অমা ওইরকখি, অদুগা মখোয়না চীং অমগী মতোন্দা লেপ্ত‌ুনা লৈখি~।
\v 26 অদুদগী অবনেরনা যোৱাবতা কৌদুনা হায়খি, <<থাঙশাংনা মতম পূম্নমক্তা হাত্তুনা লৈগদ্রা? অরোইবদা মসি অখাবা ওইগনি হায়বা নহাক খঙদ্রা? মীশিংনা মচীন মনাউশিংবু তান্নবা তোক্নবা নহাক্না মীশিংদা কয়া কুইনা য়াথং পীরোইদগে?>>
\v 27 যোৱাবনা হায়খি, <<ঈশ্বরনা হিংলিবগুম্না, নহাক্না হায়রমদ্রবদি, শোয়দনমক অয়ুক্তা মীশিংনা মখোয়গী মচীন মনাউশিংবু তান্নদুনা লৈরমগনি~।>>
\v 28 অদুদগী যোৱাবনা পেরে খোংখি অমসুং মী পূম্নমক্না লেপ্ত‌ুনা লৈখি, অদুগা অমুক হন্না ইস্রায়েলবু তান্নখিদ্রে, অদুগা মখোয়না অমুক হন্না লান শোক্নখিদ্রে~।
\v 29 অদুদগী অবনের অমসুং মহাক্কী নিপাশিংনা অহিং নোংশোয়বা অরাবা তম্পাক ফাওদুনা চৎলগা যোর্দান তুরেন লান্থোক্তুনা বিথ্রোন অপূম্বা ফাওদুনা চৎখি; অদুগা মখোয়না মাহনানিয়মদা লাকখি~।
\v 30 যোৱাবনা অবনের তান্নরুবদগী হল্লকখি~। মহাক্না মী পূম্নমক খোমজিনবদা, দেবিদকী মনাই নিপা তরামাপন অমসুং অসায়েলদি ৱাৎলম্মী~।
\v 31 দেবিদকী মনাইশিংনা বেনজামিন অমসুং অবনেরগী নিপা চাহুমগা হুম্ফু হাৎখি~।
\v 32 অদুগা মখোয়না অসায়েলবু লৌখত্তুনা বেৎলেহেমদা লৈবা মহাক্কী মপাগী মোংফমদা মহাকপু ফুমখি~। যোৱাব অমসুং মহাক্কী মীশিংনা অহিং নোংশোয়বা চৎলগা নোংঙাল্লকপদা হেব্রোন্দা থুংখি~।
\c 3
\s1 দেবিদকী পাঙ্গল হেনগৎলকপা
\p
\v 1 সোলগী ইমুংগা দেবিদকী ইমুংগা কুইনা লান শোক্নখি~। অদুবু দেবিদনা অসুম অসুম কনখৎলকখি অমসুং সোলগী ইমুংনা অসুম অসুম শোন্থরকখি~।
\s1 দেবিদকী মচা নিপাশিং
\r ১ইতি 3:1-4
\p
\v 2 অদুগা হেব্রোন্দা দেবিদকী মচা নিপাশিং পোকখি: মহাক্কী অহানবা পোকপা মচা নিপাদি, যিজ্রিয়েল নিঙোন অহীনোয়ম্না পোকপা আম্নোন;
\v 3 মহাক্কী অনীশুবা মচা নিপাদি, কার্মেলদা লৈবী নাবালগী নুপী অবীগেলনা পোকপা কিলাব; অহুমশুবা মচা নিপাদি, গেশূরগী নিংথৌ তালমায়গী মচা নুপী মাকানা পোকপা অবশালোম;
\v 4 মহাক্কী মরিশুবা মচা নিপাদি, হাগ্গীৎনা পোকপা অদোনিয়া; মঙাশুবা মচা নিপাদি অবীতলনা পোকপা শেফাতিয়া;
\v 5 তরুকশুবা মচা নিপাদি দেবিদকী নুপী ইগ্লানা পোকপা যিথ্রিম~। মখোয় অসি দেবিদনা হেব্রোন্দা পোকখি~।
\s1 অবনেরনা দেবিদকী কাঙবুদা য়াওবা
\p
\v 6 সোলগী ইমুংগা দেবিদকী ইমুংগা লান শোক্নরিঙৈদা অবনেরনা সোলগী ইমুংদা মশাগী ফিবম কনখৎহনখি~।
\v 7 অদুগা আয়াগী মচা নুপী মমিং রিজপা কৌবী সোলগী লোন্নবী নুপী অমা লৈরম্মী~। ঈশ বোশেৎনা অবনেরদা হায়খি, <<নহাক্না ইপাগী লোন্নবী নুপীগা ফমদিন্নখিবা করিগীনো?>>
\v 8 ঈশবোশেৎকী ৱাঙাঙ অসিদা অবনেরনা য়াম্না শাউদুনা হায়খি, <<ঐ অসি যিহূদাগী হূই মকোক্লা? ঙসি ফাওবদা ঐনা নপাগী ইমুংদা, মহাক্কী মচীন মনাউশিংদা অমসুং মহাক্কী মরূপশিংদা চানবিবা উৎলি অমসুং নহাকপু দেবিদকী খূত্তা পীথোকখিদে, অদুবু ঙসি নহাক্না ঐবু নুপী অসিগী মরমদা ইরান শিরি~।
\v 9 যেহোবানা দেবিদতা ৱাশকখিবা অদুগুম্না ঐনা মঙোন্দা তৌদ্রবদি, ঈশ্বরনা অবনেরদা অদুগুম্না অমসুং মদুদগীসু হেন্না শাথিনা তৌবিসনু~।
\v 10 ৱাশক অদুদি সোলগী ইমুংদগী নিংথৌ লৈবাক লৌথোক্লগা দান্দগী বের শেবা ফাওবা ইস্রায়েল অমসুং যিহূদাগী মথক্তা দেবিদকী ফম্বান লিংখৎনবনি~।>>
\v 11 মহাক্না অবনেরদা ৱা অমা ফাওবা খুম্বা ঙমখিদে, মরমদি মহাক্না মহাকপু কিরম্মী~।
\p
\v 12 অবনেরনা মহাক্কী মহুত্তা পাউ পুবা মীশিং থাদুনা দেবিদকী মফমদা হায়, <<লৈবাক অসি কনাগীনো? নহাক্না ঐগা ৱালেপ্নবিয়ু, অদুগা য়েংবিয়ু, ইস্রায়েল অপূম্বা নহাক্কী নফমদা পুরক্নবা ঐনা নহাকপু পাংজগনি~।>>
\p
\v 13 দেবিদনা হায়খি, <<ফরে, ঐনা নহাক্কা ৱালেপ্নগনি, অদুবু ঐনা নঙোন্দগী পাম্বা অমা লৈ, মদুদি নহাক্না ঐবু উনবা লাকপদা নহাক্না সোলগী মচা নুপী মীকালবু হান্না পুরক্ত্রবদি, নহাক্না ঐগী মায়থোং উবা ফংলোই~।>>
\v 14 দেবিদনা সোলগী মচা নিপা ঈশ বোশেত্তা পাউ পুবা মীশিং থাদুনা হায়, <<ঐনা পলেষ্টী মীশিংগী ফিনুংগী ঊনশা চামা পীদুনা ৱারোইনখ্রবা ঐগী নুপী মীকালবু পীবিয়ু~।>>
\v 15 অদুদগী ঈশ বোশেৎনা মী থাদুনা মহাকপু মহাক্কী মপুরোইবা, লায়িশকী মচা নিপা পালতীয়েলদগী লৌখি~।
\v 16 মহাক্কী মপুরোইবনা মহাক্কা লোয়ননা মহাক্কী তুংদা কপ্ল কপ্লদুনা বাহুরীম ফাওবা চৎখি~। অদুদগী অবনেরনা মঙোন্দা হায়খি, <<চৎলু, হল্লো~।>> অদুদগী মহাক্না হনখি~।
\p
\v 17 অবনেরনা ইস্রায়েলগী অহল্লমনশিংগা ৱা তান্নদুনা হায়, <<মতম অমদা নখোয়না দেবিদপু নখোয়গী নিংথৌ ওইহন্নবা থিখি~।
\v 18 হৌজিক মদু পাঙথোক্লো~। মরমদি যেহোবানা দেবিদকী মরমদা হায়খ্রে, <ঐগী ইনাই দেবিদকী খূৎকী মপান্না ঐনা ঐগী মী ইস্রায়েলবু পলেষ্টী মীশিংগী মখূত্তগী অমসুং মখোয়গী য়েক্নবা পূম্নমক্কী মখূত্তগী কনবিগনি~।> >>
\v 19 অদুগা অবনেরনা বেনজামিন তাননবা হায়খি~। অদুগা ইস্রায়েলনা অমসুং বেনজামিনগী ইমুং অপূম্বনা ফৈ হায়না নীংবা পূম্নমক অদু অবনেরনা হেব্রোন্দা লৈবা দেবিদ তাননবা হায়রুনবা চৎখি~।
\v 20 অদুগা অবনেরনা মহাক্কা লোয়ননা মী কুন পুরগা হেব্রোন্দা লৈবা দেবিদকী মনাক্তা লাকখি~। দেবিদনা অবনের অমসুং মহাক্কা লোয়নবা মীশিংগীদমক চাকখাঙবা অমা থৌরাঙ তৌখি~।
\v 21 অবনেরনা দেবিদতা হায়খি, <<ঐনা হৌগৎলগা চৎকনি, অদুগা মখোয়না নহাক্কা ৱালেপ্ননবা অমসুং নহাক্না পান্নিংবা মী পূম্নমক্কী মথক্তা পান্ননবা ইস্রায়েল পূম্নমকপু ঐগী ইবুংঙো নিংথৌগী মনাক্তা খোমজিনগনি~।>> অদুদগী দেবিদনা অবনেরবু থাদোকখি, অদুগা মহাক ঈঙথনা চৎখি~।
\p
\v 22 অদুগা য়েংউ, দেবিদকী মনাইশিং অমসুং যোৱাবনা লান্মী কাঙবু অমা লান্দারুবদগী হল্লকপদা লান্দগী ফংলকপা পোৎচৈ ময়াম মখোয়গা পুরকখি~। অদুবু অবনেরদি দেবিদকা হেব্রোন্দা লৈরমদে, মরমদি মহাক্না মহাকপু থাদোকখি, অদুগা মহাক ঈঙথনা চৎখি~।
\v 23 যোৱাব অমসুং মহাক্কা লোয়নবা লান্মী তেঙ্গোল পূম্নমক লাক্লবদা, মখোয়না যোৱাবতা হায়, <<নেরগী মচা নিপা অবনেরনা নিংথৌগী মনাক্তা লাক্লম্মী, অদুবু নিংথৌনা মহাকপু থাদোকখ্রে, অদুগা মহাক্না ঈঙথনা চৎখি~।>>
\v 24 অদুদগী যোৱাবনা নিংথৌগী মনাক্তা লাক্তুনা হায়খি, <<নহাক্না তৌখ্রিবা অসি করিনো? য়েংউ, অবনেরনা নহাক্কী নাক্তা লাক্লম্মী; নহাক্না মহাকপু থাদোকখ্রিবা অমসুং মহাকপু চৎহনখ্রিবা করিগীনো?
\v 25 নেরগী মচা নিপা অবনেরনা নহাকপু নমথাক তৌনবা, নহাক্কী চত্থোক চৎশিন খঙনবা অমসুং নহাক্না তৌরিবা পূম্নমক খঙনবা লাক্লম্বনি হায়বা নহাক্না খঙই~।>>
\s1 যোৱাবনা অবনের হাৎপা
\p
\v 26 যোৱাবনা দেবিদকী মনাক্তগী থোকখ্রগা মহাক্না অবনেরগী তুংদা পাউ পুবা মীশিং থাদুনা মহাকপু অমুক হন্না সিরাগী গুহাদগী পুরকখি~। অদুবু দেবিদনা মদু খঙখিদে~।
\v 27 অদুগা অবনেরনা হেব্রোন্দা হল্লকপদা, যোৱাবনা মঙোন্দা তূমিন্না ৱা হায়নবা মহাকপু থোঙজাউগী নাকন্দা পুথোকখি, অদুগা মহাক্কী মনাউ অসায়েলগী ঈ তাহনখিবগীদমক মহাক্না মহাকপু থাঙনা পূকনোপ্তা থিনখি, মদুদা মহাক শিখি~।
\v 28 অদুগী মতুংদা দেবিদনা মদু তারবদা মহাক্না হায়খি, <<নেরগী মচা নিপা অবনেরগী ঈগী মরমদা ঐ অমসুং ঐগী নিংথৌ লৈবাক অসি যেহোবাগী মাঙদা মতম পূম্নমক্কী ওইনা ইরান লৈতে~।
\v 29 মদু যোৱাব অমসুং মহাক্কী মপাগী ইমুং মনুং পূম্নমক্কী মথক্তা তাবা ওইসনু; অদুগা যোৱাবকী ইমুংদা ঈ হাথদুনা নাবা মী, নৎত্রগা কুষ্টী থুংবা, নৎত্রগা চৈশু শুদুনা চৎপা, নৎত্রগা থাঙশাংগী ময়াদা শিবা, নৎত্রগা চানিংঙাই লৈতবা মী মতম পূম্নমক্তা ৱাৎপা লৈতসনু~।>>
\v 30 অদুনা যোৱাব অমসুং মহাক্কী মনাউ অবীশায়না অবনেরবু হাৎখি, মরমদি মহাক্না মখোয়গী মনাউ অসায়েলবু গিবিয়োন্দা লান্দা হাৎখি~।
\s1 দেবিদনা অবনেরগীদমক তেংথাবা
\p
\v 31 দেবিদনা যোৱাব অমসুং মহাক্কা লোয়নবা মী পূম্নমক্তা হায়খি, <<নখোয়গী নফি নরোন শেগায়দুনা বোরা ফিনা নখ্বাঙ লাকশিল্লগা অবনেরগী মাঙদা তেংথা নাওইয়ু~।>> অদুগা নিংথৌ দেবিদনা \f + \fr 3:31 \fk কাইরেল কাইজাউ: \ft অচৌ অশাংগী অশিবা হকচাং পুনবা কূ~।\f*কাইরেল কাইজাউগী মতুংদা চৎখি~।
\v 32 অদুগা মখোয়না অবনেরবু হেব্রোন্দা ফুমখি; অদুগা নিংথৌনা খোঞ্জেন হৌনা অবনেরগী মোংফমদা কপখি, অদুগা মী পূম্নমক্না কপখি~।
\v 33 অদুগা নিংথৌনা অবনেরগীদমক তেংথাদুনা হায়খি,
\b
\q1 <<অপঙবা অমনা শিবগুম্না অবনেরনা শিখিব্রা?
\q1
\v 34 নখূৎশিংসু পুনখিদে,
\q1 নখোঙসু য়োৎহিলং ফলাং চনখিদে;
\q1 মী অমনা ফত্তবা মচাশিংগী মমাঙদা তাবগুম্না নহাক্না তাখি~।>>
\m অদুদগী মী পূম্নমক্না মহাক্কী মরমদা অমুক হন্না কপখি~।
\p
\v 35 নুমিৎ লৈরিঙৈদা করিগুম্বা খরা চাননবা দেবিদপু থেম্নবা মী পূম্নমক লাক্লম্মী~। দেবিদনা ৱাশক্তুনা হায়, <<নুমিৎ তাদ্রিঙৈদা ঐনা তল নৎত্রগা করিগুম্বা পোৎ চারবদি, ঈশ্বরনা ঐঙোন্দা মদু অমসুং মদুদগী হেন্না তৌবিসনু~।>>
\v 36 অদুগা মী পূম্নমক্না মদু খঙখি অমসুং মদুদা মখোয় পেনখি~। নিংথৌনা তৌবা খুদিংদা মী পূম্নমক্না পেনখি~।
\v 37 নেরগী মচা নিপা অবনেরবু নিংথৌনা হাৎপা নত্তে হায়বসি নুমিৎ অদুদা মী পূম্নমক্না অমসুং ইস্রায়েল পূম্নমক্না খঙনখি~।
\v 38 অদুগা নিংথৌনা মহাক্কী মনাইশিংদা হায়খি, <<ঙসি ইস্রায়েলগী মনুংদা লৈঙাকপা মপু অমসুং অকনবা নিপা অমা তুরে হায়বা নখোয় খঙদব্রা?
\v 39 অভিষেক তৌখ্রবা নিংথৌ ওইরবসু ঙসিদি ঐ শোল্লে; মীশিং অসি, হায়বদি সেরূয়াগী মচা নিপাশিং অসি ঐগীদমক য়াম্না লুনা থোকই~। যেহোবানা ফত্তবা তৌবা মী অদু মহাক্কী ফত্তবা অদুগী মতুং ইন্না লমন খুম্বিগনি~।>>
\c 4
\s1 ঈশ বোশেৎ হাৎপা
\p
\v 1 অদুদগী হেব্রোন্দা অবনের শিরে হায়বা সোলগী মচা নিপা ঈশ বোশেৎনা তাবদা, মহাক্কী খূৎ শোন্থখি অমসুং ইস্রায়েল মচা পূম্নমক লাঙতক্নখি~।
\v 2 সোলগী মচা নিপাগী লান্মী কাঙবুশিংগী লুচিংবা নিপা অনী লৈরম্মী~। মখোয়দি বেনজামিন মচা বেরোত্তা লৈবা রিম্মোনগী মচা নিপাশিংনি: অমগী মিংনা বানা অমসুং অতোপ্পা অমগী মিংনা রেকাব কৌরম্মী, মরমদি বেরোৎসু বেনজামিনগী শরূক অমনি হায়না লৌনৈ,
\v 3 বেরোৎ মচাশিংনা গিত্তায়িমদা চেনখিদুনা ঙসি ফাওবা মফম অদুদা লম্লানবশিং ওইদুনা লৈরি~।
\v 4 সোলগী মচা নিপা যোনাথানগী মখোঙ তেকপা মচা নিপা অমা লৈরম্মী~। যিজ্রিয়েলদগী সোল অমসুং যোনাথানগী মরমদা পাউ লাকপদা মহাক্কী চহী মঙা শুরম্মী; মহাক্কী য়োকচবী অদুনা মহাকপু লৌখৎলগা চেনখি~। মহাক্না তহা তহা চেনবদা অঙাং অদু তাদুনা মখোঙ তেকখি~। মহাক্কী মমিং মেফীবোশেৎ কৌরম্মী~।
\v 5 অদুগা বেরোত্তা লৈবা রিম্মোনগী মচা নিপাশিং রেকাব অমসুং বানানা চৎখিদুনা নুংশা শাগৎলকপদা ঈশবোশেৎকী য়ূমদা লাকখি~। মহাক্না নুমিৎ য়ুংবদা ফমুংদা হিপ্লম্মী~।
\v 6 মখোয়না গেহু লৌনবগী মওংদা য়ূম অদুগী ময়ায় ফাওবা চঙদুনা মহাক্কী পূকনোপ্তা থিনখি~। অদুগা রেকাব অমসুং মহাক্কী মচীন মনাউ বানাদি নান্থোকখি~।
\v 7 মখোয়না য়ূম অদুদা চঙলকপদা, মহাক্না মহাক্কী তূম্ফম কাদা ফমুংদা হিপ্লম্মী; অদুগা মখোয়না মহাকপু থিন্দুনা হাৎখি, মহাক্কী মঙক ককথৎখি অমসুং মকোক অদু পুদুনা অহিং নোংশোয়বা অরাবা তম্পাক ফাওদুনা চৎখি~।
\v 8 অদুগা মখোয়না ঈশবোশেৎকী মকোক অদু হেব্রোন্দা লৈবা দেবিদকী মনাক্তা পুরক্তুনা নিংথৌদা হায়জখি, <<য়েংউ, নহাক্কী থৱায় লৌনবা থিরিবা নহাক্কী য়েক্নবা সোলগী মচা নিপা ঈশবোশেৎকী মকোক; অদুগা যেহোবানা নুমিৎ অসিদা সোল অমসুং মহাক্কী ধারাশিংগী মথক্তা ঐগী ইবুংঙো নিংথৌগীদমক লমন খুম্বিখ্রে~।>>
\p
\v 9 দেবিদনা বেরোত্তা লৈবা রিম্মোনগী মচা নিপাশিং, হায়বদি রেকাব অমসুং মহাক্কী মচীন মনাউ বানাদা হায়রম্মী, <<ঐগী পুন্সিবু অৱাবা পূম্নমক্তগী হন্দোকপিরকপা যেহোবানা হিংলিবগুম্না,
\v 10 কনাগুম্বা অমনা অফবা পাউ পুরক্লিবনি খন্দুনা <য়েংউ, সোল শিরে,> হায়না ঐঙোন্দা হায়বদা ঐনা মহাকপু ফাদুনা সিক্লাগতা হাৎখি~। মদু মহাক্কী পাউ অদুগীদমক ঐনা মঙোন্দা পীবিখিবা মনানি~।
\v 11 ঈশ্বর নীংদবা মীশিংনা ধর্ম্মচেনবা মী অমবু মশামক্কী ময়ূমদা, মশামক্কী ফমুংদা হাৎপদা, নখোয়গী নখূৎনা মহাক্কী ঈ তাহনবগী লমন ঐনা হৌজিক খুমদুনা নখোয়বু মালেমদগী মাঙহল্লোইদ্রা?>>
\v 12 দেবিদনা মহাক্কী নহারোনশিংদা য়াথং পীখি, অদুগা মখোয়না মখোয়বু হাত্তুনা মখোঙ মখূৎ ককথৎখি অমসুং হেব্রোন্দা লৈবা পুখ্রি মপান্দা মখোয়বু য়ানখৎখি~। অদুবু মখোয়না ঈশবোশেৎকী মকোক অদু পুদুনা হেব্রোন্দা লৈবা অবনেরগী মোংফমদা ফুমখি~।
\c 5
\s1 দেবিদনা ইস্রায়েলগী নিংথৌ ওইবা
\r ১ইতি 11:1-3
\p
\v 1 অদুদগী ইস্রায়েলগী শলাই পূম্নমক্না হেব্রোন্দা দেবিদকী মনাক্তা লাক্তুনা হায়, <<য়েংউ, ঐখোয় নহাক্কী লু অমসুং তোংনি~।
\v 2 মতম অমদা সোলনা ঐখোয়গী ইথক্তা নিংথৌ ওইনা পাল্লিঙৈদা, ইস্রায়েলবু লমজিংবিদুনা পুথোক পুশিন তৌবিখিবা অদু নহাক্নি; অদুগা যেহোবানা নঙোন্দা হায়খি, <নহাক্না ঐগী মী ইস্রায়েলবু শেনবিগনি অমসুং ইস্রায়েলগী মথক্তা লৈঙাকপা ওইগনি~।> >>
\v 3 মরম অদুনা ইস্রায়েলগী অহল্লমন পূম্নমক্না হেব্রোন্দা নিংথৌগী মনাক্তা লাক্তুনা নিংথৌ দেবিদনা হেব্রোন্দা যেহোবাগী মাঙদা মখোয়গা ৱালেপ্নখি~। অদুগা মখোয়না দেবিদপু ইস্রায়েলগী নিংথৌ ওইনা অভিষেক তৌখি~।
\p
\v 4 দেবিদনা নিংথৌ ওইবা মতমদা মহাক চহী কুন্থ্রা শুরম্মী, মহাক্না চহী নিফু পাল্লম্মী~।
\v 5 হেব্রোন্দা মহাক্না যিহূদাগী মথক্তা চহী তরেৎ থা তরুক পাল্লম্মী, অদুগা যেরূশালেমদা মহাক্না ইস্রায়েল অমসুং যিহূদাগী মথক্তা চহী কুন্থ্রাহুমদোই পাল্লম্মী~।
\s1 দেবিদনা যেরূশালেম জয় তৌবা
\r ১ইতি 11:4-9
\p
\v 6 নিংথৌ অমসুং মহাক্কী মীশিংনা লম অদুদা লৈবা যিবূস মীশিংগী মায়োক্তা লান্দানবা যেরূশালেমদা চৎখি~। অদুগা <<দেবিদনা মফম অসিদা চঙবা ঙম্লোই>> হায়না মখোয়না খন্দুনা দেবিদতা হায়খি, <<নহাক্না মফম অসিদা চঙবা ঙম্লোই; মিত্তাঙবশিং অমসুং খোঙতেকপশিংনা ফাওবা নহাকপু তানগনি~।>>
\v 7 অদুম ওইনমক দেবিদনা সিয়োনগী লানবন লৌশিনখি, মদু দেবিদকী সহরনি~।
\v 8 দেবিদনা নুমিৎ অদুদা হায়খি, <<মী খুদিংনা ঈশিং খোং ফাওবা চৎখত্তুনা দেবিদকী থৱায়না য়েংথিবা খোঙতেকপা অমসুং মিত্তাঙবা যিবূস মচাশিংবু মায়থীবা পীগদবনি~।>> মরমদি মখোয়না হায়খি, <<মিত্তাঙবশিং অমসুং খোঙতেকপশিংনা য়ূমদা চঙলোই~।>>
\v 9 মরম অদুনা দেবিদনা লানবন্দা লৈখি অমসুং মদু দেবিদকী সহর কৌখি~। অদুগা দেবিদনা অকোয়বদা মিল্লোদগী মনুং ফাওবা সহর অদু শাগৎখি~।
\v 10 দেবিদ অসুম অসুম কনখৎলকখি, অদুগা লান্মী তেঙ্গোলশিংগী ঈশ্বর যেহোবানা মহাকপু লোয়নবিখি~।
\p
\v 11 অদুদগী তূরগী নিংথৌ হীরাম্না দেবিদকী মফমদা পাউ পুবা মীশিংগা লোয়ননা সিদর উশিং, উ শূবশিং অমসুং নূঙ শূবশিং থাখি~। মখোয়না দেবিদকীদমক য়ূম অমা শাখি~।
\v 12 যেহোবানা মহাকপু ইস্রায়েলগী মথক্তা মরা চেৎনা নিংথৌ ওইহনবিরে অমসুং মহাক্না মহাক্কী মী ইস্রায়েলগী মরমগীদমক মহাক্কী নিংথৌ লৈবাক চাউখৎহনবিরে হায়বা দেবিদনা খঙখি~।
\p
\v 13 দেবিদনা হেব্রোন্দগী লাক্লবা মতুংদা, মহাক্না যেরূশালেমদগী লোন্নবী নুপীশিং অমসুং নুপীশিং লৌখি~। অদুগা দেবিদকী মচা নিপাশিং অমসুং মচা নুপীশিং পোকখি~।
\v 14 মহাক্না যেরূশালেমদা পোকখিবা মচাশিং অদুগী মমিংশিং: \f + \fr 5:14 \fk শাম্মূৱা: \ft 1 ইতি 3:5 দা <<শিমা~।>>\f*শাম্মূৱা, শোবাব, নাথান অমসুং সোলোমোন,
\v 15 যিভর, \f + \fr 5:15 \fk এলীশূয়া: \ft 1 ইতি 3:6 তা <<এলীশমা~।>>\f*এলীশূয়া, নেফেগ অমসুং যাফীয়া,
\v 16 এলীশমা, এলয়াদা অমসুং এলীফেলেৎ~।
\s1 পলেষ্টী মীশিংগা লান শোক্নবা
\r ১ইতি 14:8-17
\p
\v 17 ইস্রায়েলগী মথক্তা দেবিদপু নিংথৌ ওইনা অভিষেক তৌখ্রে হায়বা পলেষ্টী মীশিংনা তারবদা, পলেষ্টী মচা পূম্নমক্না দেবিদপু থিবা চৎখি~। দেবিদনা মদু তারবদা, লানবন্দা কূমথখি~।
\v 18 পলেষ্টী মচাশিংনা \f + \fr 5:18 \fk রফাশিং: \ft যোর্দান তুরেনগী নোংপোক্তা খুন্দাবা কাহেন্না চাউ শাংবা মীশিংনি~।\f*রফাশিংগী তম্পাক্তা চাইথোক্নদুনা লৈখি~।
\v 19 দেবিদনা যেহোবাদা হংজখি, <<ঐ পলেষ্টী মীশিংগী মায়োক্তা কাখৎলুরা? নহাক্না মখোয়বু ঐগী খূত্তা পীবিগদ্রা?>> মদুদা যেহোবানা দেবিদতা হায়খি, <<কাখৎলু, মরমদি ঐনা শোয়দনমক পলেষ্টী মীশিংবু নখূত্তা পীবিগনি~।>>
\v 20 অদুগা দেবিদনা \f + \fr 5:20 \fk বাল-পেরাসীম: \ft অর্থদি <<থুগাইবগী মপু~।>>\f*বাল পেরাসীমদা লাকখি, অদুগা মফম অদুদা দেবিদনা মখোয়বু মায়থীবা পীখি; অদুগা মহাক্না হায়খি, <<ঈশিংনা নমখায়বগুম্না যেহোবানা ঐগী মাঙদা ঐগী য়েক্নবশিংবু নমখায়খি~।>> মরম অদুনা মহাক্না মফম অদুগী মমিং বাল-পেরাসীম কৌখি~।
\v 21 অদুগা মফম অদুদা পলেষ্টী মীশিংনা মখোয়গী মূর্ত্তিশিং হুন্দোক্লম্লে~। দেবিদ অমসুং মহাক্কী মীশিংনা মূর্ত্তিশিং অদু পুখি~।
\p
\v 22 অদুদগী পলেষ্টী মীশিংনা অমুক হন্না লাক্লগা রফাশিংগী তম্পাক্তা মখোয় মশেন চাইথোক্নদুনা লৈখি~।
\v 23 দেবিদনা যেহোবাদা হংজখি, মদুদা মহাক্না হায়খি, <<নহাক্না কাখৎলোইদবনি; মখোয়বু তুংদা কোয়শিল্লু অমসুং কব্রংচাক পাম্বীশিংগী মাঙওইননা মখোয়গী মথক্তা লান্দাউ~।
\v 24 অদুবু কব্রংচাক পাম্বীশিংগী মতোন্দা চৎপগী মখোন নহাক্না তাবদা, নহাক থুনা চৎলু~। মরমদি যেহোবানা পলেষ্টী মীশিংগী লান্মীবু য়ৈননবা নহাক্কী মাঙদা চৎকনি~।>>
\v 25 যেহোবানা দেবিদতা য়াথং পীখিবগুম্না, দেবিদনা তৌখি; অদুগা মহাক্না পলেষ্টী মীশিংবু গেবাদগী গেজের ফাওবা য়ৈখি~।
\c 6
\s1 ঈশ্বরগী উপু যেরূশালেমদা পুরকপা
\r ১ইতি 13:1-14; 15:25-16:3
\p
\v 1 অমুক হন্না দেবিদনা ইস্রায়েলগী খন্দোক্লবা নিপা পূম্নমক, লীশীং কুন্থ্রা খোমজিনখি~।
\v 2 দেবিদনা হৌগত্তুনা মহাক্কা লোয়নবা মী পূম্নমক্কা বালে যিহূদাদগী \f + \fr 6:2 \fk খরূব: \ft স্বর্গদূত কাঙবু অমনি~।\f*খরূব অনীগী মরক্তা লৈবা লান্মী তেঙ্গোলশিংগী যেহোবা হায়না মমিং কৌবা ঈশ্বরগী উপু অদু পুখৎলক্নবা চৎখি~।
\v 3 মখোয়না ঈশ্বরগী উপু অদু অহনবা শন গাড়ী অমদা হাপ্লগা গিবিয়াদা লৈবা অবীনাদাবকী য়ূমদগী পুরকখি; অদুগা অবীনাদাবকী মচা নিপা উজা অমসুং আহীয়োনা অহনবা শন গাড়ী অদু থৌখি~।
\v 4 অদুগা মখোয়না মদু ঈশ্বরগী উপু অদুগা লোয়ননা গিবিয়াদা লৈবা অবীনাদাবকী য়ূমদগী পুরকখি; অদুগা আহীয়োনা উপু অদুগী মাঙদা চৎখি~।
\v 5 দেবিদ অমসুং ইস্রায়েলগী ইমুং পূম্নমক্না যেহোবাগী মাঙদা ফর উনা শাবা মখল খুদিংগী যন্ত্র, বীনাশিং, পেনাশিং, খঞ্জুরীশিং, কোর্নেৎশিং খোংলম্মী অমসুং কোর্ত্তানশিং য়ৈরম্মী~।
\p
\v 6 মখোয়না নাকোনগী মহৈ মরোং য়ৈথফম য়ৌরকপদা, শল্লাবশিং অদুনা মদু নিকহনবা মরম্না উজানা মখূৎ তিংথোক্তুনা ঈশ্বরগী উপু অদু পায়খি~।
\v 7 অদুদগী যেহোবাগী অশাউবা উজাগী মথক্তা মৈ হৌরকখি, অদুগা ঈশ্বরনা মহাকপু মহাক্কী মরানগীদমক মফম অদুদা য়ৈথুখি; অদুগা মহাক মফম অদুদা ঈশ্বরগী উপু অদুগী মনাক্তা শিখি~।
\v 8 যেহোবানা উজাগী মথক্তা অশাউবা ফূদোরকপা মরম্না দেবিদ নুঙাইরমদে, অদুনা মহাক্না মফম অদুগী মমিং ঙসি ফাওবদা \f + \fr 6:8 \fk পেরেজ উজা: \ft অর্থদি <<উজাগী মথক্তা ফূদোরকপা~।>>\f*পেরেজ উজা কৌনখি~।
\v 9 নুমিৎ অদুদা দেবিদনা যেহোবাবু কিদুনা হায়খি, <<যেহোবাগী উপু অদু করম্না ঐগী নাক্তা লাক্কনি?>>
\v 10 মরম অদুনা দেবিদনা যেহোবাগী উপু অদু দেবিদকী সহরদা মহাক্কা লোয়ননা পুনীংদ্রে; অদুবু দেবিদনা নাকোইননা গাত্তা লৈবা মী ওবেদ ইদোমগী য়ূমদা পুখি~।
\v 11 যেহোবাগী উপু অদু গাত্তা লৈবা মী ওবেদ ইদোমগী য়ূমদা থা অহুম অদুম লৈরম্মী~। যেহোবানা ওবেদ ইদোম অমসুং মহাক্কী ইমুং মনুং পূম্নমকপু বোর পীবিখি~।
\p
\v 12 অদুগা মদু নিংথৌ দেবিদতা তমখি, <<ঈশ্বরগী উপু অদুগী মরম্না যেহোবানা ওবেদ ইদোমগী ইমুং অমসুং মহাক্কী লৈজবা পূম্নমক্তা বোর পীবিরে~।>> মরম অদুনা দেবিদনা চৎখিদুনা ঈশ্বরগী উপু অদু ওবেদ ইদোমগী য়ূমদগী দেবিদকী সহরদা হরাউনা পুখৎলকখি~।
\v 13 যেহোবাগী উপু অদু পুরিবা মখোয় অদুনা খোঙকাপ তরুক চৎখ্রবদা, মহাক্না শল্লাবা অমসুং নোয়হল্লবা শন্নাউ অমা ঈরাৎপোৎ ওইনা কৎখি~।
\v 14 অদুগা দেবিদনা যেহোবাগী মাঙদা মহাক্না ঙম্বা মখৈ জগোই শাখি; অদুগা দেবিদনা লিনেনগী এফোদ শেৎলম্মী~।
\v 15 মরম অদুনা দেবিদ অমসুং ইস্রায়েলগী ইমুং পূম্নমক্না যেহোবাগী উপু অদু লাউদুনা অমসুং পেরেগী মখোনগা লোয়ননা পুখৎলকখি~।
\v 16 যেহোবাগী উপু অদু দেবিদকী সহরদা লাকপদা, সোলগী মচা নুপী মীকালনা থোঙনাউদগী য়েংথোক্লকপদা, নিংথৌ দেবিদনা যেহোবাগী মাঙদা চোং ফন্দুনা জগোই শাবা অদু উরম্মী; মদুদা মহাক্না মপূক্নীংদা মহাকপু উশিত্তবা পোকখি~।
\p
\v 17 মখোয়না যেহোবাগী উপু অদু পুরক্লগা দেবিদনা মদুগীদমক খনখিবা ফিয়ূম অদুগী মনুংদা থমখি~। অদুগা দেবিদনা যেহোবাগী মাঙদা মৈ থাদোকপগী কৎনপোৎশিং অমসুং ঈঙথবগী কৎনপোৎশিং কৎখি~।
\v 18 দেবিদনা মৈ থাদোকপগী কৎনপোৎশিং অমসুং ঈঙথবগী কৎনপোৎশিং কৎপা হেক লোইবগা, মহাক্না লান্মী তেঙ্গোলশিংগী যেহোবাগী মিংদা মীশিং অদুবু বোর পীবিখি~।
\v 19 অদুদগী মহাক্না মী পূম্নমক্তা, ইস্রায়েলগী মীয়াম পূম্নমক্তা, নিপা অমসুং নুপীশিংদা তল অমমম, \f + \fr 6:19 \fk শা মতোং: \ft হিব্রুদা তশেংনা খঙদে~।\f*শা মতোং অমমম অমসুং কিসমিসকী তল মপাক অমমম য়েনখি~। অদুদগী মী পূম্নমক্না ময়ূম ময়ূমদা চৎনখি~।
\v 20 অদুদগী দেবিদনা মহাক্কী ইমুং মনুংবু বোর পীননবা হল্লকপদা, সোলগী মচা নুপী মীকালনা দেবিদপু উনবা থোক্লক্তুনা হায়খি, <<ইস্রায়েলগী নিংথৌ অসি ঙসিদি কয়াদা লেমজখ্রবা, কান্নদ্রবা মী অমনা ঈকাইবা খঙদনা মফি লৌথোকপগুম্না, মহাক্না মনাইশিংগী মনাই নুপীশিংগী মমাঙদা ঙসি মফি লৌথোকখি!>>
\v 21 দেবিদনা মীকালদা হায়খি, <<মসি যেহোবাগী মীশিংগী মথক্তা, ইস্রায়েলগী মথক্তা লৈঙাকপা ওইহন্নবা, নহাক্কী নপা অমসুং মহাক্কী ইমুং পূম্নমক্কী মহুত্তা ঐবু হাপখিবা যেহোবাগী মাঙদনি~। মরম অদুনা ঐনা যেহোবাগী মাঙদা হরাউজগনি~।
\v 22 ঐনা অসিদগীসু হেন্না হন্থগনি অমসুং ঐ ইশামক্কী মিৎয়েংদা তোন্থজগনি~। অদুগা নহাক্না হায়খিবা মনাই নুপীশিং অদুগী মফমদদি ঐ ঈকাই খুম্নবা য়াবা ওইগনি~।>>
\v 23 মরম অদুনা সোলগী মচা নুপী মীকালনা মতম অদুদগী হৌনা শিবা ফাওবা মচা পোকখিদে~।
\c 7
\s1 ঈশ্বরনা দেবিদকা ৱালেপ্নবা
\r ১ইতি 17:3-15
\p
\v 1 অসুম্না থোকখি, নিংথৌনা ময়ূমদা লৈরিঙৈদা, যেহোবানা মহাকপু মহাক্কী অকোয়বদা লৈবা য়েক্নবা পূম্নমক্তগী পোত্থাহনখি~।
\v 2 মদুদা নিংথৌনা ৱা তাকথোকপা নাথান্দা হায়খি, <<য়েংউ, হৌজিক ঐনা সিদরগী য়ূমদা লৈ, অদুবু ঈশ্বরগী উপু অদুদি ফীজঙ মনুংদা লৈরি~।>>
\v 3 অদুদগী নাথান্না নিংথৌদা হায়খি, <<চৎলু, যেহোবানা নহাক্কা লোয়নবা মরম্না নহাক্কী থম্মোইদা লৈবা পূম্নমক অদু তৌবিয়ু~।>>
\p
\v 4 অহিং অদুদা অসুম্না থোকখি, যেহোবাগী ৱা নাথান্দা লাক্তুনা হায়রকই,
\v 5 <<চৎলু, ঐগী ইনাই দেবিদতা হায়য়ু, <যেহোবানা অসুম্না হায়, <<নহাক্না ঐগীদমক লৈনবা য়ূম অমা শাগদ্রা?
\v 6 মরমদি ঐনা ইস্রায়েল মচাশিংবু ইজিপ লৈবাক্তগী পুথোকপিরকপা নুমিৎ অদুদগী ঙসি ফাওবদা ঐনা য়ূম অমদা লৈরক্ত্রি, অদুবু ঐনা ফিয়ূম অমদা অমসুং ফিশঙ অমদা লৈদুনা চৎলকপনি~।
\v 7 ঐনা ইস্রায়েল মচা পূম্নমক্কা লোয়নদুনা চৎখিবা মফম পূম্নমক্তা ঐগী মী ইস্রায়েলবু শেনবিনবা ঐনা য়াথং পীখিবা ইস্রায়েলগী শলাই অমতদা অসুম্না ৱা অমতং হায়খিব্রা, <নখোয়না ঐগীদমক সিদরগী য়ূম অমা শাদবা করিগীনো?> >> >
\v 8 মরম অদুনা হৌজিক নহাক্না ঐগী ইনাই দেবিদতা অসুম্না হায়গদবনি, <লান্মী তেঙ্গোলশিংগী যেহোবানা অসুম্না হায়, <<ঐগী মী, ইস্রায়েলগী মথক্তা লৈঙাকপা ওইনবা ঐনা নহাকপু য়াউকোন্দগী অমসুং য়াউ শেল্লম্বদগী পুরকখি~।
\v 9 নহাক্না চৎখিবা মফম খুদিংদা ঐনা নহাক্কা লোয়নবিদুনা নহাক্কী মাঙদগী নহাক্কী য়েক্নবা পূম্নমকপু হাৎখি অমসুং মালেমদা লৈবা অচৌবা মীগী মিংগুম্না নহাক্কী মিং চাউহল্লে~।
\v 10 অদুগীসু মথক্তা ঐনা ঐগী মী ইস্রায়েলগীদমক মফম অমা থৌরাঙ তৌবিগনি অমসুং মখোয়বু লৈহনবিগনি, মরমদি মখোয়না মখোয় মশাগী মফমদা লৈবা য়ানবা অমসুং অমুক হন্না হোংদোক্তনবনি, অদুগা ফত্তবা মচাশিংনা হান্না তৌবগুম্না মখোয়বু অমুক হন্না ৱাহন্দনবনি~।
\v 11 মসি ঐনা ঐগী মী ইস্রায়েলগী মথক্তা ৱায়েন মপুশিং হাপখিবা মতম অদুদগী হৌনা নহাক্কী য়েক্নবা পূম্নমক্তগী পোত্থাহনবিরকপা অদু ফাওবনি~। অদুগা যেহোবানা নহাক্কী ইমুং অমা শেমগৎপিগনিসু নঙোন্দা হায়খি~।
\p
\v 12 নহাক্কী পুন্সি লোইরদুনা নপা নপুশিংগা য়াহিপ তাল্লবদা, ঐনা নহাক্কী তুংদা নহাক্না পোক্কদবা নহাক্কী ধারা শেমগৎপিগনি, অদুগা ঐনা মহাক্কী নিংথৌ লৈবাক মরা চেৎহনবিগনি~।
\v 13 মহাক্না ঐগী মিংগীদমক য়ূম অমা শাগনি, অদুগা ঐনা মহাক্কী নিংথৌ লৈবাক্কী ফম্বান অদু মতম পূম্নমক্কী ওইনা মরা চেৎহনবিগনি~।
\v 14 ঐনা মহাক্কী মপা ওইগনি অমসুং মহাক্না ঐগী ইচা নিপা ওইগনি~। করিগুম্বা মহাক্না অরানবা তৌরবদি, ঐনা মহাকপু মীওইবগী চৈনা অমসুং তাইবং মীগী চৈফম্না ৱারক্কনি~।
\v 15 অদুবু ঐনা নহাক্কী নমাঙদগী লৌথোকখিবা সোলদগী ঐগী লেঙদ্রবা নুংশিবা লৌথোকখিবগুম্না মঙোন্দগী ঐগী লেঙদ্রবা নুংশিবা চত্থোক্লোই~।
\v 16 নহাক্কী ইমুং অমসুং নহাক্কী নিংথৌ লৈবাক নহাক্কী মাঙদা মতম পূম্নমক্কী ওইনা অচুম্বমক লৈরগনি~। নহাক্কী ফম্বান মতম পূম্নমক্কী ওইনা মরা চেৎহনবিগনি~।>> > >>
\v 17 ৱা পূম্নমক অসিগী মতুং ইন্না অমসুং দর্শন অসিগী মতুং ইন্না নাথান্না অসুম্না দেবিদতা হায়খি~।
\s1 দেবিদকী হায়জবা
\r ১ইতি 17:16-27
\p
\v 18 অদুদগী নিংথৌ দেবিদনা লাক্তুনা যেহোবাগী মাঙদা ফম্লগা হায়জখি, <<হে ইবুংঙো যেহোবা, ঐ কনানো? ঐগী ইমুংনা করি ওইদুনা নহাক্না ঐবু অসি ফাওবা পুরক্লিবনো?
\v 19 হে ইবুংঙো যেহোবা, নহাক্কী মিৎয়েংদা মসিসু অরায়বা থবক্নি; নহাক্না ননাইগী ইমুংগী মরমদা তুংদা থোক্কদবা অদুসু হায়বিরে~। হে ইবুংঙো যেহোবা, মসি মীওইবগীদমক্তা নহাক্কী হৌনশারা?
\v 20 অদুগা দেবিদনা নঙোন্দা করি অমুক হায়গনি? মরমদি হে ইবুংঙো যেহোবা, নহাক্না ননাইবু খঙবি~।
\v 21 নহাক্কী ৱাগী মরম্না অমসুং নহাক নশামক্কী থম্মোইগী মতুং ইন্না, নহাক্না অচৌবা থবক পূম্নমক অসি তৌবিদুনা ননাইবু খঙহনবিরে~।
\v 22 মরম অদুনা হে ইবুংঙো যেহোবা, নহাক্তি অথোইবনি~। মরমদি ঐখোয়গী ইনানা তাখিবা পূম্নমক অদুগী মতুং ইন্না, নহাক্কা মান্নবা কনাসু লৈতে, অদুগা নহাক নত্তনা ঈশ্বর অমতা লৈতে~।
\v 23 অদুগা মালেমদা নহাক্কী মী ইস্রায়েলগা মান্নবা জাতি অমা লৈব্রা? ঈশ্বরনা মখোয়বু মহাক্কী মী ওইনবগীদমক অমসুং মহাক্কী মিং চৎনবগীদমক, অদুগা নহাক্কী মীশিংগী মমাঙদা, নহাক্কী লৈবাক্কীদমক অঙকপা থবক অমসুং অকিবগী মশক ওইরবা থবকশিং তৌবিনবা হন্দোক্নবা চৎখি, নহাক্না মখোয়বু নহাক্কীদমক ইজিপ্তগী, জাতিশিংদগী অমসুং মখোয়গী লাইশিংদগী হন্দোকপিখি~।
\v 24 নহাক্না নহাক্কী মী ইস্রায়েলবু মতম পূম্নমক্কী ওইনা নহাক্কী মী ওইনবগীদমক লেঙদনা থম্বিরে; অদুগা যেহোবা, নহাক্না মখোয়গী ঈশ্বর ওইরে~।
\v 25 হৌজিক, হে ঈশ্বর যেহোবা, নহাক্না ননাইগী মরমদা অমসুং মহাক্কী ইমুংগী মরমদা হায়খিবা ৱা অদু মতম পূম্নমক্কী ওইনা ঙাকপিয়ু অমসুং নহাক্না হায়খিবগুম্না তৌবিয়ু~।
\v 26 <লান্মী তেঙ্গোলশিংগী যেহোবাদি ইস্রায়েলগী ঈশ্বরনি,> হায়দুনা নহাক্কী মিং মতম পূম্নমক্কী ওইনা চাউসনু~। অদুগা নহাক্কী ননাই দেবিদকী ইমুং অসি নহাক্কী মাঙদা লেঙদনা লৈবা ওইসনু~।
\v 27 মরমদি হে লান্মী তেঙ্গোলশিংগী যেহোবা, ইস্রায়েলগী ঈশ্বর, নহাক্না ননাইদা ফোংদোকপিদুনা হায়, <ঐনা নহাক্কীদমক ইমুং অমা শেমগৎপিগনি~।> মরম অদুনা ননাইনা নঙোন্দা হায়জরিবা অসি নিজনবা মথম্মোইদা থৌনা ফংজরে~।
\v 28 হৌজিক, হে ইবুংঙো যেহোবা, নহাক্তি ঈশ্বরনি অমসুং নহাক্কী ৱাশিং অসি অচুম্বনি, অদুগা নহাক্না ননাইদা অফবা অসি তৌবিনবা ৱাশকপিরে~।
\v 29 মরম অদুনা হৌজিক ননাইগী ইমুংবু মতম পূম্নমক্তা নহাক্কী মাঙদা লৈনবা বোর পীবিনবা অপেনবা ওইবিয়ু~। মরমদি হে ইবুংঙো যেহোবা, নহাক্না মসি হায়বিখ্রে: নহাক্কী বোরগা লোয়ননা নহাক্কী ননাইগী ইমুংবু মতম পূম্নমক্কী ওইনা বোর ফংসনু~।>>
\c 8
\s1 দেবিদকী নিংথৌ লৈবাক শন্দোকপা
\r ১ইতি 18:1-17
\p
\v 1 মসিগী মতুংদা অসুম্না থোকখি, দেবিদনা পলেষ্টী মীশিংবু মায়থীবা পীদুনা মখোয়বু নমথখি~। দেবিদনা পলেষ্টী মীশিংগী মখূত্তগী মেথেগ অম্মা লৌখি~।
\v 2 অদুগা মহাক্না মোৱাবপু মায়থীবা পীদুনা মখোয়বু লৈপাক্তা ইন্থুরে অমসুং থৌরী অমনা মখোয়বু ওনখি~। মহাক্না হাৎনবগীদমক থৌরী অনীনা অমসুং হিংনা থম্নবগীদমক অশাংবা থৌরী অমনা ওনখি~। অসুম্না মোৱাব মচাশিংনা দেবিদকী মনাইশিং ওইখি অমসুং লোইপোৎশিং পুরকখি~।
\p
\v 3 মহাক্না ইউফ্রেটিস তুরেন মনাক্তা মহাক্কী ঙমখৈ অমুক লৌশিন্নবা চৎলিঙৈদা, দেবিদনা রেহোবকী মচা নিপা সোবাগী নিংথৌ হদদেজেরবু মায়থীবা পীখি~।
\v 4 অদুগা দেবিদনা মঙোন্দগী শগোল লান্মী লীশীং অমগা চাতরেৎ অমসুং খোঙমী লীশীং কুন ফাখি~। অদুগা দেবিদনা শগোল গাড়ী চিংবা শগোলশিংগী মফৈগী শিংলি ককথৎখি, অদুবু শগোল গাড়ী চামগী ওক্নবা শগোলদি খাকহৌই~।
\v 5 অদুগা দমাস্কসকী সিরিয়া মচাশিংনা সোবাগী নিংথৌ হদদেজেরবু মতেং পাংনবা লাকপদা, দেবিদনা সিরিয়া মচা লীশীং কুন্নিথোই হাৎখি~।
\v 6 অদুদগী দেবিদনা দমাস্কসকী সিরিয়াদা লান্মীশিং পৈশিনখি; অদুগা সিরিয়া মচাশিংনা দেবিদকী মনাই ওইরক্তুনা লোইপোৎশিং পুরকখি~। অদুগা দেবিদনা চৎপা মফম খুদিংদা যেহোবানা মহাকপু ঙাক্তুনা থম্বিখি~।
\v 7 হদদেজেরগী মনাইশিংনা পায়রম্বা সনাগী চুঙ্গোয়শিং অদু দেবিদনা লৌদুনা যেরূশালেমদা পুরকখি~।
\v 8 অদুগা নিংথৌ দেবিদনা হদদেজেরগী সহরশিংদগী, হায়বদি বেতা অমসুং বেরোথায়দগী পিথ্রাই য়াম্না লৌখি~।
\p
\v 9 দেবিদনা হদদেজেরগী লান্মী পূম্নমক মায়থীবা পীখ্রে হায়বা হমাৎকী নিংথৌ তোয়ীনা তারবদা,
\v 10 তোয়ীনা মহাক্কী মচা নিপা যোরাম্বু নিংথৌ দেবিদকী মনাক্তা মহাক্কী য়াইফ-পাউ পীরুনবা অমসুং মহাকপু থাগৎলুনবা থাখি, মরমদি দেবিদনা হদদেজেরগা লান শোক্নখিদুনা মহাকপু মায়থীবা পীখি; মরমদি হদদেজেরগা তোয়ীগা লান শোক্নদুনা লৈরম্বনি~। অদুগা যোরাম্না মশাগা কোন্ননা লুপাগী পাত্রশিং, সনাগী পাত্রশিং অমসুং পিথ্রাইগী পাত্রশিং পুরকখি~।
\v 11 অদুগা মহাক্না নমথখিবা জাতি পূম্নমক্তগী মহাক্না সনা লুপা কত্থোকখিবা অদুগা কোন্ননা পাত্রশিং অদু নিংথৌ দেবিদনা পূম্নমক অসি যেহোবাদা কত্থোকচখি~।
\v 12 মদু পূম্নমক সিরিয়াদগী, মোৱাবতগী, অম্মোন মচাশিংদগী, পলেষ্টী মীশিংদগী, অমালেক্তগী অমসুং সোবাগী নিংথৌ রেহোবকী মচা নিপা হদদেজেরদগী লান্দগী মুল্লকপা পোৎশিংদগীনি~।
\v 13 দেবিদনা থুমগী তম্পাক্তা সিরিয়া মচা লীশীং তরানিপান মায়থীবা পীরগা হল্লকপদা মহাক্কী মিং চৎখি~।
\s1 দেবিদকী ফম্নাইবশিং
\r ১ইতি 18:14-17
\p
\v 14 অদুগা মহাক্না ইদোমদা লান্মী মপৈ থমখি; ইদোম অপূম্বদা, মহাক্না লান্মী মপৈ থমখি~। অদুগা ইদোম মচা পূম্নমক্না দেবিদকী মনাইশিং ওইখি~। অদুগা দেবিদনা চৎপা মফম খুদিংদা যেহোবানা ঙাক্তুনা পাংবিখি~।
\v 15 অদুগা দেবিদনা ইস্রায়েল অপূম্বগী মথক্তা পানখি; অদুগা দেবিদনা মী পূম্নমক্কী মফমদা অচুম্বা ৱায়েন অমসুং ধর্ম্মচেনবা থবক তৌখি~।
\v 16 অদুগা সেরূয়াগী মচা নিপা যোৱাবনা লান্মী তেঙ্গোলশিংগী মথক্তা লৈরম্মী, অদুগা অহীলূদকী মচা নিপা যেহোশাফাৎনা ইশিনবা মী ওইরম্মী~।
\v 17 অদুগা অহীতূবকী মচা নিপা জাদোক অমসুং অবিয়াথারগী মচা নিপা অহীমেলেক্না পুরোহিৎশিং ওইরম্মী; অদুগা সেরায়ানা লাইরিক ইবা মী ওইরম্মী~।
\v 18 যেহোয়াদাগী মচা নিপা বেনায়ানা কেরেৎ কাঙবু অমসুং পেলেৎকী মীশিংগী মথক্তা লৈরম্মী; অদুগা দেবিদকী মচা নিপাশিংনা অথোইবা অঙম অথৌশিং ওইরম্মী~।
\c 9
\s1 দেবিদ অমসুং মেফীবোশেৎ
\p
\v 1 দেবিদনা হায়খি, <<যোনাথানগী মরমগীদমক ঐনা চানবিবা উৎনবা সোলগী ইমুংদা কনাগুম্বা অমা লৈহৌরিব্রা?>>
\v 2 মমিং জিবা কৌবা সোলগী ইমুংগী মনাই অমা লৈরম্মী~। মখোয়না মহাকপু দেবিদকী মনাক্তা কৌখি; অদুগা নিংথৌনা মঙোন্দা হায়খি, <<নহাক জিবারা?>> মহাক্না হায়খি, <<ননাই ঐনি~।>>
\v 3 অদুগা নিংথৌনা হায়খি, <<ঐনা ঈশ্বরগী চানবিবা অদু উৎনবা সোলগী ইমুংদা কনাগুম্বা অমা লৈহৌদ্রব্রা?>> মদুদা জিবানা নিংথৌদা হায়খি, <<যোনাথানগী মখোঙ অনীমক তেকপা মচা নিপা অমা লৈহৌরি~।>>
\v 4 নিংথৌনা মঙোন্দা হায়খি, <<মহাক কদায়দা লৈ?>> জিবানা নিংথৌদা হায়খি, <<য়েংউ, মহাক্তি লো দেবারদা আম্মীয়েলগী মচা নিপা মাকীরগী য়ূমদা লৈ~।>>
\v 5 অদুদগী নিংথৌ দেবিদনা মী থাদুনা লো দেবারদগী আম্মীয়েলগী মচা নিপা মাকীরগী য়ূমদগী মহাকপু পুরকহনখি~।
\v 6 সোলগী মচা নিপা যোনাথানগী মচা নিপা মেফীবোশেৎনা দেবিদকী মনাক্তা লাক্লগা মহাক্না মকোক লৈপাক তারগা উপ্রাক্না উপ্ত‌ুনা খুরুমজখি~। অদুগা দেবিদনা হায়খি, <<মেফীবোশেৎ~।>> মদুদা মহাক্না খুমজখি, <<য়েংবিয়ু, ননাই লৈজৈ~।>>
\p
\v 7 দেবিদনা মঙোন্দা হায়খি, <<কিগনু, মরমদি ঐনা নপা যোনাথানগী মরমগীদমক তশেংনমক ঐনা নঙোন্দা চানবিবা উৎপিগনি, নহাক্কী \f + \fr 9:7 \fk নপা: \ft তশেংনদি মপুনি~।\f*নপা সোলগী লম পূম্নমক নঙোন্দা হঞ্জিনবিগনি; অদুগা নহাক্না ঐগী টেবলদা মতম পূম্নমক্তা চাগনি~।>>
\v 8 অদুগা মহাক্না খুরুমজদুনা হায়খি, <<অশিবা হূইগুম্লবা ঐঙোন্দা নহাক্না মিৎয়েং তাবিগদৌরিবা ননাই ঐবু কনানো?>>
\p
\v 9 অদুদগী নিংথৌনা সোলগী মনাই জিবাবু কৌদুনা হায়খি, <<ঐনা নবুংঙোগী \f + \fr 9:9 \fk মচা: \ft তশেংনদি মশুনি~। \f*মচা নিপাদা সোলগী ওইরম্বা পূম্নমক অমসুং মহাক্কী ইমুংগী ওইরম্বা পূম্নমক পীবিরবনি~।
\v 10 মরম অদুনা নহাক, নহাক্কী নচা নিপাশিং অমসুং নহাক্কী ননাইশিংনা মহাক্কীদমক লৌ উগদবনি, অদুগা নহাক্কী মপুগী মচা নিপানা চানবগীদমক নহাক্না মহৈ মরোং পুরক্কদবনি~। অদুবু নহাক্কী নবুংঙোগী মচা নিপা মেফীবোশেৎনা ঐগী টেবলদা মতম পূম্নমক্তা চাগনি~।>> জিবাগী মচা নিপা তরামঙা অমসুং মনাই কুন লৈরম্মী~।
\v 11 মদুদা জিবানা নিংথৌদা হায়খি, <<ঐগী ইবুংঙো, নিংথৌনা মহাক্কী মনাইদা য়াথং পীখিবা পূম্নমক অদুগী মতুং ইন্না নহাক্কী ননাইনা তৌজগনি~।>> অদুগা মেফীবোশেৎকী ওইনদি, নিংথৌনা হায়খি, <<মহাক্না ঐগী টেবলদা নিংথৌগী মচাশিংগী মরক্তগী অমগুম্না চাগনি~।>>
\v 12 অদুগা মেফীবোশেৎকী মীকা কৌবা অপিকপা মচা নিপা অমা লৈরম্মী~। জিবাগী ইমুংদা লৈরম্বা মী পূম্নমক মেফীবোশেৎকী মনাইশিং ওইরম্মী~।
\v 13 মতৌ অসুম্না মেফীবোশেৎনা যেরূশালেমদা লৈখি, মরমদি মহাক্না নিংথৌগী টেবলদা মতম পূম্নমক্তা চাখি~। অদুগা মহাক্তি মখোঙ অনীমক তেক্লম্মী~।
\c 10
\s1 অম্মোন মচাশিংবু মায়থীবা পীবা
\r ১ইতি 19:1-19
\p
\v 1 মসিগী মতুংদা অসুম্না থোকখি, অম্মোন মচাশিংগী নিংথৌ শিরে~। অদুগা মহাক্কী মচা নিপা হানূন্না মহাক্কী মহুত্তা পাল্লম্মী~।
\v 2 অদুদগী দেবিদনা হায়খি, <<হানূনগী মপা নহাশনা ঐঙোন্দা চানবিবা উৎখিবগুম্না, ঐনা নহাশকী মচা নিপা হানূন্দা চানবিবা উৎপিগনি~।>> অদুনা দেবিদনা মহাক্কী মপাগী মরমদা থেমজিল্লুনবা মনাইশিংবু থাখি~। অদুগা দেবিদকী মনাইশিংনা অম্মোন মচাশিংগী লৈবাক্তা লাকখি~।
\v 3 অদুগা অম্মোন মচাশিংগী অঙম অথৌশিংনা মখোয়গী মপু হানূন্দা হায়খি, <<নহাকপু থেমজিনবিনবা দেবিদনা মীশিং থারকপা মরম্না মহাক্না নহাক্কী নপাবু ঈকাই খুম্নৈ হায়না নহাক্না খনব্রা? সহর অসি খঙদোক্নবা, লোন্না য়েংনবা অমসুং মাঙহন্নবা দেবিদনা মহাক্কী মনাইশিংবু নহাক্কী নাক্তা থারকপা নৎত্রা?>>
\v 4 মদুনা মরম ওইদুনা হানূন্না দেবিদকী মনাইশিংবু ফাদুনা মখোয়গী খদাঙকোই তঙ্খায় অমা কোকথোকখি অমসুং মখোয়গী ফি অদু ময়ায়দা, মখোয়গী নীংজোন ফাওবা ককথৎলগা মখোয়বু থাদোকখি~।
\v 5 মখোয়না মদু দেবিদতা তম্লবদা, মহাক্না মখোয়বু উননবা মী থাখি, মরমদি মীশিং অদু য়াম্না ঈকাইরম্মী~। অদুগা নিংথৌনা হায়খি, <<নখোয়গী খদাঙকোই হৌদ্রিবা ফাওবা যেরীকোদা লৈরগা হল্লকউ~।>>
\p
\v 6 অম্মোন মচাশিংনা মখোয় দেবিদকী মফমদা নমথীবা অমা ওইরে হায়বা উবদা, অম্মোন মচাশিংনা মী থাদুনা বেৎ রেহোব অমসুং সোবাগী সিরিয়া মচা খোঙমী লীশীং কুন, মাকাগী নিংথৌদগী নিপা লীশীং অমা অমসুং টোবতগী নিপা লীশীং তরানিথোই নেকখি~।
\v 7 দেবিদনা মদু তাবদা, মহাক্না যোৱাব অমসুং অকনবা নিপা লান্মী পূম্নমক থাখি~।
\v 8 অদুগা অম্মোন মচাশিংনা থোক্লক্তুনা সহরগী থোঙজাউ মনাক্তা লান্থোঙ শীন্দুনা পরেং লেংখি~। অদুগা সোবাগী অমসুং রেহোবকী সিরিয়া মচাশিং, অদুগা টোব অমসুং মাকাগী মীশিংনা লৌবুক লমহাঙদা তোঙান্না লৈরম্মী~।
\v 9 যোৱাবনা মহাক্কী মায়োক্তা মাঙ অমসুং তুংদা লান্থোঙ শীল্লে হায়বা উবদা, মহাক্না ইস্রায়েলগী অখন্নবা নিপা পূম্নমক্তগী খল্লগা সিরিয়া মচাশিংগী মায়োক্তা পরেং লেংদুনা থমখি~।
\v 10 অদুগা লৈহৌবা মীশিং অদু অম্মোন মচাশিংগী মায়োক্তা পরেং লেংদুনা থম্নবা মহাক্না মনাউ নিপা অবীশায়দা শিন্নখি~।
\v 11 অদুগা যোৱাবনা হায়খি, <<সিরিয়া মচাশিংনা ঐগীদমক কনমল্লবদি, নহাক্না ঐবু কনবিগদবনি; অদুবু অম্মোন মচাশিংনা নহাক্কীদমক কনমল্লবদি, ঐনা লাক্লগা নহাকপু কনবিগনি~।
\v 12 নথৌনা ফৌ, অদুগা ঐখোয়গী মীশিংগীদমক অমসুং ঐখোয়গী ঈশ্বরগী সহরশিংগীদমক ঐখোয় থৌনা ফসি~। অদুগা যেহোবাদা ফৈ হায়না নীংবা অদু মহাক্না তৌসনু~।>>
\v 13 অদুগা যোৱাব অমসুং মহাক্কা লোয়নবা মীশিংনা সিরিয়া মচাশিংগা লান শোক্ননবা চঙশিনখিবদা, মখোয়না মহাক্কী মাঙদগী চেনখি~।
\v 14 সিরিয়া মচাশিংনা চেনখ্রে হায়বা অম্মোন মচাশিংনা উরবদা, মখোয়নসু অবীশায়গী মমাঙদগী চেনখিদুনা সহর অদুদা চঙখি~। মরম অদুনা যোৱাবনা অম্মোন মচাশিংদগী হল্লক্তুনা যেরূশালেমদা লাকখি~।
\p
\v 15 অদুদগী সিরিয়া মচাশিংনা মখোয় ইস্রায়েলগী মাঙদা মায়থীরে হায়বা উরবদা, মখোয় পুলপ পূনশিনখি~।
\v 16 অদুগা হদদেজেরনা মী থাদুনা তুরেন অদুগী ৱাংমদা লৈবা সিরিয়া মচাশিংবু পুরকহল্লবদা, মখোয়না হেলামদা লাকখি; অদুগা হদদেজেরগী লান্মীশিংগী লাঞ্জিং পুরেন শোবাক্না মখোয়গী মমাঙ থানা চৎখি~।
\v 17 অদুগা মদু দেবিদতা তম্লবদা, মহাক্না ইস্রায়েল পূম্নমকপু খোমজিল্লগা যোর্দান তুরেন লান্থোক্তুনা হেলামদা লাকখি~। অদুগা সিরিয়া মচাশিংনা দেবিদকী মায়োক্তা পরেং লেংলগা মহাক্কা লান শোক্নখি~।
\v 18 অদুগা সিরিয়া মচাশিংনা ইস্রায়েলগী মমাঙদগী চেনখি; অদুগা দেবিদনা সিরিয়া মচাশিংগী শগোল গাড়ী থৌবা চাতরেৎ অমসুং শগোল লান্মী লীশীং নিফু হাৎখি, অদুগা মখোয়গী লান্মী তেঙ্গোলগী লাঞ্জিং পুরেন শোবাক্তা খূৎ থাখি, অদুগা মফম অদুদা মহাক শিখি~।
\v 19 অদুগা হদদেজেরগী মখা পোনবা নিংথৌ পূম্নমক্না, মখোয় ইস্রায়েলগী মমাঙদা মায়থীরে হায়বা উরবদা, মখোয়না ইস্রায়েলগা সন্ধি তৌদুনা ইস্রায়েলগী মখা পোনখি~। মরম অদুনা সিরিয়া মচাশিংনা অমুক হন্না অম্মোন মচাশিংবু কনবিবা কিরম্মী~।
\c 11
\s1 দেবিদ অমসুং বাৎশেবা
\p
\v 1 অদুগা অসুম্না থোকখি, ওল্লকপা চহীদা, নিংথৌশিংনা লান চৎনবা মতমদা, দেবিদনা যোৱাব, মহাক্কা লোয়নবা মহাক্কী মনাইশিং অমসুং ইস্রায়েল পূম্নমক থাখি; অদুগা মখোয়না অম্মোন মচাশিংবু মাঙহন্দুনা রব্বা লাঙ্গোয় চনখি~। অদুবু দেবিদতি যেরূশালেমদা লৈহৌখি~।
\p
\v 2 নুমিদাংৱাইরমদা অসুম্না থোকখি, দেবিদনা মহাক্কী ফমুংদগী হৌগৎলগা নিংথৌগী য়ূমথক্তা কোয়চৎ চত্তুনা লৈরম্মী~। অদুগা ঈরুজরিবী নুপী অমা মহাক্না য়ূমথক্তগী উরম্মী; নুপী অদু য়েংবদা মশক য়াম্না ফজরম্মী~।
\v 3 দেবিদনা মী থাদুনা নুপী অদুগী মরমদা হংখি~। কনাগুম্বা অমনা হায়খি, <<মসি এলীয়ামগী মচা নুপী, হেৎকী মচা ঊরিয়াগী নুপী বাৎশেবা নৎত্রা?>>
\v 4 অদুদগী দেবিদনা পাউ পুবা মীশিং থাদুনা মহাকপু পুরকখি; বাৎশেবানা মহাক্কী মনাক্তা লাক্লবদা, দেবিদনা মহাক্কা হিপমিন্নখি~। অদুগা বাৎশেবানা মশা অমোৎপদগী শেংদোকখি; অদুগা মহাক্না ময়ূমদা হনখি~।
\v 5 অদুগা নুপী অদু মীরোল্লবদা মী থাদুনা দেবিদতা হায়খি, <<ঐ মীরোল্লে~।>>
\p
\v 6 দেবিদনা যোৱাবতা মী থাদুনা হায়খি, <<হেৎকী মচা ঊরিয়াবু ঐঙোন্দা থারকউ~।>> যোৱাবনা ঊরিয়াবু দেবিদকী মনাক্তা থারকখি~।
\v 7 ঊরিয়ানা মহাক্কী মনাক্তা লাক্লবদা, যোৱাব করম তৌরি, মীশিং করম তৌরি অমসুং লান করম তৌরি হায়না দেবিদনা হংখি~।
\v 8 দেবিদনা ঊরিয়াদা হায়খি, <<নয়ূমদা কূম্মু অমসুং নখোঙ হামদোকউ~।>> অদুগা ঊরিয়ানা নিংথৌগী য়ূমদগী চত্থোকখি অমসুং নিংথৌদগী খূদোন অমা মহাক্কী তুংদা থাখি~।
\v 9 অদুবু ঊরিয়ানা নিংথৌগী য়ূমগী থোঙ মনাক্তা মহাক্কী মপুগী মনাইশিংগা তূমখি অমসুং মহাক্কী য়ূমদা কূমখিদে~।
\v 10 অদুগা মখোয়না দেবিদতা তমখি, <<ঊরিয়ানা ময়ূমদা কূমদ্রে~।>> দেবিদনা ঊরিয়াদা হায়খি, <<নহাক লংফৈদগী হল্লকপা নৎত্রা? নয়ূমদা কূমদ্রিবা করিগীনো?>>
\v 11 ঊরিয়ানা দেবিদতা হায়খি, <<উপু অদু, ইস্রায়েল অমসুং যিহূদানা ফিয়ূমশিংদা লৈ~। অদুগা ঐগী মপু যোৱাব অমসুং ঐগী মপুগী মনাইশিংনা লৌবুক লমহাঙশিংদা লানশঙদা লৈ~। ঐনা চান-থক্নবা অমসুং ঐগী নুপীগা হিপমিন্ননবা ঐগী য়ূমদা চৎকদ্রা? নহাক অমসুং নহাক্কী থৱায়না হিংলিবগুম্না, ঐনা অসিগুম্বা থবক তৌজরোই~।>>
\v 12 দেবিদনা ঊরিয়াদা হায়খি, <<ঙসিসু মফম অসিদা লৈয়ু, অদুগা হয়েং ঐনা নহাকপু চৎহনগনি~।>> মরম অদুনা ঊরিয়ানা নুমিৎ অদুসু, মথংগী নুমিত্তসু যেরূশালেমদা লৈরম্মী~।
\v 13 দেবিদনা মহাকপু কৌবদা, মহাক্না মহাক্কী মাঙদা চাখি অমসুং থকখি; অদুগা মহাক্না মহাকপু য়ু ঙাওহনখি~। অদুগা নুমিদাংৱাইরমদা মহাক্না মপুগী মনাইশিংগা মহাক্কী ফমুংদা হিপ্নবা থোকখি, অদুবু মহাক্কী য়ূমদদি কূমখিদে~।
\p
\v 14 অদুগা অয়ুক্তা অসুম্না থোকখি, দেবিদনা যোৱাবতা চিঠি অমা ইরগা মদু ঊরিয়াগী মখূত্তা শিন্নদুনা থাখি~।
\v 15 মহাক্না চিঠি অদুদা ইখি, <<নখোয়না ঊরিয়াবু অকনবা লানফমদা খ্বাইগী মমাঙ থাহল্লু~। অদুগা মহাক য়ৈথুদুনা শিনবা নখোয়না মঙোন্দগী হন্দোকউ~।>>
\v 16 অদুগা অসুম্না থোকখি, যোৱাবনা সহর অদু লাঙ্গোয় চল্লিঙৈদা, মহাক্না অকনবা মীশিং লৈ হায়না খঙবা মফম অদু ঊরিয়াদা শিন্নখি~।
\v 17 সহর অদুগী নিপাশিংনা থোক্লক্তুনা যোৱাবকা লান শোক্নখি~। অদুগা দেবিদকী মনাইশিংগী মরক্তগী খরা তুখি; অদুগা হেৎকী মচা ঊরিয়াসু শিখি~।
\p
\v 18 অদুদগী যোৱাবনা মী থাদুনা দেবিদতা লানগী মরমদা খঙহনখি,
\v 19 অদুগা পাউ পুবা মী অদুদা য়াথং পীখি, <<নহাক্না নিংথৌদা লানগী মরমদা তম্বা লোইরবদা,
\v 20 করিগুম্বা নিংথৌগী মৈ হৌনা শাউবা অদু হেনগৎলক্লবদি অমসুং মহাক্না নঙোন্দা হায়রক্লবদি, <নখোয়না লান শোক্নবদা সহরদা অদুক নকশিল্লুরিবা করিগীনো? মখোয়না চেকপন্দগী তেন কাপ্লক্কনি হায়বা খঙদ্রা?
\v 21 যেরুব্বেশেৎকী মচা নিপা অবিমেলেকপু কনানা হাৎখিবগে? নুপী অমনা চেকপন্দগী চক্রিগী মথক থংবা নূঙ মহাক্কী মথক্তা থাদরক্তুনা মহাক তেবেস্তা শিখিবা নৎত্রা? নখোয়না চেকপল ময়াদা চঙশিল্লুরিবা করিগীনো?> মদুদা নহাক্না হায়য়ু, <নহাক্কী ননাই হেৎকী মচা ঊরিয়াসু শিরে~।> >>
\p
\v 22 অসুম্না পাউ পুবা মী অদু চৎখ্রে, অদুগা লাক্তুনা দেবিদতা যোৱাবনা মহাকপু থারকপগী মরম পূম্নমক অদু তমখি~।
\v 23 অদুগা পাউ পুবা মী অদুনা দেবিদতা হায়খি, <<তশেংনমক নিপাশিং অদুনা ঐখোয়বু ঙমদুনা লৌবুক লমহাঙদা ঐখোয়গী ইনাক ফাওবা লাকখি; অদুদগী ঐখোয়না মখোয়বু থোঙজাউগী চঙফম ফাওবা অমুক তকশিনখি~।
\v 24 তেন কাপ্পশিংনা চেকপন্দগী নহাক্কী ননাইশিংদা তেন কাপ্লকখি; অদুগা নিংথৌগী মনাইশিংগী মরক্তগী খরা শিখি অমসুং নহাক্কী ননাই হেৎকী মচা ঊরিয়াসু শিখি~।>>
\v 25 অদুদগী দেবিদনা পাউ পুবা মী অদুদা হায়খি, <<নহাক্না যোৱাবতা হায়গদবনি, <মসিনা নহাকপু নুঙাইহন্দবা তৌগনু, মরমদি থাঙশাংনা অমা নৎত্রগা অমবু হাৎলি~। সহর অদুগী মথক্তা নহাক্কী লান হেন্না কনখৎহল্লু অমসুং মদুবু মাঙহল্লু~।> অদুগা নহাক্না মহাকপু থৌগৎলু~।>>
\p
\v 26 ঊরিয়াগী নুপীনা মপুরোইবা ঊরিয়া শিরে তাবদা, মহাক্না মপুরোইবগীদমক তেংথা নাওইখি~।
\v 27 তেংথা নাওইবা অদু লোইরবদা, দেবিদনা মী থাদুনা মহাকপু মহাক্কী ময়ূমদা পুরকখি, অদুগা মহাক মহাক্কী নুপী ওইখি~। অদুদগী মহাক্না মচা নিপা অমা পোকখি~। অদুবু দেবিদনা তৌখিবা থবক অদুনা যেহোবাবু পেনহনখিদে~।
\c 12
\s1 নাথান্না দেবিদতা মরান খঙহনবা
\p
\v 1 অদুদগী যেহোবানা দেবিদকী মফমদা নাথানবু থাখি~। অদুগা মহাক্না মনাক্তা লাক্তুনা মঙোন্দা হায়খি, <<সহর অমদা নিপা অনী লৈরম্মী, অমনা ইনাক খুল্লি অমসুং অতোপ্পা অদুনা লাইরৈ~।
\v 2 ইনাক খুনবা নিপা অদুগী হামেং য়াউশিং অমসুং শা শনশিং য়াম্না মরাং কায়না লৈরম্মী~।
\v 3 অদুবু লাইরবা অদুগীদি য়াউ অমোম মচা অমা নত্তনা করি অমতা লৈরমদে; মহাক্না মদু লৈরগা য়োকখৎচখি~। মদু মহাক্কা অমসুং মহাক্কী মচাশিংগা পূন্না চাউখৎমিন্নখি~। মদুনা মহাক মশাগী চিঞ্জাক চাদুনা, মশাগী তেঙ্গোত্তগী থক্তুনা, মহাক্কী থরক্তা হিপখি অমসুং মঙোন্দা মচা নুপী অমগুম্লম্মী~।
\v 4 অদুগা ইনাক খুনবা নিপা অদুদা লমকোইবা মী অমা থুংলম্মী~। অদুগা মঙোন্দা থুংখিবা লংফৈ চৎপা নিপা অদুগীদমক থোংনবা মহাক্না মশাগী হামেং য়াউ অমসুং শা শনগী মরক্তগী লৌনীংখিদে; অদুবু মহাক্না লাইরবা নিপা অদুগী য়াউ অমোম মচা অদু লৌদুনা মঙোন্দা থুংখিবা নিপা অদুগীদমক থোংখি~।>>
\v 5 মদুদা নিপা অদুগী মায়োক্তা দেবিদনা মৈ হৌনা শাউরম্মী~। মহাক্না নাথান্দা হায়খি, <<যেহোবানা হিংলিবগুম্না থবক অসি তৌখিবা নিপা অদু শোয়দনা শিগনি~।
\v 6 মহাক্না থবক অসি তৌখিবা মরম্না অমসুং মীনুংশি খঙদবা মরম্না মহাক্না য়াউ মচা মরি হঞ্জিনবিগদবনি~।>>
\p
\v 7 নাথান্না দেবিদতা হায়খি, <<নিপা অদু নহাক্নি! ইস্রায়েলগী ঈশ্বর যেহোবানা অসুম্না হায়, <ঐনা নহাকপু ইস্রায়েলদা নিংথৌ ওইনা অভিষেক তৌবিখি~। ঐনা নহাকপু সোলগী মখূত্তগী কনবিখি~।
\v 8 ঐনা নঙোন্দা নবুংঙোগী ইমুং মনুং অমসুং নবুংঙোগী নুপীশিং নথাদা পীবিখি, অদুগা নঙোন্দা ইস্রায়েলগী ইমুং অমসুং যিহূদাগী ইমুংসু পীবিখি~। করিগুম্বা মদু য়াম্মন্দ্রবদি, ঐনা নঙোন্দা মদুদগী হেন্না অতৈসু পীবিরমগদবনি~।
\v 9 মহাক্কী মিৎয়েংদা ফত্তবা তৌদুনা নহাক্না যেহোবাগী য়াথং উশিত্তবা করিগীনো? নহাক্না হেৎকী মচা ঊরিয়াবু থাঙশাংনা হাৎখি, মহাক্কী নুপীবু নহাক্কী নুপী ওইনা লৌখি অমসুং অম্মোন মচাশিংগী থাঙশাংনা ঊরিয়াবু হাৎখি~।
\v 10 মরম অদুনা থাঙশাংনা নহাক্কী ইমুংবু কৈদৌঙৈদসু থাদোক্লরোই, মরমদি নহাক্না ঐবু উশিৎখিদে অমসুং হেৎকী মচা ঊরিয়াগী নুপীবু নহাক্কী নুপী ওইনা লৌখি~।>
\v 11 যেহোবানা অসুম্না হায়, <য়েংউ, ঐনা নহাক নশামক্কী ইমুংদগী নহাক্কী মায়োক্তা ফত্তবা থোকহনগনি~। ঐনা নহাক্কী নুপীশিংবু নমাঙদগী লৌদুনা নহাক্কী মরূপ্তা পীথোক্কনি~। মহাক্না নহাক্কী নুপীশিংগা নুংথিল পোবোপ্তা হিপমিন্নগনি~।
\v 12 মরমদি নহাক্না মদু লোন্না তৌখি, অদুবু ঐনদি ইস্রায়েল অপূম্বগী মাঙদা অমসুং নুংথিল পোবোপ্তা থবক অসি তৌগনি~।> >>
\p
\v 13 দেবিদনা নাথান্দা হায়খি, <<ঐনা যেহোবাগী মায়োক্তা পাপ তৌখ্রে~।>> মদুদা নাথান্না দেবিদতা হায়খি, <<যেহোবানসু নহাক্কী পাপ লৌথোকখ্রে, নহাক শিরোই~।
\v 14 অদুম ওইনমক থবক অসি তৌরুবনা থীনা ঙাঙনবা নহাক্না যেহোবাগী য়েক্নবশিংদা খুদোংচাবা পীবা মরম্না নহাক্না পোকপা অঙাং অদু শোয়দনা শিগনি~।>>
\s1 দেবিদকী মচা নিপা শিবা
\p
\v 15 নাথান্না মহাক্কী য়ূমদা চৎখি~। অদুগা ঊরিয়াগী নুপীনা পোকখিবা দেবিদকী অঙাং অদু যেহোবানা খূৎ থাখি, অদুদগী মহাক কন্না নারম্মী~।
\v 16 মরম অদুনা দেবিদনা অঙাং অদুগীদমক ঈশ্বরদা থৌনিজখি~। দেবিদনা চরা হেনখি অমসুং মনুংদা চঙখ্রগা অহিং নোংশোয়বা লৈমায়দা হিপ্লম্মী~।
\v 17 মহাক্কী য়ূমগী অহল্লমনশিংনা হৌগত্তুনা মহাকপু লৈমায়দগী হৌগৎপিনবা মহাক্কী মনাক্তা চৎখি~। অদুবু মহাক্না য়াখিদে, অদুগা মহাক্না মখোয়গা চাসু চামিন্নখিদে~।
\v 18 নুমিৎ তরেৎনিশুবদা অঙাং অদু শিখি~। অদুগা দেবিদকী মনাইশিংনা অঙাং অদু শিরে হায়না মঙোন্দা হায়বা কিরম্মী~। মরমদি মখোয়না হায়খি, <<য়েংউ, অঙাং অদুনা হিংলিঙৈদা ঐখোয়না মঙোন্দা হায়খি, অদুগা মহাক্না ঐখোয়গী খোঞ্জেন তাবিখিদে~। অঙাং অদু শিরে হায়না ঐখোয়না মঙোন্দা করম্না হায়গদগে? মহাক্না মশাদা অমাঙবা খরা থোকহনবা য়াই!>>
\v 19 অদুবু মহাক্কী মনাইশিংনা চিবোন চিবোন ঙাঙনবা অদু দেবিদনা উবদা অঙাং অদু শিরে হায়বা দেবিদনা খঙলম্মী~। মরম অদুনা দেবিদনা মহাক্কী মনাইশিংদা হায়খি, <<অঙাং অদু শিরব্রা?>> মখোয়না হায়খি, <<মহাক শিরে~।>>
\p
\v 20 অদুদগী দেবিদনা লৈমায়দগী হৌগৎলগা ঈরুজথোক্তুনা থাউ তৈরগা মফি মরোন হোংদোক্লে; অদুগা মহাক্না যেহোবাগী য়ূমদা চঙদুনা খুরুমখি~। অদুদগী মহাক্না মশামক্কী ময়ূমদা লাকখি; অদুগা মহাক্না চানবা থিরকপা মতমদা মখোয়না মহাক্কী মাঙদা তল থমখি অমসুং মহাক্না চাখি~।
\v 21 অদুদগী মহাক্কী মনাইশিংনা মঙোন্দা হায়খি, <<নহাক্না তৌখ্রিবা থবক অসি করিনো? অঙাং অদুনা হিংলিঙৈদা নহাক্না চরা হেনখি অমসুং কপখি~। অদুবু অঙাং অদুনা শিখ্রবদা নহাক্না হৌগত্তুনা তল চারে~।>>
\v 22 অদুগা মহাক্না হায়খি, <<অঙাং অদুনা হিংলিঙৈদা ঐনা চরা হেনখি অমসুং কপখি; মরমদি ঐনা খনখি, <কনানা খঙগনি, যেহোবানা ঐঙোন্দা থৌজানবিরবদি, অঙাং অদু হিংবা য়াই?>
\v 23 অদুবু হৌজিক্তি মহাক শিরে; করিগীদমক ঐনা চরা হেনগনি? ঐনা মহাকপু অমুক হন্না পুরকপা ঙম্ব্রা? ঐনা মহাক্কী মনাক্তা চৎকনি, অদুবু মহাক্নদি ঐগী ইনাক্তা হল্লক্লরোই~।>>
\s1 সোলোমোন পোকপা
\p
\v 24 দেবিদনা মহাক্কী নুপী বাৎশেবাবু থেমজিনবিরগা মহাক্কী মনাক্তা চঙদুনা মহাক্কা হিপমিন্নখি~। অদুগা মহাক্না মচা নিপা অমা পোকখি~। মহাক্না মহাক্কী মমিং \f + \fr 12:24 \fk সোলোমোন: \ft অর্থদি <<ঈঙথবা~।>>\f*সোলোমোন থোনখি~। অদুগা যেহোবানা মহাকপু নুংশিবিখি~।
\v 25 মহাক্না ৱা তাকথোকপা নাথানগী খূত্তা পাউ থাখি; অদুগা মহাক্না যেহোবাগী মরমগীদমক মহাক্কী মমিং \f + \fr 12:25 \fk যেদীদেয়া: \ft অর্থদি <<যেহোবানা নুংশিবা~।>>\f*যেদীদেয়া থোনখি~।
\s1 রব্বা লৌশিনবা
\r ১ইতি 20:1-3
\p
\v 26 তাল্লক অসিদা যোৱাবনা অম্মোন মচাশিংগী সহর রব্বাগী মায়োক্তা লান শোক্নদুনা নিংথৌগী সহর অদু লৌশিনখি~।
\v 27 যোৱাবনা দেবিদকী মনাক্তা পাউ পুবা মীশিং থাদুনা হায়খি, <<ঐনা রব্বাগী মায়োক্তা লান শোক্নরে অমসুং ঈশিংগী সহর লৌশিল্লে~।
\v 28 মরম অদুনা হৌজিক লৈহৌরিবা মীশিং অদু পুলপ পূনশিল্লগা সহর অদুগী মায়োক্তা লাঙ্গোয় চন্দুনা মদু লৌশিল্লু, অদু নৎত্রবদি ঐনা সহর অদু লৌশিল্লগা ঐগী মিংদা মমিং থোনগনি~।>>
\v 29 অদুদগী দেবিদনা মী পূম্নমক পূনশিল্লগা রব্বাদা চৎখি অমসুং মদুগী মায়োক্তা লান শোক্নদুনা সহর অদু লৌশিনখি~।
\v 30 অদুদগী মহাক্না মখোয়গী নিংথৌগী লূহুপ অদু মকোক্তগী লৌথোকখি~। মদুগী অরূম্বদি মমল য়াম্লবা নূঙশিং য়াওবা সনা \f + \fr 12:30 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত অমনি, অদুগা মদু দেবিদকী মকোক্তা উপশিনখি~। মহাক্না সহর অদুদগী লান্দগী মুল্লকপা পোৎচৈ য়াম্না মরাং কায়না পুরকখি~।
\v 31 অদুগা মহাক্না মফম অদুদা লৈবা মীশিং অদু পুথোক্লক্লগা মখোয় অদু হোরায় মখাদা, য়োৎকী লাঙ্গোন, য়োৎকী শীংজঙ মখাদা থমখি অমসুং মখোয়বু চেক ইক্নবা লৈরঙদা থবক শূহনখি~। মহাক্না অম্মোন মচাশিংগী সহর পূম্নমক্তা অসুম্না তৌখি~। অদুদগী দেবিদ অমসুং মী পূম্নমক্না যেরূশালেমদা হল্লকখি~।
\c 13
\s1 আম্নোন অমসুং তামারগী ৱাথোক
\p
\v 1 অসিগী মতুংদা অসুম্না থোকখি, দেবিদকী মচা নিপা অবশালোমগী তামার কৌবী ফজরবী মচন নুপী অমা লৈরম্মী; দেবিদকী মচা নিপা আম্নোন্না মহাকপু নুংশিরম্মী~।
\v 2 আম্নোন্না মহাক্কী মচন নুপী তামারবু পাম্মন্দুনা নারম্মী; মহাক অশেংবী লৈশাবীনিনা আম্নোন্না মঙোন্দা করিগুম্বা অমা তৌবা অসি অরুবা ওইনা খল্লম্মী~।
\v 3 দেবিদকী ময়াম্বা শিমাগী মচা নিপা আম্নোনগী মরূপ, যোনাদাব কৌবা অমা লৈরম্মী~। অদুগা যোনাদাব অসি য়াম্না লৌনম চাউবা নিপানি~।
\v 4 মহাক্না আম্নোন্দা হায়খি, <<নহাক্না নিংথৌগী মচা নিপা ওইরগা নোংমা নোংমগী ময়েং তাশিল্লক্লিবা করিগীনো? নহাক্না ঐঙোন্দা হায়রোইদ্রা?>> আম্নোন্না মঙোন্দা হায়খি, <<ঐনা ইনাউ অবশালোমগী মচন তামারবু নুংশি~।>>
\p
\v 5 মদুদা যোনাদাবনা মঙোন্দা হায়খি, <<নহাক্না নশাগী ফমুংদা নাশিন্নদুনা হিপ্ত‌ুনা লৈয়ু~। নহাক্কী নপাবুংনা নহাকপু য়েংনবা লাকপদা মঙোন্দা হায়য়ু, <ঐগী ইচন তামারনা লাক্লগা ঐঙোন্দা তল পীবিসনু অমসুং ঐনা মদু উননবা অমসুং মহাক্কী মখূত্তগী মদু চাননবা ঐগী মাঙদা চিঞ্জাক থৌরাঙ তৌসনু~।> >>
\p
\v 6 মরম অদুনা আম্নোন্না হিপথদুনা নাশিন্নদুনা লৈরম্মী; নিংথৌনা মহাকপু য়েংনবা লাকপদা আম্নোন্না নিংথৌদা হায়খি, <<ঐগী ইচন তামারনা লাক্তুনা ঐগীদমক ঐগী মাঙদা তল অনীখক হৌরসনু, মরমদি ঐনা মহাক্কী খূত্তগী চাননবনি~।
\v 7 অদুদগী দেবিদনা ময়ূমদা মী থাদুনা তামারদা হায়, <<নবুং আম্নোনগী য়ূমদা হৌজিক চত্তুনা মহাক্কীদমক চিঞ্জাক থৌরাঙ তৌরু~।>>
\v 8 মরম অদুনা তামারনা মহাক্কী মবুং আম্নোনগী য়ূমদা চৎখিবদা মহাক হিপ্ত‌ুনা লৈরম্মী~। মহাক্না য়াম লৌদুনা নোইরগা মহাক্কী মাঙদা তলশিং শেমদুনা তলশিং হৌখি~।
\v 9 অদুগা মহাক্না পাত্র অমা পুদুনা তলশিং অদু মহাক্কী মাঙদা থম্লে, অদুবু মহাক্না চাও হায়বা য়াখিদে~। অদুগা আম্নোন্না হায়খি, <<ঐগী নাক্তগী নিপা পূম্নমক চত্থোকউ~।>> অদুদগী নিপা পূম্নমক মহাক্কী মনাক্তগী চত্থোকখি~।
\v 10 আম্নোন্না তামারদা হায়খি, <<ঐনা নহাক্কী খূত্তগী চানবা কা মনুংদা চিঞ্জাক অদু পুশিল্লকউ~।>> তামারনা হৌখ্রবা তলশিং অদু পুদুনা মহাক্কী মবুং আম্নোনগী মনাক্তা তলশিং অদু কা মনুংদা পুশিল্লক্লে~।
\v 11 মহাক্না তলশিং অদু মহাক্কী মনাক্তা চানবা পুশিল্লকপদা, মহাক্না তামারবু ফারগা মঙোন্দা হায়খি, <<লাকউ, ঐগী ইচন, ঐগা হিপমিন্নসি~।>>
\v 12 মহাক্না মঙোন্দা খুমখি, <<নত্তে, ঐগী ইবুং, ঐবু \f + \fr 13:12 \fk নম হাবা: \ft হিব্রুদা <<নোল্লুকহনবা~।>> \f*নম হাদুনা মাংথোকপিগনু, মরমদি অসিগুম্বা থবক অসি ইস্রায়েলদা তৌনদে~। তুক্কচনিংঙাই ওইবা থবক অসি তৌগনু~।
\v 13 ঐগী ওইনদি, ঐগী ঈকাইবসি করম্না কোকহনগনি? অদুগা নহাক্কী ওইনদি, নহাক অসি ইস্রায়েলদা অপঙবশিংগী মরক্তা অমা ওইগনি~। মরম অদুনা হৌজিক নিংথৌদা হায়বিয়ু; মরমদি মহাক্না ঐবু নঙোন্দা পীদবা তৌরোই~।>>
\v 14 অদুম ওইনমক আম্নোন্না মহাক্কী ৱা তাবিখিদে; অদুগা আম্নোন্না মঙোন্দগী হেন্না কনবা মরম্না মহাক্না নম হাদুনা হিপমিন্নখি~।
\p
\v 15 অদুদগী আম্নোন্না মহাকপু হায়নিংঙাই লৈতনা য়েংথিখি~। মহাক্না মহাকপু নুংশিখিবা মনুংশি অদুদগী মহাক্না মহাকপু য়েংথিখিবা ময়েংথি অদুনা হেল্লম্মী~। অদুগা আম্নোন্না মঙোন্দা হায়খি, <<হৌগৎলু, চৎখ্রো~।>>
\v 16 মদুদা মহাক্না মঙোন্দা হায়খি, <<নত্তে, নহাক্না ঐবু তান্থোকপগী ফত্তবা অসিনা নহাক্না ঐঙোন্দা তৌখিবা অদুদগী হেন্না ফৎত্রে~।>> অদুবু আম্নোন্না মহাক্কী ৱা তাবিখিদে~।
\v 17 অদুদগী মহাক্না মহাক্কী থৌগল তৌরিবা মনাই কৌদুনা হায়খি, <<নুপী অসি হৌজিক, ঐঙোন্দগী পুথোকখ্রো, অদুগা মহাক্কী তুংদা থোঙ অদু পৌরোল লোনশিল্লু~।>>
\v 18 তামারনা মচু মচুগী অচোনবা ফি শেৎলম্মী, মরমদি অশেংবী লৈশাবী ওইরিবী নিংথৌগী মচা নুপীশিংনা অসিগুম্বা ফি শেৎলম্মী~। অদুদগী মহাক্কী মনাইনা মহাকপু মপান্দা পুথোকখ্রগা মহাক্কী তুংদা থোঙ অদু পৌরোল লোনশিনখি~।
\p
\v 19 তামারনা মকোক্তা উৎ চাইখত্তুনা শেৎলিবা মচু মচুগী অচোনবা ফি অদু শেগায়খি~। অদুগা মহাক্না মকোক্তা মখূৎ হাপ্ত‌ুনা কপ্ল কপ্লগা চৎখি~।
\v 20 অদুগা মহাক্কী মবুং, অবশালোম্না মঙোন্দা হায়খি, <<নহাক্কী নবুং, আম্নোন্না নহাক্কা লৈমিন্নখ্রব্রা? অদুবু হৌজিক, ঐগী ইচন, নহাক তূমিন্না লৈয়ু~। মহাক নহাক্কী নবুংনি, মদুগী মরমদা খল্লুরগনু~।>> মরম অদুনা তামারনা মবুং অবশালোমগী য়ূমদা থম্মোই কায়না লৈখি~।
\p
\v 21 অদুবু নিংথৌ দেবিদনা হীরম পূম্নমক অসি তাবদা, মহাক য়াম্না শাউরম্মী~।
\v 22 অবশালোম্না মহাক্কী ময়াম্বা, আম্নোন্দা অফ-ফত্ত করিগুম্বা অমতা হায়খিদে~। মরমদি মহাক্কী মচন তামারবু আম্নোন্না নম হাদুনা মাংথোকপিখিবা মরম্না অবশালোম্না মহাকপু য়েংথিখি~।
\s1 অবশালোম্না আম্নোন হাৎপা অমসুং চেনবা
\p
\v 23 চহী অনী মপূঙ ফানা হৌখ্রবা মতুংদা অসুম্না থোকখি, ইফ্রায়িমগী মনাক্তা লৈবা বাল হজোরদা অবশালোমগী য়াউ মতু ককপশিং লৈরম্মী; অদুগা অবশালোম্না নিংথৌগী মচা নিপা পূম্নমকপু বার্তোন তৌখি~।
\v 24 অদুগা অবশালোম্না নিংথৌদা লাক্তুনা হায়খি, <<হৌজিক য়েংবিয়ু, নহাক্কী ননাইগী য়াউ মতু ককপশিং লৈ; নিংথৌ অমসুং মহাক্কী মনাইশিংনা ননাইগা চৎপিয়ু~।>>
\v 25 অদুগা নিংথৌনা অবশালোমদা হায়খি, <<নত্তে, ইচা নিপা, ঐখোয় লোইনা চৎকনুসি, চৎলবদি ঐখোয় নঙোন্দা পোৎলূম ওইগনি~।>> অদুগা মহাক্না মঙোন্দা তকশিল্লবসু মহাক্না চৎনীংলমদে; অদুবু মহাক্না মঙোন্দা বোর পীবিখি~।
\v 26 অদুদগী অবশালোম্না হায়খি, <<অদু নৎত্রগা ঐগী ইয়াম্বা আম্নোন, ঐখোয়গা চৎহনবিয়ু~।>> মদুদা নিংথৌনা মঙোন্দা হায়খি, <<করিগীদমক মহাক্না নহাক্কা চৎকদৌরিবনো?>>
\v 27 অদুবু অবশালোম্না মঙোন্দা তকশিনখি~। অদুনা মহাক্না আম্নোন অমসুং নিংথৌগী মচা নিপা পূম্নমক মহাক্কা চৎহনখি~।
\p
\v 28 অবশালোম্না মহাক্কী মনাইশিংদা য়াথং পীদুনা হায়রকই, <<আম্নোন্না য়ু থক্তুনা মপূক্নীং নুঙাইরক্লবা মতম অদু নখোয় য়েংউ, অদুগা ঐনা নখোয়দা <আম্নোনবু য়ৈয়ু> হায়বদা মহাকপু হাৎলু, কিগনু~। ঐনা নখোয়দা য়াথং পীখিবা নৎত্রা? নথৌনা ফৌ অমসুং নিপা থোকউ~।>>
\v 29 অবশালোম্না য়াথং পীখিবা মতুং ইন্না মহাক্কী মনাইশিংনা আম্নোন্দা তৌখি~। অদুদগী নিংথৌগী মচা নিপা পূম্নমক্না হৌগত্তুনা নিপা খুদিংনা মাগী মাগী \f + \fr 13:29 \fk খচর: \ft শাগোলগা লোলা তিন্নদুনা পোকপা লোলামুক চাউবা মপাঙ্গল কনবা শা অমা~।\f*খচর তোংদুনা চেন্নখি~।
\p
\v 30 অদুগা অসুম্না থোকখি, মখোয়না লম্বীদা চৎলিঙৈদা পাউ অদু দেবিদতা য়ৌরক্তুনা হায়রকই, <<অবশালোম্না নিংথৌগী মচা নিপা পূম্নমক হাৎখ্রে অমসুং মখোয়গী মরক্তা অমতা হিংহৌদ্রে~।>>
\v 31 অদুদগী নিংথৌনা হৌগত্তুনা মফি মরোন শেগায়দুনা লৈপাক্তা হিপখি, মদুদা মহাক্কী মনাই পূম্নমক্না মফিশিং শেগায়দুনা মনাক্তা লেপখি~।
\v 32 অদুগা দেবিদকী ময়াম্বা শিমাগী মচা নিপা যোনাদাবনা পাউখুম পীদুনা হায়খি, <<মখোয়না নহা ওইরিবা নিংথৌগী মচা নিপা পূম্নমকপু হাৎখ্রে হায়না ঐগী ইবুংঙোনা খনবিগনু, মরমদি শিরিবদি আম্নোনখক্তনি~। আম্নোন্না মচন নুপী তামারবু নম হাদুনা মাংথোকখিবা নুমিৎ অদুদগী হৌদুনা অবশালোমগী মপূক্নীংদা মসি লেপখ্রবনি~।
\v 33 মরম অদুনা হৌজিক ঐগী ইবুংঙো নিংথৌনা পূক্নীংদা নিংথৌগী মচা নিপা পূম্নমক শিরে হায়বা পাউ অসি লৌবিগনু, মরমদি শিরিবদি আম্নোনখক্তনি~।>>
\v 34 অদুদগী অবশালোমদি চেনখ্রে~। অদুগা সন্ত্রি নহা অদুনা মমিৎ থাঙ্গত্তুনা য়েংবদা য়েংউ, মহাক্কী তুংলোমদা চীংয়াগী লম্বী অদুদা মী ময়াম অমা লাক্লম্মী~।
\v 35 অদুগা যোনাদাবনা নিংথৌদা হায়খি, <<য়েংবিয়ু, নিংথৌগী মচা নিপাশিং লাক্লি; ননাইনা হায়খিবগুম্না মসি থোক্লে~।>>
\v 36 অদুগা অসুম্না থোকখি, মহাক্না ৱা ঙাঙবা হেক লোইবগা য়েংউ, নিংথৌগী মচা নিপাশিংনা লাক্লগা খোঞ্জেন হৌনা কপখি~। অদুগা নিংথৌ অমসুং মহাক্কী মনাই পূম্নমক্নসু য়াম্না থম্মোই শোক্না কপখি~।
\p
\v 37 অদুবু অবশালোমদি চেনখিদুনা গশূরগী নিংথৌ আম্মীহূদকী মচা নিপা তালমায়গী মনাক্তা চঙজখি~। অদুগা দেবিদনা মচা নিপাগীদমক নুমিৎ খুদিংগী তেংথা নাওইখি~।
\v 38 অসুম্না অবশালোম্না চেনখিদুনা গশূরদা চৎখি অমসুং মফম অদুদা চহী অহুম লৈরম্মী~।
\v 39 অদুগা নিংথৌ দেবিদনা অবশালোমগী মনাক্তা য়াম্না চৎনীংলম্মী~। মরমদি আম্নোন্দি শিখ্রবনিনা মহাক্কী মরমদা দেবিদনা মপূক্নীংদা থেমজিনখি~।
\c 14
\s1 অবশালোম হল্লক্নবা যোৱাবকী থৌশীল
\p
\v 1 অদুদগী সেরূয়াগী মচা নিপা যোৱাবনা নিংথৌগী মপূক্নীং অবশালোমদা লৈখ্রে হায়বা খঙলম্মী~।
\v 2 অদুগা যোৱাবনা তেকোয়াদা মী থাদুনা মফম অদুদগী অশিংবী নুপী অমা পুরক্তুনা মঙোন্দা হায়খি, <<তেংথা নাওইরিবী অমগুম্না তৌশিন্নৌ, তেংথা নাওইবগী ফিজোন শেৎলু অমসুং নশাদা থাউ তৈগনু, অদুবু মতম কুইনা অশিবগীদমক তেংথা নাওইরক্লিবী নুপী অমগুম্না তৌ~।
\v 3 নিংথৌগী নাক্তা চত্তুনা অসুম তৌনা মঙোন্দা হায়য়ু~।>> অদুগা যোৱাবনা ৱাশিং অদু মহাক্কী মচীন্দা পীখি~।
\p
\v 4 অদুগা তেকোয়াগী নুপী অদুনা নিংথৌদা হায়বদা, মহাক্না মমায় লৈপাক তানা খুরুমজরগা হায়খি, <<হে নিংথৌ, কনবিয়ু~।>>
\p
\v 5 অদুগা নিংথৌনা মঙোন্দা হায়খি, <<নহাক্কী অৱাবা করিনো?>> মহাক্না খুমখি, <<তশেংনমক ঐদি লুখ্রাবী নুপী অমনি, ঐগী ইপুরোইবা শিখ্রে~।
\v 6 অদুগা ননাই নুপীগী ইচা নিপা অনী লৈরম্মী; মখোয় অনী লৌবুক লমহাঙদা খৎনবদা মখোয়বু খামদোক্নবা কনা অমতা লৈরমদে, অদুবু অমনা অমগী মথক্তা খূৎ থাদুনা মহাকপু হাৎখি~।
\v 7 অদুগা য়েংবিয়ু, ইমুং অপূম্বনা ননাই নুপীগী মায়োক্তা হৌরক্তুনা মখোয়না হায়খি, <ময়াম্ববু হাৎখিবা মহাক অদু ময়াম্বগী থৱায় লৌবগী-দমক ঐখোয়না মহাকপু হাৎনবা শিন্নৌ; অদুগা ঐখোয়না য়ূম্লেপচারাসু মাঙহনগনি~।> অসুম্না মখোয়না ঐগী লৈহৌবা অচাকপা মৈতাল অদু মুথৎকনি অমসুং মালেমদা ঐগী ইপুরোইবগী মিং নৎত্রগা লৈহৌবা অমতা থনম্লরোই~।>>
\v 8 অদুগা নিংথৌ অদুনা নুপী অদুদা হায়খি, <<নয়ূমদা চৎলো, ঐনা নহাক্কী মরমদা য়াথংশিং পীগনি~।>>
\v 9 তেকোয়াগী নুপী অদুনা নিংথৌদা হায়খি, <<ঐগী ইবুংঙো, হে নিংথৌ, অয়োল অরান অদু ইথক্তা অমসুং ইপাগী ইমুংদা তাসনু, অদুগা নিংথৌ অমসুং মহাক্কী ফম্বান্দি মরান লৈতবা ওইসনু~।>>
\v 10 অদুগা নিংথৌনা হায়খি, <<কনাগুম্বনা নঙোন্দা করিগুম্বা অমা হায়রবদি, মহাকপু ঐগী নাক্তা পুরকউ, অদুগা মহাক্না নহাকপু অমুক হন্না শোক্লরোই~।>>
\v 11 অদুদগী মহাক্না হায়খি, <<ঈগী লমন খুম্বশিংনা অমুক হন্না হাত্তনবা নিংথৌনা নহাক্কী ঈশ্বর যেহোবাবু নীংশিংবিয়ু, নৎত্রবদি মখোয়না ঐগী ইচা নিপাবু মাঙহল্লগনি~।>> অদুগা মহাক্না হায়খি, <<যেহোবানা হিংলিবগুম্না, নহাক্কী নচা নিপাগী শম্না অমা ফাওবা লৈপাক্তা তারোই~।>>
\v 12 মদুদা নুপী অদুনা হায়খি, <<ননাই নুপীনা, ঐগী ইবুংঙো নিংথৌদা ৱা অমতা হঙ্গৎচগে~।>> মহাক্না হায়খি, <<হায়য়ু~।>>
\v 13 নুপী অদুনা হায়খি, <<অদু ওইরবদি নহাক্না ঈশ্বরগী মীশিংগী মথক্তা অসুম্না শীল্লিবা করিগীনো? মরমদি নিংথৌনা ৱা অসি হায়বদা মশানা মশাবু লানহঞ্জরে, মরমদি নিংথৌনা লোই থাখ্রবা অমবু অমুক হন্না ময়ূমদা পুবিরক্ত্রি~।
\v 14 ঐখোয় শোয়দনা শিগনি অমসুং অমুক খোমজিনবা য়াদবা, লৈপাক্তা হৈদোকখ্রবা ঈশিংগুম ওইগনি~। অদুবু ঈশ্বরনা থৱায় লৌদে; অদুগা লোই থাখ্রবশিং অদু মঙোন্দগী তান্থোকখিদনবা মহাক্না পাম্বৈশিং পুথোকপি~।
\v 15 মরম অদুনা হৌজিক মীশিংনা ঐবু কিহনবা মরম্না ঐনা ঐগী ইবুংঙো নিংথৌদা ৱা অসি হায়ননবা লাকচবনি~। অদুনা ননাই নুপীনা হায়খি, <হৌজিক ঐনা নিংথৌদা হায়জগনি; অদুগা মহাক্কী মনাই নুপীগী হায়জবা অদু নিংথৌনা পাঙথোকপিবা ওইবসু য়াই~।
\v 16 মরমদি ঈশ্বরনা পীবিবা ফংফম থোকপা অদুদগী ঐ অমসুং ঐগী ইচা নিপাবু পূন্না মাঙহন্নীংবা নিপা অদুগী খূত্তগী মনাই নুপীবু কনবিনবা নিংথৌনা তাবিগনি~।>
\v 17 অদুদগী ননাই নুপীনা হায়খি, <ঐগী ইবুংঙো নিংথৌগী ৱা অসি থৌগৎপগী মশক ওইগনি; ঈশ্বরগী দূত অমগুম্না, ঐগী ইবুংঙো নিংথৌনা অফ-ফত্ত খায়বিগনি~। নহাক্কী ঈশ্বর যেহোবানা নহাকপু লোয়নবিসনু~।> >>
\v 18 অদুদগী নিংথৌনা নুপী অদুদা পাউখুম পীদুনা হায়খি, <<ঐনা নঙোন্দা হংগদৌরিবা অদু ঐঙোন্দা লোৎকনু~।>> নুপী অদুনা হায়খি, <<ঐগী ইবুংঙো নিংথৌনা ঐঙোন্দা হৌজিক হায়বিয়ু~।>>
\v 19 নিংথৌনা মঙোন্দা হায়খি, <<পূম্নমক অসিদা যোৱাবকী খূৎ য়াওব্রা?>> নুপী অদুনা পাউখুম পীখি, <<ঐগী ইবুংঙো নিংথৌ, নহাক্কী থৱায়না হিংলিবগুম্না, ঐগী ইবুংঙো নিংথৌনা হায়দোকখিবা ৱা অদু য়েৎ নৎত্রগা ওইদা লৈথোক্কদবা কনা অমতা লৈতে~। মরমদি নহাক্কী ননাই যোৱাবনা ঐঙোন্দা য়াথং পীদুনা মহাক্না ননাই নুপীগী চীন্দা ৱা পূম্নমক অসি পীবিখি~।
\v 20 ওইরিবা ফিবম অসি হোংদোক্নবা নহাক্কী ননাই যোৱাবনা তৌখিবনি, অদুগা ঐগী ইবুংঙোদি মালেমদা লৈবা পোৎ পূম্নমক খঙদোকপদা ঈশ্বরগী দূত অমগুম্না শিংই~।>>
\s1 দেবিদনা অবশালোম্বু কোকপিবা
\p
\v 21 অদুদগী নিংথৌনা যোৱাবতা হায়খি, <<হৌজিক য়েংউ, ঐনা মসি য়ারে~। মরম অদুনা চৎলু, নহা ওইরিবা অবশালোম্বু অমুক হন্না পুরকউ~।>>
\v 22 মদুদা যোৱাবনা মমায় লৈপাক তানা তুথদুনা মশামক্না খুরুমজরগা নিংথৌবু থাগৎচখি~। অদুগা যোৱাবনা হায়খি, <<হে ঐগী ইবুংঙো নিংথৌ, ঐনা নহাক্কী মিৎয়েংদা থৌজান ফংজরে হায়বা ঙসি ননাইনা খঙজরে, মদুদি ননাইনা নোঞ্জবা অদু নিংথৌনা তৌবিরে~।>>
\v 23 যোৱাবনা হৌগত্তুনা গেশূরদা চৎলগা অবশালোম্বু যেরূশালেমদা পুরকখি~।
\v 24 নিংথৌনা হায়খি, <<মহাক্না মশাগী য়ূমদা চঙসনু, অদুবু মহাক্না ঐগী মায় উদসনু~।>> অদুগা অবশালোম্না মহাক মশাগী য়ূমদা হল্লকখি, অদুবু নিংথৌগী মায়থোং উখিদে~।
\p
\v 25 ইস্রায়েল অপূম্বদা মশক ফজবদা অবশালোমগা মান্নবা থাগৎনফম ওইবা কনা অমতা লৈরমদে~। মহাক্কী খোঙয়াদগীনা লৱাই লুতোন ফাওবদা অশোয়বা করি অমতা লৈরমদে~।
\v 26 মহাক্না মকোক্কী শম কোকপদা, হায়বদি চহী লোইশিল্লকপা খুদিংদা মহাক্না শম ককই; মরমদি শম অদু মঙোন্দা লূম্লম্মী, অদুনা মহাক্না শম ককই, মহাক্না মকোক্কী শম অদু নিংথৌগী ওন্নবা চাং মতুং ইন্না শেকেল চনী ওনখি~।
\v 27 অদুগা অবশালোমগী মচা নিপা অহুম অমসুং তামার কৌবী মচা নুপী অমা পোকখি~। মহাক মশক মতৌ ফজবী নুপীনি~।
\p
\v 28 অসুম তৌনা অবশালোম্না যেরূশালেমদা চহী অনী মপূঙ ফানা লৈখি, অদুবু নিংথৌগী মায়থোং উখিদে~।
\v 29 মরম অদুনা অবশালোম্না যোৱাবপু নিংথৌগী মনাক্তা থাননবা মহাক্কী মফমদা মী থাখি, অদুবু মহাক্না মঙোন্দা লাকউ হায়বা য়াখিদে~। অদুগা মহাক্না অনীরক হন্না মী থাবদা মহাক লাকউ হায়বা য়াখিদে~।
\v 30 মরম অদুনা মহাক্না মনাইশিংদা হায়খি, <<য়েংউ, যোৱাবকী লৌবুক্তি ঐগী লৌবুক মনাক্তা লৈ অমসুং মফম অদুদা মহাক্কী বার্লি হৌরি; চৎলগা মদু মৈ থাদোকউ~।>> অদুদগী অবশালোমগী মনাইশিংনা লৌবুক অদু মৈ থাদোকখি~।
\v 31 অদুদগী যোৱাবনা হৌগত্তুনা অবশালোমগী য়ূমদা লাক্লগা মঙোন্দা হায়খি, <<নহাক্কী ননাইশিংনা ঐগী লৌ মৈ থাদোকখ্রিবা করিগীনো?>>
\v 32 অদুগা অবশালোম্না যোৱাবতা খুমখি, <<য়েংউ, ঐনা ননাক্তা মী থাদুনা হায়রকই, <মফম অসিদা লাকউ, মরমদি ঐনা নহাকপু নিংথৌগী মনাক্তা থাদুনা ৱা অসি হায়নবনি, <<ঐ গেশূরদগী লাকইবা করিগীনো? ঐগীদমক মফম অদুদা অদুম লৈরম্বনা হেন্না ফরমগনি~।> >> মরম অদুনা হৌজিক ঐনা নিংথৌগী মায়থোং উজগে; অদুগা করিগুম্বা ঐঙোন্দা অয়োল অরান লৈরবদি, মহাক্না ঐবু হাৎসনু~।>>
\v 33 অদুদগী যোৱাবনা লাক্তুনা নিংথৌদা তমখি~। অদুগা নিংথৌনা অবশালোম্বু কৌবদা, মহাক্না মনাক্তা লাক্তুনা নিংথৌগী মাঙদা মশামক মমায় লৈপাক তানা খুরুমজখি~। অদুগা নিংথৌনা অবশালোম্বু চুপ্পীখি~।
\c 15
\s1 অবশালোম্না শরৌ শীনবা
\p
\v 1 অদুদগী অসুম্না থোকখি, অবশালোম্না মশাগীদমক শগোল গাড়ীশিং অমসুং শগোলশিং, অদুগা মহাক্কী মমাঙদা চেন্ননবা নিপা য়াঙ্খৈ থৌরাঙ তৌখি~।
\v 2 অদুগা অবশালোম্না ঙন্না হৌগত্তুনা থোঙজাউগী লম্বী মনাক্তা হেক হেক লেপ্লম্মী~। কনাগুম্বা নিপানা করিগুম্বা ৱাকৎ অমগীদমক নিংথৌগী মনাক্তা ৱায়েনহন্নবগীদমক লাকপদা, অবশালোম্না মহাকপু কৌদুনা হায়, <<নহাক করম্বা সহরদগীনো?>> অদুগা মহাক্না হায়, <<ননাইদি ইস্রায়েলগী শলাইশিংগী মরক্তগী শলাই অমদগীনি~।>>
\v 3 অদুগা অবশালোম্না মঙোন্দা হায়খি, <<য়েংউ, নহাক্কী ৱাকৎ অসি ফৈ অমসুং চুম্মী; অদুবু নহাক্কী ৱা তাবিনবা নিংথৌগী মী লৈতে~।>>
\v 4 অদুগীসু মথক্তা অবশালোম্না হায়খি, <<লৈবাক অসিদা ঐবু ৱায়েন মপু ওইনা হাপ্লম্লবদি, কনাগুম্বা ৱাকৎ অমসুং ৱাথোক লৈবা নিপা খুদিংনা ঐঙোন্দা লাকপা ঙম্লমগনি, অদুগা ঐনা মঙোন্দা চুম্না ৱায়েনবিরমগদবনি~।>>
\v 5 অদুগা অসুম্না থোকখি, কনাগুম্বা নিপানা মহাকপু খুরুমজনবা মহাক্কী মনাক্তা লাকপদা, মহাক্না মখূৎ তিংথোক্তুনা মহাকপু কোল্লগা চুপ্পীখি~।
\v 6 অদুগা নিংথৌগী মনাক্তা ৱায়েন্নবগী লাকপা ইস্রায়েল পূম্নমক্তা অবশালোম্না অসুম্না তৌখি~। অসুম্না অবশালোম্না ইস্রায়েলগী নিপাশিংগী থম্মোই হূখি~।
\p
\v 7 চহী নিফুগী মতুংদা অসুম্না থোকখি, অবশালোম্না নিংথৌদা হায়খি, <<ঐনা যেহোবাগী মফমদা ৱাশকখিবা, ঐগী ৱাশক অদু পাঙথোক্নবা ঐবু হেব্রোন্দা চৎহনবিয়ু~।
\v 8 মরমদি ননাইনা সিরিয়াগী গেশূরদা লৈরিঙৈদা অসুম্না ৱাশকচখি, <তশেংনমক যেহোবানা ঐবু যেরূশালেমদা অমুক হন্না পুবিরবদি, ঐনা যেহোবাবু থৌগল তৌজগনি~।> >>
\v 9 নিংথৌনা মঙোন্দা হায়খি, <<ঈঙথনা চৎলু~।>> অসুম্না মহাক্না হৌগত্তুনা হেব্রোন্দা চৎখি~।
\p
\v 10 অদুবু অবশালোম্না ইস্রায়েলগী শলাই পূম্নমক্কী মফমদা লাঞ্জাবশিং থাদুনা হায়রকই, <<নখোয়না \f + \fr 15:10 \fk পেরে: \ft য়াউগী মচীনা শাবনি~।\f*পেরে মখোন হেক তাবগা নখোয়না হায়গদবনি, <অবশালোম্না হেব্রোন্দা নিংথৌ ওইরে~।> >>
\v 11 অদুগা অবশালোম্না কৌখিবা নিপা চনী মহাক্কা যেরূশালেমদগী চৎখি~। মখোয়না ইচম চম্না চৎখি, অদুগা মখোয়না করি অমতা খঙখিদে~।
\v 12 অবশালোম্না ঈরাৎপোৎশিং কৎলিঙৈদা, মহাক্না দেবিদকী পাউতাক পীবা মী গীলোদা লৈবা অহীথোফেলবু মহাক্কী সহর গীলোদগী কৌনবা মী থাখি~। অদুগা শরৌ শীনবা অদু কনখৎলম্মী, মরমদি অবশালোমগী মীশিং তত্তনা হেনগৎলকখি~।
\s1 দেবিদনা চেনবা
\p
\v 13 দেবিদকী মনাক্তা পাউ পুবা মী অমা লাক্তুনা হায়রকই, <<ইস্রায়েলগী নিপাশিংগী থম্মোই অবশালোমদা লৈখ্রে~।>>
\v 14 অদুনা দেবিদনা মহাক্কা যেরূশালেমদা লৈবা মীনাই পূম্নমক্তা হায়খি, <<হৌগৎলু, ঐখোয় চেল্লসি, নৎত্রবদি ঐখোয় কনা অমতনা অবশালোমদগী নান্থোক্লরোই~। থুনা চৎলো, নৎত্রবদি মহাক্না ঐখোয়বু থুনা খুদুম চন্দুনা ঐখোয়গী ইথক্তা ফত্তবা পুরক্কনি অমসুং থাঙশাং ময়ানা সহর অসি য়ানগনি~।>>
\v 15 নিংথৌগী মনাইশিংনা নিংথৌদা হায়খি, <<য়েংউ, ঐখোয়গী ইবুংঙো নিংথৌনা হায়বা খুদিংমক তৌনবা ননাইশিংদি থৌরাঙ তৌদুনা লৈজরে~।>>
\v 16 নিংথৌনা চত্থোকখিবদা মহাক্কী ইমুং মনুং পূম্নমক্না মহাক্কী মতুং ইনখি~। অদুবু য়ূম অদু শঙনবা লোন্নবী নুপী তরাবু নিংথৌনা থনম্মী~।
\v 17 নিংথৌনা চত্থোকখিবদা মী পূম্নমক্না মহাক্কী মতুং ইনখি, অদুগা অথাপ্পা মফমদা লৈবা য়ূম অমদা পনখি~।
\v 18 অদুগা মহাক্কী মনাই পূম্নমক্না মঙোন্দগী হেনগত্তুনা চৎখি; অদুগা করেৎ কাঙবু পূম্নমক, পেলেৎকী মী পূম্নমক অমসুং গাত্তা লৈবা মী পূম্নমক, হায়বদি গাত্তগী মহাক্কী মতুং ইল্লকখিবা নিপা চাতরুক্না নিংথৌগী মাঙদা চৎখৎখি~।
\p
\v 19 অদুদগী নিংথৌনা গাত্তা লৈবা মী ইত্তায়দা হায়খি, <<নহাকসু ঐখোয়গা চৎলিবা করিগীনো? নহাক্কী নফমদা হন্দুনা নিংথৌগা অদুম লৈমিন্নৌ~। মরমদি নহাক্তি মীরৈবাক মচা অমসুং লোই থারকপা মীনি~।
\v 20 নহাক ঙরাংতা লাকপনি~। ঐনা মফম মরাং খঙদনা চৎপা অসিদা ঐনা নহাকপু ঐখোয়গা লোয়ননা কোয়চৎ চৎহনগদ্রা? হল্লু, নহাক নচিন ননাউশিং পুখ্রো~। নুংশি থৌজান অমসুং অচুম্বনা নহাক্কা লোয়নসনু~।>>
\v 21 অদুবু ইত্তায়না নিংথৌদা পাউখুম পীদুনা হায়খি, <<যেহোবানা হিংলিবগুম্না অমসুং ঐগী ইবুংঙো নিংথৌনা হিংলিবগুম্না, শিরবসু চঙলবসু, ঐগী ইবুংঙো নিংথৌনা লৈবা লৈবা মফমদা ননাইসু শোয়দনা লৈজগনি~।>>
\v 22 অদুগা দেবিদনা ইত্তায়দা হায়খি, <<চৎলু, লান্থোকউ~।>> গাত্তা লৈবা মী ইত্তায়, মহাক্কী নিপা পূম্নমক অমসুং মহাক্কা লোয়নবা অপিকপা অঙাং পূম্নমক্না লান্থোকখি~।
\v 23 অদুগা লৈবাক অপূম্বনা খোঞ্জেন হৌনা কপ্নখি অমসুং মী পূম্নমক্না লান্থোকখি~। অদুগা নিংথৌ মশামকসু কিদ্রোনগী ঈশিং খোং লান্থোকখি, অদুগা মী পূম্নমক্না লমহাঙগী লম্বীরোমদা লান্থোকখি~।
\s1 ঈশ্বরগী উপু যেরূশালেমদা পুরকপা
\p
\v 24 অদুগা য়েংউ, জাদোকসু লেবী মচা পূম্নমক্কা লোয়ননা ঈশ্বরগী ৱালেপ্নবগী উপু পুদুনা লাক্লম্মী~। সহর অদুদগী মী পূম্নমক্না থোকখিদ্রিবা ফাওবা মখোয়না ঈশ্বরগী উপু অদু লৈমায়দা থম্লম্মী, অদুগা অবিয়াথার কাখৎখি~।
\v 25 নিংথৌনা জাদোক্তা হায়খি, <<ঈশ্বরগী উপু অদু সহরদা অমুক হন্না পুখ্রো~। ঐনা যেহোবাগী মিৎয়েংদা থৌজান ফংজরবদি, মহাক্না ঐবু অমুক হন্না পুবিরক্তুনা মদু অমসুং মহাক্কী লৈফম অদু ঐঙোন্দা উহনবিগনি~।
\v 26 অদুবু মহাক্না অসুম্না হায়রবদি, <ঐনা নঙোন্দা পেন্দ্রে,> য়েংউ, অসিদা ঐ লৈ; মঙোন্দা ফৈ হায়না খনবা অদু মহাক্না ঐঙোন্দা তৌসনু~।>>
\v 27 নিংথৌনা পুরোহিৎ জাদোক্তা হায়খি, <<নহাক \f + \fr 15:27 \fk অউবা মী: \ft ৱা তাকথোকপা মী~।\f*অউবা মী নৎত্রা? নহাক্কী নচা নিপা অনী, হায়বদি নচা নিপা অহীমাজ অমসুং অবিয়াথারগী মচা নিপা যোনাথানবু পুদুনা সহরদা ঈঙথনা হল্লু~।
\v 28 য়েংউ, নহাক্না ঐগী ইফমদা পাউ খঙহল্লদ্রিবা ফাওবা, ঐনা লমহাঙগী তম্পাক্তা ঙাইদুনা লৈগনি~।>>
\v 29 মরম অদুনা জাদোক অমসুং অবিয়াথারনা ঈশ্বরগী উপু অদু অমুক হন্না যেরূশালেমদা পুখি~। অদুগা মখোয়না মফম অদুদা লৈরম্মী~।
\p
\v 30 অদুগা দেবিদনা চোর্ফোল চীং কাখৎফমদা কাখৎখি~। মহাক্না কাখৎপদা মকোক কূপশিল্লগা কপ্না কপ্না মখোঙদা করি অমতা তোংদনা চৎখি~। মহাক্কা লোয়নবা মী পূম্নমক, মাগী মাগী মকোক কূপশিন্দুনা মখোয়না কাখৎপা মতমদা কপ্না কপ্না কাখৎখি~।
\p
\v 31 কনাগুম্বা অমনা দেবিদতা তমদুনা হায়রকই, <<অবশালোমগা শরৌ শীন্নবশিংগী মরক্তা অহীথোফেল য়াওই~।>> মদুদা দেবিদনা হায়খি, <<হে যেহোবা, অহীথোফেলগী পাউতাক অদু অপঙবদা ওন্থোকপিয়ু~।>>
\p
\v 32 অসুম্না থোকখি, মহাক্না ঈশ্বরবু খুরুম্বা মফম চীংদোন্দা দেবিদনা য়ৌরকপদা, য়েংউ, আর্কীগী মী হূশায়না শেগায়রবা অচোনবা ফূরিৎ লিত্তুনা অমসুং মকোক্তা ঊফুল চাইখত্তুনা মহাক্কা উনবা লাকখি~।
\v 33 দেবিদনা মঙোন্দা হায়খি, <<করিগুম্বা নহাক্না ঐগা চৎলবদি, নহাক অসি ঐঙোন্দা পোৎলূম ওইগনি~।
\v 34 অদুবু নহাক্না সহর অদুদা হল্লবদি, অবশালোমদা হায়য়ু, <হে নিংথৌ, ঐ নহাক্কী ননাই ওইজগে; ঐনা নহাক্কী নপাগী মনাই হান্না ওইরকপগুম, হৌজিক ঐনসু নহাক্কী ননাই ওইজগে,> অদু ওইরবদি নহাক্না ঐগীদমক অহীথোফেলগী পাউতাক অদু অরেম্বা ওইহনবা ঙমগনি~।
\v 35 অদুগা মফম অদুদা নহাক্কা লোয়ননা জাদোক অমসুং অবিয়াথার পুরোহিৎশিং লৈত্রা? মরম অদুনা নহাক্না নিংথৌগী য়ূমদগী তাবা ৱা খুদিং নহাক্না জাদোক অমসুং অবিয়াথার পুরোহিৎশিংদা হায়গদবনি~।
\v 36 য়েংউ, মফম অদুদা মখোয়গী মচা নিপা অনী, হায়বদি জাদোক্কী মচা নিপা অহীমাজ অমসুং অবিয়াথারগী মচা নিপা যোনাথান মখোয়গা লৈ; অদুগা নখোয়না তাবা ৱা খুদিং অদু মখোয়গী মপান্না নখোয়না ঐঙোন্দা থারক্কদবনি~।>>
\v 37 মরম অদুনা দেবিদকী মরূপ হূশায়না সহরদা লাকখি~। অদুগা অবশালোম্না যেরূশালেমদা লাক্লম্মী~।
\c 16
\s1 জিবানা দেবিদপু নমথাক তৌবা
\p
\v 1 দেবিদনা চীংদোন্দগী খরা চত্থোকখ্রবদা, য়েংউ, মেফীবোশেৎকী মনাই জিবানা শাবন হাপ্লবা লোলা অনীগী মথক্তা তল চনী, কিসমিস চরোং চামা, কালেন্থাগী উহৈ চামা অমসুং য়ুগী শঊন খাউ অমা পুরক্তুনা দেবিদকা উনখি~।
\v 2 নিংথৌনা জিবাদা হায়খি, <<নহাক্না পূম্নমক অসিনা করি তৌনবনো?>> মদুদা জিবানা হায়খি, <<লোলাশিং অসি নিংথৌগী ইমুং মনুংনা তোংনবনি, তল অমসুং কালেন্থাগী উহৈশিং অসিনা নহারোনশিংনা চানবনি, অদুগা য়ু অসিনা লমহাঙদা চোকথরকপশিংনা থক্নবনি~।>>
\v 3 নিংথৌনা হায়খি, <<নহাক্কী নবুংঙোগী মচা নিপা অদু কদায়দা লৈ?>> জিবানা নিংথৌদা হায়খি, <<য়েংউ, মহাক যেরূশালেমদা লৈ, মরমদি মহাক্না হায়খি, <ঙসি ইস্রায়েলগী ইমুংনা ঐগী ইপাগী নিংথৌ লৈবাক অদু ঐঙোন্দা হঞ্জিনবিগনি~।> >>
\v 4 অদুদগী নিংথৌনা জিবাদা হায়খি, <<য়েংউ, মেফীবোশেৎকী লৈরিবা পূম্নমক নহাক্কীনি~।>> জিবানা হায়খি, <<ঐনা ঐগী ইবুংঙো, নিংথৌগী মিৎয়েংদা চানবিবা ফংজনবা, ঐনা নহাক্কী মাঙদা নোল্লুক্না ইরু লূকথজরি~।>>
\s1 শিমীনা দেবিদপু শিরাপ তৌবা
\p
\v 5 নিংথৌ দেবিদনা বাহুরীমদা লাক্লবদা, য়েংউ, গেরাগী মচা নিপা মমিং শিমী কৌবা সোলগী শাগৈগী ইমুংগী নিপা অমা থোক্লকখি~। মহাক্না থোক্লক্লগা শিরাপ তৌর তৌরদুনা লাকখি~।
\v 6 অদুগা মহাক্না দেবিদ অমসুং নিংথৌ দেবিদকী মনাইশিংদা নূঙনা থাখি~। অদুগা মী পূম্নমক অমসুং অকনবা মী পূম্নমক্না মহাক্কী য়েৎ অমসুং ওইদা লৈরম্মী~।
\v 7 অদুগা শিমীনা শিরাপ তৌবদা অসুম্না হায়খি, <<চত্থোকখ্রো, চত্থোকখ্রো, ঈ তাহনবা মী অমসুং কান্নদ্রবা নহাক~।
\v 8 মহাক্কী মহুত্তা নহাক্না নিংথৌ ওইনা পানখিবা সোলগী ইমুংগী ঈ পূম্নমক যেহোবানা নহাক্কী নথক্তা তাহল্লগনি~। যেহোবানা নিংথৌ লৈবাক অদু নহাক্কী নচা নিপা অবশালোমদা পীবিখ্রে~। অদুগা য়েংউ, নহাক্তি নশাগী ফত্তবদা তারে, মরমদি নহাক্তি ঈ তাহনবা মীনি~।>>
\p
\v 9 অদুদগী সেরূয়াগী মচা নিপা অবীশায়না নিংথৌদা হায়খি, <<অশিবা হূই অসিনা ঐগী ইবুংঙো নিংথৌবু করিগী শিরাপ তৌগদৌরিবনো? ঐবু চৎহনবিদুনা মহাক্কী মঙক ককথৎহনবিয়ু~।>>
\v 10 অদুগা নিংথৌনা হায়খি, <<সেরূয়াগী মচা নিপাশা, ঐনা নখোয়দা করি তৌফম লৈবগে? অদুনা মহাক্না শিরাপ তৌসনু, মরমদি যেহোবানা মঙোন্দা হায়খি, <দেবিদপু শিরাপ তৌ~।> মদুদা কনানা হায়গনি, <নহাক্না অসুম্না তৌরিবা করিগীনো?> >>
\v 11 দেবিদনা অবীশায় অমসুং মহাক্কী মনাই পূম্নমক্তা হায়খি, <<য়েংউ, ঐনা পোকপা ঐগী ইচা নিপানা ঐগী থৱায় লৌনবা থিরি~। অদু ওইরবদি বেনজামিন মচা অসিনা কয়াদা হেন্না তৌরোইদ্রা? মঙোন্দা য়েৎলুগনু অমসুং মহাক্না শিরাপ তৌজসনু; মরমদি যেহোবানা মঙোন্দা য়াথং পীখ্রে~।
\v 12 যেহোবানা ঐগী অৱাবা উবিদুনা মহাক্না ঙসি তৌখিবা শিরাপকী মহুত্তা যেহোবানা ঐঙোন্দা অফবা তৌবিবা য়াই~।>>
\v 13 অদুগা দেবিদ অমসুং মহাক্কী নিপাশিংনা লম্বী অদুদা চৎলিঙৈদা শিমীসু মহাক্কী মপাদা চীংগী নাকন্দা চৎলম্মী~। অদুগা মহাক্না চৎনা চৎনা শিরাপ তৌদুনা মঙোন্দা নূঙনা থাখি অমসুং ঊফুল চাইশিনখি~।
\v 14 নিংথৌ অমসুং মহাক্কা লোয়নবা মী পূম্নমক চোকথরম্মী অমসুং মখোয় মশামক মফম অদুদা পোত্থারম্মী~।
\s1 অবশালোম্না যেরূশালেমদা চঙবা
\p
\v 15 অদুগা অবশালোম অমসুং ইস্রায়েলগী মী, হায়বদি নিপা পূম্নমক যেরূশালেমদা লাকখি; অদুগা অহীথোফেলসু মহাক্কা লোয়নরম্মী~।
\v 16 অদুগা অসুম্না থোকখি, দেবিদকী মরূপ আর্কীগী মী হূশায়না অবশালোমগী মনাক্তা লাক্লবদা, মহাক্না অবশালোমদা হায়খি, <<নিংথৌ কুইনা পুন্সিসনু, নিংথৌ কুইনা পুন্সিসনু~।>>
\v 17 অদুগা অবশালোম্না হূশায়দা হায়খি, <<মসি নহাক্কী মরূপকী মফমদা নহাক্কী নুংশিবা অদুরা? নহাক্না নহাক্কী মরূপকা চৎমিন্নদ্রিবা করিগীনো?>>
\v 18 হূশায়না অবশালোমদা হায়খি, <<নত্তে, অদুবু ঐদি যেহোবানা, মীশিং অসিনা অমসুং ইস্রায়েলগী নিপা পূম্নমক্না খন্দোকপা মহাক অদুগী মী ওইগনি অমসুং ঐনা মহাক্কা লৈগনি~।
\v 19 অদুগা অমুক্কা ঐনা কনাগী থৌগল তৌগনি? ঐনা মহাক্কী মচা নিপাগী মমাঙদা থৌগল তৌরোইদ্রা? ঐনা নহাক্কী নপাগী মাঙদা থৌগল তৌরম্বগুম্না, ঐনা নহাক্কী মাঙদা থৌগল তৌজগনি~।>>
\p
\v 20 অদুদগী অবশালোম্না অহীথোফেলদা হায়খি, <<ঐখোয় করি তৌগদগে হায়বা নখোয়না পাউতাক পীবিয়ু~।>>
\v 21 অহীথোফেলনা অবশালোমদা হায়খি, <<নহাক্কী নপানা য়ূম শঙননবা থনম্বা লোন্নবী নুপীশিংগা ফমদিন্নৌ; অদুগা নহাক অসি নপাগী হঙ্গোইফম্নি হায়বা ইস্রায়েল অপূম্বনা তাগনি~। অদুদগী নহাক্কা লোয়নরিবা পূম্নমক্কী খূৎ কনখৎকনি~।>>
\v 22 অদুনা মখোয়না য়ূম অদুগী মথক্তা অবশালোমগীদমক ফিয়ূম খনগৎখি, অদুগা অবশালোম্না ইস্রায়েল পূম্নমক্কী মমাঙদা মহাক্কী মপাগী লোন্নবী নুপীশিংগা ফমদিন্নখি~।
\v 23 অদুগা মতম অদুদা অহীথোফেলনা পীবা পাউতাক অদু কনাগুম্বা নিপা অমনা ঈশ্বরগী ৱাদগী ফংবগুম্না লৌখি~। দেবিদ অমসুং অবশালোম অনীমক্না অহীথোফেলগী পাউতাক পূম্নমক অদুগুম্না লৌখি~।
\c 17
\s1 হূশায়না দেবিদপু কনবা
\p
\v 1 অদুগীসু মথক্তা অহীথোফেলনা অবশালোমদা হায়খি, <<হৌজিক, ঐ নিপা লীশীং তরানিথোই খন্দোকচরগা অহিং অসিদা ঐনা হৌগত্তুনা দেবিদপু তান্নগে~।
\v 2 অদুগা মহাক্না চোকথরিঙৈ অমসুং শোন্থরিঙৈদা ঐনা মহাক্কী মথক্তা লান্দাদুনা মহাকপু কিহনগনি~। মদুদা মহাক্কা লোয়নবা মী পূম্নমক চেনখিগনি অমসুং ঐনা নিংথৌতমক হাৎকনি~।
\v 3 অদুগা ঐনা মী পূম্নমকপু ননাক্তা অমুক হন্না পুরক্কনি~। নহাক্না থিরিবা মী অদু নত্তনা পূম্নমক্না হল্লকপদা, মী পূম্নমক ঈঙথনা লৈগনি~।>>
\v 4 হায়রিবা ৱাফম অদুনা অবশালোম অমসুং ইস্রায়েলগী অহল্লমন পূম্নমকপু পেনহনখি~।
\v 5 অদুদগী অবশালোম্না হায়খি, <<হৌজিক আর্কীগী মী হূশায়সু কৌ~। অদুগা মহাক্না হায়বা অদুসু ঐখোয় তাসি~।>>
\v 6 অদুগা হূশায়না অবশালোমগী মনাক্তা লাক্লবদা, অবশালোম্না মঙোন্দা হায়খি, <<অহীথোফেলনা মতৌ অসুম্না হায়খি, মহাক্না হায়বা মতুং ইন্না ঐখোয়না তৌসিরা? নৎত্রবদি নহাক হায়য়ু~।>>
\v 7 অদুগা হূশায়না অবশালোমদা হায়খি, <<অহীথোফেলনা পীখিবা পাউতাক অদু মতম অসিদা অফবা নত্তে~।
\v 8 মরমদি,>> হূশায়না হায়খি, <<নহাক্কী নপা অমসুং মহাক্কী নিপাশিং অদুদি অকনবা মীশিংনি হায়বা নহাক্না খঙই~। মখোয়দি লম্লক্তা মচাশিং মুনবিখ্রবা শওম অমগুম্না মপূক্নীংদা শাউদুনা লৈ; অদুগা নহাক্কী নপাদি লান হৈবা নিপানি অমসুং মীশিংগা য়ায়রেকমিন্নরোই~।
\v 9 য়েংউ, মহাক হৌজিক কোম অমদা নৎত্রগা অতোপ্পা মফম অমদা লোত্তুনা লৈ~। অসুম্না থোক্কনি, অহানবা লান্দারকপদা মখোয় খরা তুবদা, মদু তাবা মী খুদিংনা হায়গনি, <অবশালোমগী মতুং ইনবশিংগী মরক্তা মীয়াম অমা হাৎখ্রে~।>
\v 10 নোংশাগী থম্মোইগুম্না থম্মোই পানবা থৌনা ফবা মহাক অদুসু পূক্নীং হন্থরক্কনি~। মরমদি ইস্রায়েল পূম্নমক্না নহাক্কী নপাদি অকনবা নিপানি অমসুং মহাক্কা লোয়নবা মখোয় অদুসু মথৌনা ফবা নিপাশিংনি হায়বা খঙই~।
\v 11 মরম অদুনা দান্দগীনা বের শেবা ফাওবদা লৈবা, সমুদ্র মপানগী লৈঙোইমুক য়াম্বা ইস্রায়েল পূম্নমকপু নহাক্কী ননাক্তা পূন্না খোমজিন্নবা ঐনা পাউতাক পীরি, অদুগা নহাক নশামক লান্দা চৎলু~।
\v 12 অসুম্না মহাকপু ফংবা মফম অদুদা ঐখোয়না মহাক্কী মথক্তা লান্দাগনি অমসুং লীক্লানা লৈপাক্তা তাবগুম্না ঐখোয়না মহাক্কী মথক্তা তাগনি~। মহাক অমসুং মহাক্কা লোয়নবা নিপা পূম্নমক অমা ফাওবা থনম্লোই~।
\v 13 অদুগীসু মথক্তা করিগুম্বা মহাক্না সহর অমদা চঙখ্রবদি, ইস্রায়েল পূম্নমক্না সহর অদুদা থৌরীশিং পুরক্কনি; অদুগা ঐখোয়না মদু নূঙ মচা অমা ফাওবা থনমদনা তুরেন খোঙনুংদা চিংথগনি~।>>
\v 14 অদুগা অবশালোম অমসুং ইস্রায়েলগী নিপা পূম্নমক্না হায়খি, <<আর্কীগী মী হূশায়গী পাউতাক্না অহীথোফেলগী পাউতাক্তগী হেন্না ফৈ~।>> মরমদি যেহোবানা অবশালোমগী মথক্তা অমাঙ অতা পুরক্নবা অহীথোফেলগী অফবা পাউতাক অদু মায়থীবা পীনবা যেহোবানা লেপখ্রে~।
\p
\v 15 অদুদগী হূশায়না জাদোক অমসুং অবিয়াথার পুরোহিৎশিংদা হায়খি, <<অসুম অসুম্না অহীথোফেলনা অবশালোম অমসুং ইস্রায়েলগী অহল্লমনশিংদা পাউতাক পীখি, অদুগা অসুম্না ঐনা পাউতাক পীখি~।
\v 16 মরম অদুনা হৌজিক, থুনা মী থাদুনা দেবিদতা হায়হল্লু, <অহিং অসি লমহাঙগী তম্পাক্তা য়ায়রেকপিগনু, শোয়দনা লান্থোকপিখ্রো, অদু নৎত্রবদি নিংথৌ অমসুং মহাক্কা লোয়নবা মী পূম্নমক মাঙহল্লগনি~।> >>
\v 17 মখোয়না সহরদা চঙবা অদু মীনা উখিদনবা যোনাথান অমসুং অহীমাজনা এন রোগেলদা লৈরম্মী; মনাই নুপী অমনা লাক্তুনা মখোয়দা তমখিবা অদু মখোয়না চত্তুনা নিংথৌ দেবিদতা তমখি~।
\v 18 অদুম ওইনমক নিপা মচা অমনা মখোয়বু উদুনা অবশালোমদা তমখি~। অদুবু মখোয় অনীমক থুনা চত্থোকখিদুনা বাহুরীমদা লৈবা মী অমগী য়ূমদা লাকখি, অদুগা মহাক্কী শূমাঙদা গুহা অমা লৈরম্মী; মখোয়না মদুদা কূমথখি~।
\v 19 নুপী অদুনা ফি অমা লৌরগা গুহা অদুগী মথক্তা শন্দোক্তুনা কূপশিনখি, অদুগা মদুগী মথক্তা তকখায়রবা মরূ মরাং শন্দোকখি; মদু কনা অমতা খঙখিদে~।
\v 20 অবশালোমগী মনাইশিংনা নুপী অদুগী য়ূমদা লাক্লবদা মখোয়না হায়খি, <<অহীমাজ অমসুং যোনাথান কদায়দা লৈ?>> নুপী অদুনা মখোয়দা হায়খি, <<মখোয় ঈশিংগী খোং লান্থোক্তুনা চৎখ্রে~।>> মখোয়না থিরম্মী অমসুং মখোয়বু ফংদ্রবদা, মখোয়না যেরূশালেমদা হনখি~।
\v 21 অদুগা অসুম্না থোকখি, মখোয়না চৎখ্রবদা মখোয়না গুহাদগী কাখৎলক্লগা চত্তুনা নিংথৌ দেবিদতা তমখি, অদুগা দেবিদতা হায়খি, <<হৌগত্তুনা থুনমক ঈশিং অদু লান্থোকউ~। মরমদি অহীথোফেলনা নহাক্কী মায়োক্তা অসুম্না পাউতাক পীখ্রে~।>>
\v 22 অদুদগী দেবিদ অমসুং মহাক্কা লোয়নবা মী পূম্নমক্না হৌগত্তুনা যোর্দান ৱাংমা লান্থোকখি~। নোংঙাল্লকপদা মখোয়গী মরক্তা যোর্দান লান্থোকখিদবা কনা অমতা লৈরমদে~।
\p
\v 23 অহীথোফেলনা মহাক্কী পাউতাক অসি লৌবিদ্রে হায়বা উবদা, মহাক্না মহাক্কী লোলাদা শাবন হাপকৎলগা হৌগত্তুনা মহাক্কী সহরদা, ময়ূমদা চৎখি~। অদুগা মহাক্না মহাক্কী ইমুং মনুং শীল্লম্লগা থৌরী য়ান্দুনা শিজখি অমসুং মহাকপু মপাগী মোংফমদা ফুমখি~।
\p
\v 24 অদুদগী দেবিদনা মাহনায়িমদা লাকখি~। অদুগা অবশালোম, মহাক অমসুং মহাক্কা লোয়নবা ইস্রায়েলগী নিপা পূম্নমক্না যোর্দান লান্থোকখি~।
\p
\v 25 অদুগা অবশালোম্না অমাসাবু যোৱাবকী মহুত্তা লান্মী তেঙ্গোলগী মথক্তা হাপ্লম্মী~। অমাসা অসি ইস্রায়েল মচা, ইথ্রা কৌবা নিপা অমগী মচা নিপানি~। ইথ্রা অসিনা যোৱাবকী মমা, সেরূয়াগী মচন নুপী, হায়বদি নহাশকী মচা নুপী অবীগেলগা ফমদিন্নখি~।
\v 26 অদুদগী ইস্রায়েল অমসুং অবশালোম্না গিলিয়দ লৈবাক্তা লানশঙ শাখি~।
\p
\v 27 অসুম্না থোকখি, দেবিদনা মাহনায়িমদা লাক্লবদা অম্মোন মচাশিংগী মরক্তগী রব্বাদা লৈবা নহাশকী মচা নিপা শোবী, লো দেবারদা লৈবা আম্মীয়েলগী মচা নিপা মাকীর অমসুং রোগলীমদা লৈবা গিলিয়দ মচা বার্জিল্লায়না,
\v 28 ফমুংশিং, পাত্রশিং, লৈতান চফূশিং, গেহু, বার্লি, য়াম, অকংবা মহৈ মরোং, হৱাই উরি, হৱাই মুসোরি, অকংবা অতোপ্পা মহৈ মরোং,
\v 29 খোইহি, মাখোন, য়াউ অমসুং শনগী \f + \fr 17:29 \fk ছানা: \ft শঙ্গোমদগী শেম্বা মপং ওইবা পোৎনি~।\f*ছানা দেবিদ অমসুং মহাক্কা লোয়নবা মীশিংগীদমক চানবা পুরকখি~। মরমদি মখোয়না হায়খি, <<লমহাঙদা মীশিং অসি মপূক লাম্লে, চোকথরে অমসুং খৌরাংলে~।>>
\c 18
\s1 ইফ্রায়িম চীংদা লান
\p
\v 1 অদুগা দেবিদনা মহাক্কা লোয়নবা মীশিংগী মশীং থীরম্মী~। অদুগা মখোয়গী মথক্তা লীশীং লীশীংগী লাঞ্জিংবশিং, চামা চামগী লাঞ্জিংবশিং হাপখি~।
\v 2 অদুগা দেবিদনা মীশিং অদুগী শরূক অহুমগী অমা যোৱাবকী মখূত্তা, শরূক অহুমগী অমনা সেরূয়াগী মচা নিপা যোৱাবকী ময়াম্বা অবীশায়গী মখূত্তা, অদুগা শরূক অহুমগী অমনা গাত্তা লৈবা মী ইত্তায়গী মখূত্তা থাখি~। অদুগা নিংথৌনা মীশিং অদুদা হায়খি, <<শোয়দনমক ঐ ইশামকসু নখোয়গা চৎকনি~।>>
\v 3 অদুবু মীশিং অদুনা খুমখি, <<নহাক্না চৎলোইদবনি~। মরমদি ঐখোয়না চেল্লবদি, মখোয়না ঐখোয়গীদমক থৌশাবিরোই; ঐখোয় তঙ্খায় অমা শিরবসু মখোয়না ঐখোয়গীদমক থৌশাবিরোই~। অদুবু হৌজিক নহাক্তি ঐখোয় লীশীং তরাগা মান্নৈ~। মরম অদুনা হৌজিক নহাক্না সহরদগী ঐখোয়বু পাংবিরকপনা হেন্না ফৈ~।>>
\v 4 নিংথৌনা মখোয়দা হায়খি, <<নখোয়না ফৈ হায়না নীংবা অদু ঐনা তৌগনি~।>> অদুগা নিংথৌনা থোঙজাউ মনাক্তা লেপখি, অদুগা মী পূম্নমক্না চামা চামনা অমসুং লীশীং লীশীংনা খূজিং ওইনা চৎখি~।
\v 5 নিংথৌনা যোৱাব, অবীশায় অমসুং ইত্তায়দা য়াথং পীদুনা হায়রকই, <<ঐগী মরমগীদমক নহা ওইরিবা অবশালোম্বু নিংথিনা তৌবিয়ু~।>> অদুগা নিংথৌনা অবশালোমগী মরমদা লাঞ্জিংবা পূম্নমক্তা য়াথং পীখিবা অদু মী পূম্নমক্না তাখি~।
\p
\v 6 অদুনা মী পূম্নমক্না লৌবুক্তা ইস্রায়েলগী মায়োক্তা চত্থোকখি~। অদুগা ইফ্রায়িমগী উমংদা লান শোক্নখি~।
\v 7 মফম অদুদা দেবিদকী মনাইশিংগী মমাঙদা ইস্রায়েলগী মীশিং অদু মায়থীখি, নুমিৎ অদুদা মীয়াম অমা, হায়বদি নিপা লীশীং কুন হাৎখি~।
\v 8 মরমদি লান অদু লৈবাক শীন্থুংনা শন্দোক্তুনা নুমিৎ অদুদা থাঙশাংনা মাঙহনখিবা মীশিংদগী উমংনা মাঙহনখিবা মীশিংনা হেল্লি~।
\s1 যোৱাবনা অবশালোম হাৎপা
\p
\v 9 অদুগা অবশালোম্না দেবিদকী মনাইশিং থেংনখি~। অবশালোম্না \f + \fr 18:9 \fk খচর: \ft শাগোলগা লোলা তিন্নদুনা পোকপা লোলামুক চাউবা মপাঙ্গল কনবা শা অমা~।\f*খচর অমদা তোংখি~। খচর অদুনা অচৌবা ঊয়ুঙ পাম্বী অমগী অপূংবা মশাশিংগী মখাদা চৎখি, মদুদা মহাক্কী মকোক অদু ঊয়ুঙ পাম্বীদা পন্দুনা অতিয়া অমসুং মালেমগী মরক্তা য়ান্দুনা লৈখি~। অদুগা মহাক্না তোংলকপা খচর অদু চত্থোকখ্রে~।
\v 10 নিপা অমনা মদু উরদুনা যোৱাবতা তমদুনা হায়খি, <<য়েংউ, অবশালোম্না ঊয়ুঙ পাম্বীদা য়ান্দুনা লৈবা অদু ঐনা উরম্মী~।>>
\v 11 অদুনা যোৱাবনা মঙোন্দা তম্লরিবা নিপা অদুদা হায়খি, <<য়েংউ, নহাক্না মহাকপু উরবা! নহাক্না মহাকপু মফম অদুদা য়ৈদুনা লৈপাক্তা তাহল্লমদবা করিগীনো? ঐনা নঙোন্দা লুপা শেকেল তরাগা খ্বাঙয়েৎ অমগা পীরমগদবনি~।>>
\v 12 অদুগা নিপা অদুনা যোৱাবতা হায়রকই, <<ঐগী ইখূত্তা লুপা শেকেল লীশীং অমা পীবা তারবসু ঐনা নিংথৌগী মচা নিপাগী মথক্তা ইখূৎ তিংথোক্লোই~। মরমদি ঐখোয় তানবা নিংথৌনা নঙোন্দা, অবীশায়দা অমসুং ইত্তায়দা য়াথং পীদুনা হায়খি, <কনা অমতনা নহা ওইরিবা অবশালোম্বু শোক্তনবা চেকশিল্লু!>
\v 13 অদু নৎত্রবদি, ঐনা ইশামক্কী ইথক্তা অরানবা তৌরমগনি~। মরমদি নিংথৌগী মফমদগী করি অমতা লোৎনিংঙাই লৈতে, অদুগা নহাক নশামক্না ঐগী মায়োক্তা লৈরমগনি~।>>
\v 14 অদুদগী যোৱাবনা হায়খি, <<ঐনা নহাক্কা অসুম্না পন্থররোই~।>> অদুগা মহাক্না মখূত্তা তা অহুম পায়রগা অবশালোম্না ঊয়ুঙ পাম্বীগী মরক্তা হিংনা লৈরিঙৈদা মহাক্কী থম্মোই ফাওনা থিনখি~।
\v 15 অদুগা যোৱাবকী লানগী খূৎলাই পুবা নহারোন তরানা অবশালোম্বু কোয়শিল্লগা য়ৈদুনা মহাকপু হাৎখি~।
\v 16 যোৱাবনা পেরে খোংখি অমসুং ইস্রায়েলবু তান্নরুবা মীশিং অদু হল্লকখি~। মরমদি যোৱাবনা মীশিং অদু খামখি~।
\v 17 অদুগা মখোয়না অবশালোম্বু পুদুনা উমংদা লৈবা অরুবা কোম অমগী মনুংদা লংথরগা মহাক্কী মথক্তা অচৌবা নূঙ মপৈ অমা পৈখৎখি~। অদুগা ইস্রায়েল পূম্নমক্না মাগী মাগী ফিয়ূমদা চেনখি~।
\p
\v 18 অবশালোম্না হিংলিঙৈগী মতমদা মশাগীদমক য়ূম্বী অমা লৌদুনা নিংথৌগী তম্পাক্তা য়ুংখৎখি~। মরমদি মহাক্না হায়খি, <<ঐগী মিং নীংশিংহন্নবা ইচা নিপা অমতা লৈতে~।>> অদুনা মহাক্না মশাগী মমিং লৌদুনা য়ূম্বী অদুগী মিং থোনখি অমসুং ঙসি ফাওবা মদু অবশালোমগী নীংশিং-খূদম হায়না কৌনরি~।
\s1 দেবিদনা অবশালোম শিরে তাবা
\p
\v 19 অদুদগী জাদোক্কী মচা নিপা অহীমাজনা হায়খি, <<যেহোবানা নিংথৌগীদমক মহাক্কী য়েক্নবশিংবু করম্না লমন খুম্বিখিবগে হায়বা হৌজিক ঐনা চেন্দুনা নিংথৌদা পাউশিং অসি তমজরুগে~।>>
\v 20 মদুদা যোৱাবনা মঙোন্দা হায়খি, <<ঙসি নহাক্না পাউশিং অসি তম্লোইদবনি, অদুবু নহাক্না অতোপ্পা নুমিৎ অমদা পাউশিং অসি তমগদবনি; অদুবু ঙসি নহাক্না পাউশিং অসি তম্লোইদবনি, মরমদি নিংথৌগী মচা নিপা শিরে~।>>
\v 21 অদুদগী যোৱাবনা \f + \fr 18:21 \fk কূশ: \ft ইথিয়োপিয়া~।\f*কূশকী মী অদুদা হায়খি, <<চত্তুনা নহাক্না উবশিং অদু নিংথৌদা হায়রু~।>> অদুগা কূশকী মী অদুনা যোৱাবতা মকোক নোন্থরম্লগা চেনখি~।
\v 22 অদুদগী জাদোক্কী মচা নিপা অহীমাজনা অমুক্কা যোৱাবতা হায়খি, <<অদুবু করি করি থোক্লবসু, ঐবু কূশকী মী অসিগী মতুংদা চেনহনবিয়ু~।>> অদুগা যোৱাবনা হায়খি, <<ঐগী ইচা নিপা, নঙোন্দা পাউ লৈতে খঙলগা নহাক্না চেনগদৌরিবা করিগীনো?>>
\v 23 অদুবু মহাক্না হায়খি, <<করি করি থোক্লবসু, ঐ চেঞ্জগে~।>> মহাক্না মঙোন্দা হায়খি, <<চেল্লু~।>> অদুদগী অহীমাজনা তম্পাক্কী লম্বীদা চেনখিদুনা কূশকী মী অদুদগী হেনগৎলম্মী~।
\v 24 অদুগা দেবিদনা থোঙজাউ অনীগী মরক্তা ফম্লম্মী~। অদুগা সন্ত্রি অদুনা চেকপন্দা লৈবা থোঙজাউগী মথক্তা কাখত্তুনা য়ূমথক্তা চৎখি অমসুং মমিৎ থাঙ্গত্তুনা য়েংখিবদা য়েংউ, নিপা অমা মথন্তা চেল্লক্লম্মী~।
\v 25 সন্ত্রি অদুনা লাউদুনা নিংথৌদা হায়খি~। অদুগা নিংথৌনা হায়খি, <<মহাক মথন্তা ওইরবদি, মহাক্কী মচীন্দা পাউ লৈ~।>> অদুগা মহাক্না হেন্না হেন্না নকশিল্লকখি~।
\v 26 সন্ত্রি অদুনা অতোপ্পা নিপা অমসু চেল্লকপা উরম্মী, অদুগা সন্ত্রি অদুনা থোঙঙাকপা অদু কৌদুনা হায়খি, <<য়েংউ, অতোপ্পা নিপা অমা মথন্তা চেল্লক্লি~।>> মদুদা নিংথৌনা হায়খি, <<মহাকসু পাউ পুরক্লি~।>>
\v 27 সন্ত্রি অদুনা হায়খি, <<ঐনা খনবদা অহানবগী চেল্লক্লিবা অসি জাদোক্কী মচা নিপা অহীমাজনা চেনবা মাল্লি~।>> নিংথৌনা হায়খি, <<মহাক অফবা মীনি অমসুং অফবা পাউ পুদুনা লাক্লি~।>>
\v 28 অহীমাজনা কৌদুনা নিংথৌদা হায়খি, <<পূম্নমক ফরি~।>> মহাক্না নিংথৌগী মমাঙদা মমায় লৈপাক্তা তুথদুনা হায়খি, <<নহাক্কী ঈশ্বর যেহোবা য়াইফবনি~। ঐগী ইবুংঙো নিংথৌগী মথক্তা মখূৎ থাঙ্গৎখিবা নিপাশিং অদু মহাক্না পীবিরে~।>>
\v 29 নিংথৌনা হায়খি, <<নহা ওইরিবা অবশালোম অশোয় অঙাম লৈতনা লৈরিব্রা?>> অদুগা অহীমাজনা খুমখি, <<যোৱাবনা নিংথৌগী মনাই অমসুং ননাই ঐবু থাবিরকপদা, কন্না ঈরাং হৌবা অমা ঐনা উরম্মী, অদুবু মদু করিনো হায়বা ঐ খঙজখিদে~।>>
\v 30 নিংথৌনা মঙোন্দা হায়খি, <<লৈশিন্দুনা মফম অসিদা লেপ্পু~।>> অদুগা মহাক্না লৈশিন্দুনা চপ লেপখি~।
\v 31 অদুগা য়েংউ, কূশকী মী অদু লাক্লগা কূশকী মী অদুনা হায়খি, <<ঐগী ইবুংঙো নিংথৌগীদমক অফবা পাউ পুরক্লি~। মরমদি যেহোবানা নহাক্কী মায়োক্তা হৌরকপা মখোয় পূম্নমক অদু ঙসি লমন খুম্বিখ্রে~।>>
\v 32 নিংথৌনা \f + \fr 18:32 \fk কূশ: \ft ইথিয়োপিয়া~।\f*কূশকী মী অদুদা হায়খি, <<নহা ওইরিবা অবশালোম অশোয় অঙাম লৈতনা লৈরিব্রা?>> কূশকী মী অদুনা খুমখি, <<ঐগী ইবুংঙো নিংথৌগী য়েক্নবশিং অমসুং নঙোন্দা অমাঙবা তৌনবা নথক্তা হৌরকপা পূম্নমক নহা অদুগুম্না ওইসনু~।>>
\s1 দেবিদনা অবশালোমগীদমক তেংথাবা
\p
\v 33 অদুগা নিংথৌনা পূক্নীং য়াম্না শোক্তুনা থোঙজাউগী মথক্তা লৈবা কাদা কাখৎলগা কপখি~। মহাক্না চৎনা চৎনা অসুম্না হায়খি, <<হে ইচা নিপা, অবশালোম, ঐগী ইচা নিপা, ঐগী ইচা নিপা অবশালোম! ঐনা নহাক্কী নহুত্তা শিরম্লবদি, হে অবশালোম, ঐগী ইচা নিপা, ঐগী ইচা নিপা!>>
\c 19
\s1 যোৱাবনা ৱারৌদুনা দেবিদতা ঙাঙবা
\p
\v 1 অদুগা যোৱাবতা তমখি, <<য়েংউ, নিংথৌনা অবশালোমগীদমক কপ্লি অমসুং তেংথা নাওইরি~।>>
\v 2 নুমিৎ অদুদা মায় পাকখিবা অদু মী পূম্নমক্কী মফমদা তেংথা নাওইবা ওইখি~। মরমদি নুমিৎ অদুদা মীশিংনা অসুম্না হায়বা তাখি, <<নিংথৌনা মহাক্কী মচা নিপাগীদমক কয়াদা পূক্নীং শোকখিবা!>>
\v 3 অদুগা লানফমদগী চেনবদা ঈকাইদুনা লোন্না চেনখিবা মীশিংগুম্না, নুমিৎ অদুদা মখোয়না লোন্না সহরদা চঙখি~।
\v 4 অদুবু নিংথৌনা মমায় খুমজিনখি, অদুগা নিংথৌনা খোঞ্জেন হৌনা কপখি, <<ঐগী ইচা নিপা, অবশালোম; অবশালোম, ঐগী ইচা নিপা, ঐগী ইচা নিপা!>>
\v 5 অদুগা যোৱাবনা য়ূম অদুদা নিংথৌগী মনাক্তা লাক্তুনা হায়খি, <<নুমিৎ অসিদা নহাক্কী থৱায়, নহাক্কী নচা নিপাশিং অমসুং নচা নুপীশিংগী থৱায়, নহাক্কী নুপীশিংগী থৱায় অমসুং নহাক্কী লোন্নবী নুপীশিংগী থৱায়বু কনবিখিবা ননাই পূম্নমকপু নুমিৎ অসিদা নহাক্না ঈকাইবা নংহল্লে~।
\v 6 মরমদি নহাক্না নহাক্কী য়েক্নবশিংবু নুংশিরে অমসুং নহাক্কী মরূপশিংবু য়েংথিরে~। নহাক্না অঙম অথৌশিং অমসুং ননাইশিংবু থৌশাবিদে হায়বা নুমিৎ অসিদা নহাক্না ফোংদোক্লে; মরমদি ঙসি করিগুম্বা অবশালোম্না হিংলম্লগা ঐখোয় পূম্নমক্না শিরম্বা তারবদি, নহাক্না পেল্লমগনি হায়বা নুমিৎ অসিদা ঐনা খঙলে~।
\v 7 মরম অদুনা হৌজিক, হৌগত্তুনা চত্থোকপিয়ু অমসুং নহাক্কী ননাইশিংদা \f + \fr 19:7 \fk থৌগৎ ৱাহৈ: \ft হিব্রুদা <<থম্মোইদা~।>>\f*থৌগৎ ৱাহৈ হায়বিয়ু~। মরমদি ঐনা যেহোবা পন্দুনা ৱাশক্লি, নহাক্না চত্থোক্ত্রবদি, অহিং অসিদা নহাক্কা কনা অমতা লৈহৌররোই~। অদুনা নহাক্না নহা ওইরিঙৈদগী হৌজিক ফাওবা নহাক্কী নথক্তা তারিবা অৱাবা পূম্নমক অদুদগী হেন্না মসিনা নঙোন্দা অৱাবা ওইগনি~।>>
\s1 দেবিদনা যেরূশালেমদা হনবা
\p
\v 8 অদুদগী নিংথৌনা হৌগত্তুনা থোঙজাউদা ফমখি~। অদুগা মখোয়না মী পূম্নমক্তা তমদুনা হায়রকই, <<য়েংউ, নিংথৌনা থোঙজাউদা ফম্লি~।>> মী পূম্নমক্না নিংথৌগী মাঙদা লাকখি~। মরমদি ইস্রায়েলগী নিপা খুদিংমক মাগী মাগী ফিয়ূমদা চেনখিরম্মী~।
\p
\v 9 ইস্রায়েলগী শলাই পূম্নমক শীন্থুংনা মী পূম্নমক্না য়েৎনদুনা হায়রকই, <<নিংথৌনা ঐখোয়গী য়েক্নবশিংগী খূত্তগী ঐখোয়বু ঙাকথোকপিখি, মহাক্না ঐখোয়বু পলেষ্টী মীশিংগী খূত্তগী কনবিখি, অদুগা হৌজিক মহাক্না অবশালোমগী মরমগীদমক লৈবাক থাদোক্তুনা চেনখ্রে~।
\v 10 ঐখোয়গী ইথক্তা পান্নবা ঐখোয়না অভিষেক তৌখিবা অবশালোম লান্দা শিখ্রে~। অদুনা হৌজিক, নখোয়না নিংথৌবু অমুক হন্না পুরক্নবগীদমক ৱাহৈ অমতা হায়দবা করিগীনো?>>
\p
\v 11 অদুগা নিংথৌ দেবিদনা জাদোক অমসুং অবিয়াথার পুরোহিৎশিংদা মী থাদুনা হায়রকই, <<যিহূদাগী অহল্লমনশিংদা হায়য়ু, <ইস্রায়েল পূম্নমক্কী ৱা নিংথৌ অমসুং মহাক্কী ইমুংদা লাক্লবা ফাওবদা, নখোয়না নিংথৌবু অমুক হন্না ময়ূমদা পুরকপদা থীন্থহৌরিবা করিগীনো?
\v 12 নখোয় ঐগী ইচীন ইনাউনি, নখোয় ঐগী লু অমসুং ঐগী তোংনি~। অদু ওইরবদি নিংথৌবু অমুক হন্না পুরকপদা নখোয়না থীন্থহৌরিবা করিগীনো?>
\v 13 অদুগা নখোয়না অমাসাদা হায়য়ু, <নহাক ঐগী লু অমসুং ঐগী তোং নৎত্রা? করিগুম্বা নহাক্না ঐগী মাঙদা যোৱাবকী মহুত্তা লান্মী তেঙ্গোলশিংগী লাঞ্জিং পুরেন ওইদুনা লৈত্রবদি, ঈশ্বরনা ঐঙোন্দা অদুম্না অমসুং মদুদগীসু হেন্না তৌবিসনু~।> >>
\v 14 অদুগা মহাক্না যিহূদাগী নিপা পূম্নমক্কী থম্মোইবু মী অমতগী থম্মোইগুম্না ওইহনখি~। মরম অদুনা মখোয়না নিংথৌদা পাউ অসি থারকখি, <<নহাক অমসুং নহাক্কী ননাই পূম্নমক হল্লকউ~।>>
\v 15 মরম অদুনা নিংথৌনা হল্লক্তুনা যোর্দান তুরেন্দা লাকখি~। অদুগা যিহূদানা নিংথৌবু উনবা অমসুং নিংথৌবু ঙাক-শেন্দুনা যোর্দান তুরেন লান্থোক্নবা গিলগালদা লাকখি~।
\p
\v 16 অদুগা বাহুরীমদা লৈবা বেনজামিন মচা গেরাগী মচা নিপা শিমীনা তহা তহানা যিহূদাগী নিপাশিংগা নিংথৌ দেবিদপু ওকপা লাকখি~।
\v 17 অদুগা বেনজামিনগী নিপা লীশীং অমা মহাক্কা লোয়নরম্মী, অদুগা সোলগী ইমুংগী মনাই জিবা, মহাক্কী মচা নিপা তরামঙা অমসুং মহাক্কী মনাই কুন মহাক্কা লোয়নরম্মী; অদুগা মখোয়না যোর্দান তুরেন ৱাংমদা নিংথৌগী মাঙদা লান্থোক্লকখি~।
\v 18 নিংথৌগী ইমুং মনুংবু পুরক্নবা অমসুং মহাক্না ফৈ খনবা অদু তৌনবা হিরানফমদা লান্থোকখি~। অদুগা নিংথৌনা যোর্দান তুরেন লান্থোক্লমদাইদা গেরাগী মচা নিপা শিমীনা নিংথৌগী মাঙদা তুথজখি,
\v 19 অদুগা নিংথৌদা হায়খি, <<ঐগী ইবুংঙোনা ঐঙোন্দা অয়োল অরান শীংথাবিগনু, ঐগী ইবুংঙো নিংথৌনা যেরূশালেমদগী চত্থোকখিবা নুমিত্তা ননাইনা ফত্তবা তৌখিবা অদু নহাক্না নীংশিংবিগনু~। নিংথৌনা মদু পূক্নীংদা থম্বিগনু~।
\v 20 মরমদি ঐনা পাপ তৌখ্রে হায়বা ননাইনা খঙলে~। মরম অদুনা য়েংউ, নুমিৎ অসিদা ঐনা যোসেফকী ইমুং পূম্নমক্তগী ইহান হান্না কূমথদুনা ঐগী ইবুংঙো নিংথৌবু উনবা লাকপনি~।>>
\v 21 অদুবু সেরূয়াগী মচা নিপা অবীশায়না পাউখুম পীদুনা হায়খি, <<শিমীনা যেহোবাগী অভিষেক তৌখ্রবা মহাকপু শিরাপ তৌখিবগীদমক মহাকপু হাৎলোইদ্রা?>>
\v 22 দেবিদনা হায়খি, <<সেরূয়াগী মচা নিপাশা, ঐনা নখোয়দা করি তৌফম লৈবগে? নখোয়দি ঙসি ঐগী য়েক্নবা ওইরক্লে! ঙসি ইস্রায়েলদা কনাগুম্বা মী অমা হাৎকদ্রা? মরমদি ঙসি ঐনা ইস্রায়েলগী মথক্তা নিংথৌ ওইরে হায়বা ঐনা খঙদ্রা?>>
\v 23 মরম অদুনা নিংথৌনা শিমীদা হায়খি, <<নহাক শিরোই~।>> নিংথৌনা মঙোন্দা ৱাশকখি~।
\s1 দেবিদনা মেফীবোশেৎকা উনবা
\p
\v 24 অদুগা সোলগী মচা নিপা মেফীবোশেৎনা নিংথৌবু ওকপা কূমথরকখি~। নিংথৌনা চত্থোকখিবা নুমিত্তগী মহাক্না অশোয় অঙাম লৈতনা অমুক হল্লক্ত্রিবা ফাওবা মহাক্না মশাগী মখোঙগীদমক করিসু থৌশারমদে, মকোইসু কক্লমদে, মফি মরোনসু শূদোক্লমদে~।
\v 25 অদুগা অসুম্না থোকখি, মহাক্না যেরূশালেমদা নিংথৌবু উনবা লাকপদা, নিংথৌনা মঙোন্দা হায়খি, <<মেফীবোশেৎ, নহাক্না ঐগা চৎখিদবা করিগীনো?>>
\v 26 মদুদা মহাক্না খুমখি, <<ঐগী ইবুংঙো, হে নিংথৌ, ঐগী ইনাইনা ঐবু মীনমখি~। মরমদি নহাক্কী ননাইনা হায়খি, <ঐনা ঐগী লোলাদা শাবন হাপকৎলগা ঐনা তোংগনি অমসুং নিংথৌগা চৎমিন্নগনি,> মরমদি ননাইদি খোঙতেকপনি~।
\v 27 অদুগা মহাক্না ঐগী ইবুংঙো নিংথৌদা ঐগী মরমদা হীগায় ৱা হায়রম্লে, অদুবু ঐগী ইবুংঙো নিংথৌদি ঈশ্বরগী দূত অমগুম্বনি~। মরম অদুনা নহাক্কী মিৎয়েংদা ফৈ হায়না খনবা অদু তৌবিয়ু~।
\v 28 ঐগী ইপাগী ইমুং পূম্নমক ঐগী ইবুংঙো নিংথৌগী মাঙদা শিরবা মীশিংনি~। অদুম ওইনমক নহাক্কী টেবলদা চাবা মখোয়গী মরক্তা নহাক্না ননাইবু থম্বিরে~। মরম অদুনা ঐনা অমুক হন্না নিংথৌদা কপ্নবা করি ইতিক লৈবগে?>>
\v 29 নিংথৌনা মঙোন্দা হায়খি, <<নহাক্না নশাগী মরমদা অমুক হায়রিবা করিগীনো? ঐনা হায়খ্রে, <নহাক্কা জিবাগা লম অদু য়েন্নৌ~।> >>
\v 30 মেফীবোশেৎনা নিংথৌদা হায়খি, <<অদুম ওইনমক মহাক্না পূম্নমক লৌসনু, হৌজিক্তি ঐগী ইবুংঙো নিংথৌনা মশাগী ময়ূমদা অশোয় অঙাম লৈতনা অমুক হল্লক্লে~।>>
\s1 দেবিদনা বার্জিল্লায়বু চানবিবা
\p
\v 31 অদুগা গিলিয়দ মচা বার্জিল্লায়না রোগলীমদগী কূমথরকখি~। অদুগা মহাক্না নিংথৌবু যোর্দান তুরেন ৱাংমা লান্না থিন্দোক্নবা নিংথৌগা লাকখি~।
\v 32 বার্জিল্লায় চহী মরিফু শুরবা য়াম্না অহন ওইরবা মীনি~। নিংথৌনা মাহনায়িমদা লৈরিঙৈদা মহাক্না নিংথৌগীদমক অচা অথক পীখি, মরমদি মহাক য়াম্না ইনাক খুল্লম্মী~।
\v 33 নিংথৌনা বার্জিল্লায়দা হায়খি, <<নহাক ঐগা লাকউ, অদুগা ঐনা নহাকপু যেরূশালেমদা য়োক থাক্কনি~।>>
\v 34 মদুদা বার্জিল্লায়না নিংথৌদা হায়খি, <<নিংথৌগা যেরূশালেমদা চৎকদৌরিবা অসিবু ঐ কয়া কুইনা পুন্সিখিগদগে?
\v 35 ঙসি ঐ চহী মরিফু শুরে~। ঐনা অফ-ফত্ত লেপ্পা ঙমখিগদ্রা? ঐনা চারিবা নৎত্রগা ঐনা থক্লিবা অসিগী মহাউ ননাইনা খঙখিগদ্রা? ঈশৈ শকপা অমসুং ঈশৈ শকপীগী খোঞ্জেন ঐনা তাবা ঙমখিগদ্রা? ঐগী ইবুংঙো নিংথৌগী মফমদা ননাইনা পোৎলূম অমা ওইগদৌরিবা করিগীনো?
\v 36 ননাইনা নিংথৌগা যোর্দান তুরেন ৱাংমা ফাওবতং চৎচগে~। নিংথৌনা অসিগুম্বা মনা ঐঙোন্দা হনবিগদৌরিবা করিগীনো?
\v 37 ননাইবু অমুক হলহনবিয়ু, মরমদি ঐনা ইশাগী সহরদা, ঐগী ইপাগী অমসুং ঐগী ইমাগী মোংফম মনাক্তা শিজগে~। অদুবু য়েংবিয়ু, ননাই কিমহাম; মহাক্না ঐগী ইবুংঙো নিংথৌগা লান্থোকসনু অমসুং নহাক্না ফৈ খনবা অদু মঙোন্দা তৌবিয়ু~।>>
\v 38 নিংথৌনা খুমখি, <<কিমহাম্না ঐগা লান্থোক্কনি~। অদুগা নঙোন্দা ফৈ হায়না নীংবা অদু ঐনা মঙোন্দা তৌগনি~। নহাক্না ঐঙোন্দা নিজবা খুদিং ঐনা নঙোন্দা তৌগনি~।>>
\v 39 অদুগা মী পূম্নমক্না যোর্দান তুরেন লান্থোক্তুনা চৎখি~। নিংথৌনা লান্থোক্লবদা, নিংথৌনা বার্জিল্লায়বু চুপ্পীখি অমসুং মহাকপু বোর পীবিখি, অদুগা মহাক্না মশাগী মফমদা হঞ্জখি~।
\v 40 অদুদগী নিংথৌনা গিলগালদা চৎখি, অদুগা কিমহাম্না মহাক্কা চৎখি~। অদুগা যিহূদাগী মী পূম্নমক অমসুং ইস্রায়েলগী মী তঙ্খায় অমনসু নিংথৌগা লান্থোকমিন্নখি~।
\v 41 অদুগা য়েংউ, ইস্রায়েলগী নিপা পূম্নমক নিংথৌগী মনাক্তা লাকখি অমসুং নিংথৌদা হায়খি, <<ঐখোয়গী ইচীন ইনাউ যিহূদাগী নিপাশিংনা নহাকপু হূরান্দুনা নিংথৌ অমসুং মহাক্কী ইমুং মনুং অমসুং মহাক্কা লোয়নবা দেবিদকী মীশিং যোর্দান লান্থোক্তুনা পুরক্লিবা করিগীনো?>>
\v 42 অদুগা যিহূদাগী নিপা পূম্নমক্না ইস্রায়েলগী নিপাশিংদা খুমখি, <<মরমদি নিংথৌ অসি ঐখোয়গী নক্নবা মরী মতানি~। অদুনা নখোয়না অসিগী মরমদা শাউরিবা করিগীনো? ঐখোয়না করিগুম্বদা নিংথৌগী মরন মথুম চাখিব্রা? নৎত্রগা মহাক্না ঐখোয়দা করিগুম্বা খূদোন পীখিব্রা?>>
\v 43 ইস্রায়েলগী নিপাশিংনা যিহূদাগী নিপাশিংদা পাউখুম পীদুনা হায়খি, <<নিংথৌদা ঐখোয়গী শরূক তরা লৈ; দেবিদতা নখোয়দগী হেন্না ঐখোয়গী হক লৈ~। নখোয়না ঐখোয়বু উশিত্তবা করিগীনো? ঐখোয়গী নিংথৌবু অমুক হন্না পুরক্নবা ঐখোয়না হান্না হায়খিবা নৎত্রা?>> অদুম ওইনমক যিহূদাগী নিপাশিংগী ৱানা ইস্রায়েলগী নিপাশিংগী ৱাদগী হেন্না শাথিরম্মী~।
\c 20
\s1 শেবানা লান হৌবা
\p
\v 1 অদুগা মফম অদুদা বেনজামিন মচা বিক্রীগী মচা নিপা মমিং শেবা কৌবা কান্নদ্রবা মী অমা লৈরম্মী~। মহাক্না পেরে খোংদুনা হায়খি,
\b
\q1 <<দেবিদতা ঐখোয়গী শরূক লৈতে,
\q1 যেশীগী মচা নিপাদা ঐখোয়গী ফংফম থোকপা লৈতে~।
\q1 হে ইস্রায়েল, নিপা খুদিংমক মাগী মাগী ফিয়ূমদা চৎলু~।>>
\p
\v 2 ইস্রায়েলগী নিপা খুদিংনা দেবিদকী তুং ইল্লম্বদগী চৎখিদুনা বিক্রীগী মচা নিপা শেবাগী তুং ইনখি~। অদুবু যোর্দান তুরেন্দগীনা যেরূশালেম ফাওবদা লৈবা যিহূদাগী নিপাশিংনা মখোয়গী নিংথৌগীদমক লেপখি~।
\p
\v 3 দেবিদনা যেরূশালেমদা মহাক্কী য়ূমদা লাকখি~। অদুগা মহাক্না য়ূম শঙনবা থনম্বা মহাক্কী লোন্নবী নুপী তরা অদুবু কা অমদা থম্লগা য়োক থাকখি, অদুবু মখোয়গা ফমদিন্নখিদে~। অদুনা মখোয়না শিবা নুমিৎ ফাওবা লুখ্রাবী ওইনা মখোয়বু লোনশিন্দুনা থমখি~।
\s1 যোৱাবনা অমাসাবু হাৎপা
\p
\v 4 অদুদগী নিংথৌনা অমাসাদা হায়খি, <<নুমিৎ হুম্নিগী মনুংদা যিহূদাগী নিপাশিংবু খোমজিল্লু অমসুং নহাকসু মফম অসিদা লাকউ~।>>
\v 5 অমাসানা যিহূদাগী নিপাশিংবু খোমজিন্নবা চৎখি~। অদুবু নিংথৌনা মঙোন্দা হায়খিবা অকক্নবা মতম অদুদগী থীন্থদুনা মহাক্না লৈখি~।
\v 6 অদুগা দেবিদনা অবীশায়দা হায়খি, <<অবশালোম্না তৌখিবা অদুদগী হেন্না বিক্রীগী মচা নিপা শেবানা হৌজিক ঐখোয়দা ফত্তবা তৌগদৌরি~। নহাক্না নবুংঙোগী মনাইশিং পুদুনা মহাকপু তান্নৌ~। অদু নৎত্রবদি, মহাক্না চেকপন্না কোয়শিনবা সহর ফংদুনা ঐখোয়দগী নান্থোকখ্রগনি~।>>
\v 7 মহাক্কী তুংদা যোৱাবকী নিপাশিং, করেৎ কাঙবু, পেলেৎকী মীশিং অমসুং অকনবা নিপা পূম্নমক থোকখি~। অদুগা মখোয়না বিক্রীগী মচা নিপা শেবাবু তান্ননবা যেরূশালেমদগী থোকখি~।
\v 8 মখোয়না গিবিয়োন্দা লৈবা অচৌবা নূঙগী মনাক্তা লৈরিঙৈদা অমাসানা মখোয়গী মমাঙদা চৎখি~। অদুগা যোৱাবনা লানফিজেৎ শেৎচিল্লগা মদুগী মথক্তা খ্বাঙয়েৎ অমা লাক্লম্মী অমসুং থাঙখুম য়াওবা থাঙশাং অমা মখ্বাঙদা য়ানশিনখি~। মহাক্না মাঙলোমদা চৎখৎপদা মদু তাহৌরে~।
\v 9 অদুগা যোৱাবনা অমাসাদা হায়খি, <<ঐগী ইচীন ইনাউ, নহাক করম তৌরি?>> অদুগা যোৱাবনা অমাসাবু চুপ্নবা মখূৎ য়েৎনা খদাঙকোই পায়রম্মী~।
\v 10 অদুবু অমাসানা যোৱাবকী মখূত্তা লৈরিবা থাঙশাং অদু য়েংলুদে~। অদুনা যোৱাবনা মহাকপু থাঙশাং অদুনা পূকনোপ্তা থিনখি, মদুদা মহাক্কী খোয়রিন থোক্লক্তুনা লৈপাক্তা তাখি; অদুগা মহাকপু অমুক হন্না থিনখিদ্রে~। অসুম্না মহাক শিখি~। যোৱাব অমসুং মহাক্কী মনাউ অবীশায়না বিক্রীগী মচা নিপা শেবাবু তান্নখি~।
\v 11 যোৱাবকী নিপাশিংগী মরক্তগী অমনা মহাক্কী মনাক্তা লেপ্ত‌ুনা হায়খি, <<যোৱাবপু নুংশিবা মহাক অমসুং দেবিদকী ওইবা মহাক অদুনা যোৱাবকী মতুং ইনসনু~।>>
\v 12 অদুগা অমাসানা লমজাওগী ময়ায়দা মশাগী ঈ মরক্তা থরো থরো ওন্দুনা লৈরম্মী~। মী পূম্নমক্না অদুম লেপ্ত‌ুনা লৈবা অদু নিপা অদুনা উবদা, মহাক্না অমাসাবু লমজাওদগী লৌবুক্তা পুথোকখি, অদুগা মহাক্কী মনাক্তা লাকপা মী খুদিংনা অদুম লেপ্ত‌ুনা লৈবা অদু উবদা, মহাক্না মহাক্কী মথক্তা ফি অমা কূপশিনখি~।
\v 13 মহাকপু লমজাওদগী পুথোকখ্রবদা মী পূম্নমক্না বিক্রীগী মচা নিপা শেবাবু তান্নরুনবা যোৱাবকী মতুং ইনখি~।
\s1 শেবাবু নমথবা
\p
\v 14 অদুগা মহাক্না ইস্রায়েলগী শলাই পূম্নমক ফাওদুনা অবেলদা, বেৎ মাকাদা অমসুং বেরীদা লৈবা মী পূম্নমক্কী মনাক্তা চৎখি~। মখোয় পূন্না তিন্নদুনা মহাক্কী মতুং ইনখি~।
\v 15 মখোয়না লাক্তুনা বেৎ মাকাগী অবেলদা মহাকপু লাঙ্গোয় চনখি; অদুগা মখোয়না সহরগী মায়োক্তা লৈপন অমা থোনগৎখি, মদু চেকপল অদুগা মান্ননা লৈরম্মী~। যোৱাবকা লোয়নবা মী পূম্নমক্না চেকপল অদু থুগাইনবা কন্না য়ৈরম্মী~।
\p
\v 16 অদুদগী অশিংবী নুপী অমনা সহর অদুদগী লাউরকই, <<তাও, তাও! যোৱাবতা হায়য়ু, <ঐনা নঙোন্দা ৱা হায়নবা মফম অসিদা লাকপিয়ু~।> >>
\v 17 মহাক্না মহাক্কী নাক্তা লাক্লবদা, নুপী অদুনা হায়খি, <<নহাক যোৱাবলা?>> মদুদা মহাক্না খুমখি, <<ঐনি~।>> অদুদগী নুপী অদুনা মঙোন্দা হায়খি, <<ননাই নুপীগী ৱা তাবিয়ু~।>> মহাক্না খুমখি, <<ঐ তারি~।>>
\p
\v 18 অদুদগী মহাক্না হায়রকই, <<মমাঙঙৈদা মখোয়না অসুম্না হায়নৈ, <মখোয়না তশেংনমক অবেলদা পাউতাক হংগনি,> অসুম্না মখোয়না ৱাথোক অদু লোইশিনখি~।
\v 19 ঐ অসি ইস্রায়েলদা ঈঙথবা পাম্বা অমসুং থাজবা য়াবশিংগী মরক্তা অমনি~। নহাক্না ইস্রায়েলদা সহর অমা অমসুং মমা অমবু মাঙহন্নবা থিরি~। নহাক্না যেহোবাগী ফংফম থোকপা অদু য়োৎশিনগদৌরিবা করিগীনো?>>
\v 20 যোৱাবনা পাউখুম পীখি, <<মদু থাপ্না লৈসনু, ঐনা য়োৎশিনবা নৎত্রগা মাঙহনবা অসি ঐঙোন্দগী থাপ্না লৈসনু~।
\v 21 ৱাফম অদুদি অদুগুম্বা নত্তে, অদুবু বিক্রীগী মচা নিপা মমিং শেবা কৌবা ইফ্রায়িম চীংগী নিপা অমনা নিংথৌ দেবিদকী মথক্তা মখূৎ থাঙ্গৎখ্রে~। মহাক অদুতা পুথোক্লকউ, ঐ সহর অসিদগী চৎলগে~।>> নুপী অদুনা যোৱাবতা হায়খি, <<য়েংউ, মহাক্কী মকোক অদু চেকপল ৱাংমা লান্না নঙোন্দা হুন্দোরক্কনি~।>>
\v 22 অদুদগী নুপী অদুনা শিংনা মী পূম্নমক্কী মফমদা চৎখি~। মখোয়না বিক্রীগী মচা নিপা শেবাগী মঙক ককথত্তুনা যোৱাবতা লংথোক্লকখি~। অদুগা মহাক্না পেরে খোংখি~। অদুদগী মখোয় নিপা খুদিংনা সহর অদুদগী হন্দোরক্তুনা মাগী মাগী ফিয়ূমদা হন্নখি~। অদুগা যোৱাবনা যেরূশালেমদা নিংথৌগী মনাক্তা হল্লকখি~।
\p
\v 23 হৌজিক যোৱাবনা ইস্রায়েলগী লান্মী তেঙ্গোল অপূম্বগী মথক্তা লৈরম্মী; অদুগা যেহোয়াদাগী মচা নিপা বনায়ানা করেৎ কাঙবুগী অমসুং পেলেৎকী মীশিংগী মথক্তা লৈরম্মী~।
\v 24 অদুগা অদোরাম্না লোইপোৎ কারকপশিংগী শেন্নবা ওইরম্মী; অদুগা অহীলূদকী মচা নিপা যেহোশাফাৎনা ইতিহাস ইবা মী ওইরম্মী~।
\v 25 অদুগা শেবানা লাইরিক ইবা মী ওইরম্মী~। জাদোক অমসুং অবিয়াথারনা পুরোহিৎশিং ওইরম্মী~।
\v 26 যায়ীরগী মচা ঈরানা দেবিদকী \f + \fr 20:26 \fk অঙম অথৌ: \ft হিব্রুদা <<পুরোহিৎ~।>>\f*অঙম অথৌ ওইরম্মী~।
\c 21
\s1 দেবিদনা গিবিয়োন মচাশিংগীদমক্তা তৌবিখিবা
\p
\v 1 দেবিদকী মতমদা চহী অহুম থংন থংননা চাক তাঙলম্মী; অদুগা দেবিদনা যেহোবাদা হংজখি~। অদুগা যেহোবানা খুমখি, <<মসি সোল অমসুং মহাক্কী ঈ তাহনবা ইমুংগী মরম্ননি, মরমদি মহাক্না গিবিয়োন মচাশিংবু হাৎখি~।>>
\v 2 অদুগা নিংথৌনা গিবিয়োন মচাশিংবু কৌদুনা মখোয়দা হায়খি~। হৌজিক্তি গিবিয়োন মচাশিং অসি ইস্রায়েল মচাশিংগী মনুং চন্দ্রে, অদুবু অমোরী মচাশিংদগী লৈহৌবনি; ইস্রায়েল মচাশিংনা মখোয়গী মফমদা ৱাশকখি, অদুবু সোলনা ইস্রায়েল অমসুং যিহূদা মচাশিংগীদমক থৱায় য়াওবনা মখোয়বু হাৎনবা থিখি~।
\v 3 মরম অদুনা দেবিদনা গিবিয়োন মচাশিংদা হায়খি, <<ঐনা নখোয়গীদমক করি তৌগনি? নখোয়না যেহোবাগী ফংফম থোকপা অদু বোর পীনবা ঐনা করিনা \f + \fr 21:3 \fk প্রায়শ্চিত্ত: \ft হিব্রুদা <<কূপশিনবা~।>>\f*প্রায়শ্চিত্ত তৌগনি?>>
\v 4 মদুদা গিবিয়োন মচাশিংনা মঙোন্দা হায়খি, <<ঐখোয়না সোলগী অমসুং মহাক্কী ইমুংদগী সনা নৎত্রগা লুপা লৌজরোই~। নহাক্না ঐখোয়গী মরমগীদমক ইস্রায়েলদা মীসু হাৎপিগনু~।>> অদুগা মহাক্না হায়খি, <<নখোয়না হায়বা অদু ঐনা নখোয়গীদমক তৌগনি~।>>
\v 5 মখোয়না নিংথৌদা খুমখি, <<ঐখোয়বু মাঙ তাকহনবা অমসুং ইস্রায়েলগী লমশিংদগী অমদা লৈহৌবদগী ঐখোয়বু মাঙহন্নবা শরৌ শীনবা নিপা,
\v 6 মহাক্কী মচা নিপাশিংগী মরক্তগী নিপা তরেৎ ঐখোয়দা পীথোকপিয়ু, অদুগা যেহোবানা খন্দোকখ্রবা সোলগী গিবিয়াদা, যেহোবাগী মাঙদা ঐখোয়না মখোয়বু থৌরী য়ান্দুনা হাৎকনি~।>> মদুদা নিংথৌনা হায়খি, <<ঐনা মখোয়বু পীগনি~।>>
\v 7 অদুবু দেবিদ অমসুং সোলগী মচা নিপা যোনাথানগী মরক্তা যেহোবাগী ৱাশক লৈবা মরম্না, নিংথৌনা সোলগী মচা নিপা যোনাথানগী মচা মেফীবোশেৎপুদি পীখিদে~।
\v 8 অদুবু নিংথৌনা আয়াগী মচা নুপী রিজপানা সোলদা পোকপা মচা নিপা অনী আর্মোনী অমসুং মেফীবোশেৎ, অদুগা মেহোলাদা লৈবা বার্জিল্লায়গী মচা নিপা অদ্রীয়েলগীদমক সোলগী মচা নুপী মীকালনা পোকপা মচা নিপা মঙাবু লৌখি;
\v 9 মহাক্না মখোয়বু গিবিয়োন মচাশিংগী মখূত্তা পীথোকখি, অদুগা মখোয়না মখোয়বু যেহোবাগী মাঙদা চীংথক্তা থৌরী য়ানখি~। অদুগা মখোয় তরেৎ পূন্না তুখি অমসুং মহৈ লোকপগী অহানবা নুমিৎশিংদা বার্লি খাওবা হৌরকপদা মখোয়বু হাৎখি~।
\p
\v 10 আয়াগী মচা নুপী রিজপানা বোরা ফি লৌদুনা মদু মহৈ মরোং লোকপা মতমদগীনা অতিয়াদগী মখোয়গী মথক্তা নোং তাদ্রিবা ফাওবা মহাক্কীদমক নূঙজাউ অমগী মথক্তা শন্দোকখি~। অদুগা নুংথিন্দা অতিয়াগী উচেকশিংনা মখোয়দা তোংহনখিদে অমসুং নুমিদাংদা লম্লক্কী শাশিংনা মখোয়বু শোকহনখিদে~।
\v 11 সোলগী লোন্নবী নুপী আয়াগী মচা নুপী রিজপানা তৌখিবা অদু দেবিদতা তমখি~।
\p
\v 12 পলেষ্টী মীশিংনা গিলবোয়াদা সোলবু হাৎপা নুমিত্তা পলেষ্টী মীশিংনা মখোয়বু বেৎ শানগী লম্বীদা য়ান্দুনা থমখিবা অদু হূরানখিবা যাবেশ-গিলিয়দকী মীশিংদগী দেবিদনা চত্তুনা সোলগী শরূশিং অমসুং মহাক্কী মচা নিপা যোনাথানগী শরূশিং অদু লৌখি~।
\v 13 অদুগা মহাক্না সোলগী শরূশিং অমসুং মহাক্কী মচা নিপা যোনাথানগী শরূশিং মফম অদুদগী পুখৎলকখি; অদুগা য়ানখিবা মখোয়গী শরূশিং মখোয়না খোমজিনখি~।
\v 14 অদুগা সোল অমসুং মহাক্কী মচা নিপা যোনাথানগী শরূশিং অদু মখোয়না বেনজামিনগী লৈবাক্তা শেলাদা, মহাক্কী মপা কীশকী মোংফমদা ফুমখি~। অদুগা নিংথৌনা য়াথং পীখিবা পূম্নমক অদু মখোয়না পাঙথোকখি~। অদুগী মতুংদা লৈবাক অদুগীদমক হায়জবা অদু ঈশ্বরনা তাবিখি~।
\s1 পলেষ্টীগা লান শোক্নবা
\r ১ইতি 20:4-8
\p
\v 15 পলেষ্টী মীশিংনা ইস্রায়েলগা অমুক হন্না লান শোক্নখিবদা, দেবিদ অমসুং মহাক্কা লোয়নবা মনাইশিংনা কূমথখিদুনা পলেষ্টী মীশিংগা লান শোক্নখি; মদুদা দেবিদ চোকথখি~।
\v 16 অদুগা \f + \fr 21:16 \fk রফাশিং: \ft যোর্দান তুরেনগী নোংপোক্তা খুন্দাবা কাহেন্না চাউ শাংবা মীশিংনি~।\f*রফাগী মচা নিপাশিংগী মরক্তা পিথ্রাইগী শেকেল চাহুম লুম্বা তা পায়বা যিশবো বেনোবনা অনৌবা থাঙশাং অমা য়ানশিন্দুনা দেবিদপু হাৎনবগী ৱাখল তৌখি~।
\v 17 অদুবু সেরূয়াগী মচা নিপা অবীশায়না দেবিদপু পাংবিদুনা পলেষ্টী মচা অদু য়ৈথুদুনা মহাকপু হাৎখি~। অদুদগী দেবিদকী নিপাশিংনা মঙোন্দা ৱাশক্তুনা হায়রকই, <<নহাক্না ইস্রায়েলগী থাউমৈ মুথত্তনবা লান শোক্ননবা অমুক হন্না নহাক্না ঐখোয়গা চত্থোকপিরগনু~।>>
\v 18 মসিগী মতুংদা অসুম্না থোকখি, গোবতা পলেষ্টী মীশিংগা অমুক হন্না লান শোক্নখি~। মতম অদুদা হূশাদা লৈবা সিব্বেকায়না রফাগী মচা নিপাশিংগী মরক্তগী সাফপু হাৎখি~।
\v 19 অদুগা গোবতা পলেষ্টী মীশিংগা অমুক হন্না লান শোক্নখি, মদুদা বেৎলেহেম মচা যারে-ওরগীমগী মচা নিপা এলহানান্না গাতকী মী গোলিয়াৎকী মনাউবু হাৎখি~। মহাক্কী তাগী মখোক্তি ফি শাবগী ফিকোন উগা মান্নৈ~।
\v 20 অদুগা গাত্তা অমুক হন্না লান শোক্নখি~। মফম অদুদা মশা মউ চাউ শাংবা নিপা অমা লৈরম্মী~। মহাক্কী খূৎ অমমমদা খূৎশা তরুক তরুক অমসুং মখোঙ অমমমদা খোঙশা তরুক তরুক, পূন্না কুনমরি পাল্লম্মী~। মহাকসু রফানা পোকপনি~।
\v 21 মহাক্না ইস্রায়েলবু লান্দা শীংনবদা, দেবিদকী ময়াম্বা শিমীগী মচা নিপা যোনাথান্না মহাকপু হাৎখি~।
\v 22 মখোয় মরি অসি গাত্তা রফানা পোকখি~। অদুগা দেবিদ অমসুং মহাক্কী মনাইশিংগী মখূত্তা তুখি~।
\c 22
\s1 ঈশ্বরনা কনবিবগী ঈশৈ
\r ঈশৈ 18:1-50
\p
\v 1 যেহোবানা দেবিদপু মহাক্কী য়েক্নবা পূম্নমক্কী মখূত্তগী অমসুং সোলগী মখূত্তগী কনবিখিবা নুমিৎ অদুদা মহাক্না ঈশৈ অসিগী ৱাহৈশিং অসি যেহোবাগী মফমদা হায়খি~।
\v 2 মহাক্না হায়খি,
\b
\q1 <<যেহোবাদি ঐগী নূঙজাউ,
\q1 ঐগী লানবন অমসুং ঐগী কনবিবা মপুনি;
\q1
\v 3 ঐগী নূঙজাউ, ঐগী ঈশ্বর,
\q1 মঙোন্দা ঐনা চেৎনা থাজৈ;
\q1 ঐগী চুঙ্গোয়, ঐগী অরান খুবমগী \f + \fr 22:3 \fk মচী: \ft পাঙ্গল হায়বনি~।\f*মচী,
\q1 ঐগী লানবনগী অৱাংবা য়ূম অমসুং ঐগী চঙজফম;
\q1 ঐগী কনবিবা মপু, নহাক্না ঐবু হিংসাগী থবক্তগী কনবিরে~।
\q1
\v 4 থাগৎচবদা মতিক চাবা যেহোবাবু ঐনা কৌজগনি;
\q1 মতৌ অসুম্না ঐবু য়েক্নবশিংদগী কনবিগনি~।
\p
\v 5 <<শিবগী ঈথক ঈপোম্না ঐবু কোয়শিনবদা,
\q1 ঈশ্বর নীংদবা মীশিংগী ঈশিং ঈচাউনা ঐবু কিহনখি~।
\q1
\v 6 খম্নুং লৈবাক্কী অৱাবনা ঐবু কোয়শিল্লম্মী;
\q1 অশিবগী লাংনা ঐগা মায়োক্নরম্মী~।
\q1
\v 7 ঐগী অৱাবদা ঐনা যেহোবাবু কৌজখি,
\q1 ঐগী ঈশ্বরবু কৌজখি;
\q1 মহাক্কী শঙদগী মহাক্না ঐগী খোঞ্জেন তাবিখি,
\q1 ঐনা কৌজবা অদু মহাক্কী নাকোং য়ৌখি~।
\p
\v 8 <<অদুদগী মালেম নোমখি অমসুং থক থক নিকখি;
\q1 অতিয়াগী য়ূম্ফমশিং লেঙখি অমসুং নোমখি,
\q1 মরমদি মহাক মৈ হৌনা শাউখি~।
\q1
\v 9 মহাক্কী মনাতোন্দগী মৈখু কাখৎখি,
\q1 মহাক্কী মচীন্দগী মৈ থোক্লক্তুনা চাকথোকখি;
\q1 মদুনা মৈতালশিং চাকখৎহনখি~।
\q1
\v 10 মহাক্না অতিয়া নোংদোনসু নোন্থহন্দুনা লেঙথবিরকখি;
\q1 মহাক্কী খোঙ মখাদা অমম্বা লৈখি~।
\q1
\v 11 মহাক্না \f + \fr 22:11 \fk খরূব: \ft স্বর্গদূত কাঙবু অমনি~।\f*খরূব অমা তোংদুনা পাইখি;
\q1 নুংশিৎকী মশা শারুংশিংদগী মহাকপু উখি~।
\q1
\v 12 মহাক্কী অকোয়বদা লৈবা অমম্ববু মহাক্না মহাক্কী থাকন ওইহল্লি,
\q1 ঈশিং মপৈ অমসুং অতিয়াগী অথাবা লৈচিনশিংসু~।
\q1
\v 13 মহাক্কী মাঙদা লৈবা অরংবা অদুনা
\q1 মৈগী মৈতালশিং চাকখৎহনখি~।
\p
\v 14 <<যেহোবানা অতিয়াদগী নোং খাকহনখি,
\q1 ৱাংথোইরবা ইবুংঙোনা মহাক্কী খোঞ্জেন থোকহনখি~।
\q1
\v 15 মহাক্না তেঞ্জৈশিং কাপ্ত‌ুনা মখোয়বু চাইথোকখি;
\q1 নোংথাঙ কুপহন্দুনা মখোয়বু চমম্নহনখি~।
\q1
\v 16 সমুদ্রগী ঈশিং ঈচেলশিং থোক্লকখি,
\q1 মালেমগী হৌফমশিং ইহাঙ হাঙখি,
\q1 যেহোবানা চৈবদা,
\q1 মহাক্কী নাতোন মখুন্দগী নুংশা স্বর কামথোক্লকপদা~।
\p
\v 17 <<মহাক্না মথক্লোমদগী তিংথোকপিরক্লে, মহাক্না ঐবু লৌখৎপিরে;
\q1 মহাক্না ঐবু ঈশিং ঈপাক্তগী চিংখৎপিরে~।
\q1
\v 18 মহাক্না ঐবু ঐগী কল্লবা য়েক্নবশিংদগী,
\q1 ঐবু য়েংথিবা মখোয়দগী কনবিরে;
\q1 মরমদি মখোয়না ঐঙোন্দগী হেন্না কনখি~।
\q1
\v 19 ঐগী অৱা অনাগী নুমিত্তা মখোয়না ঐগা মায়োক্নৈ,
\q1 অদুবু যেহোবাদি ঐগী ঙাক্লৌ ওইরম্মী~।
\q1
\v 20 মহাক্না ঐবুসু অচৌবা মফম অমদা পুথোকপিরক্লে;
\q1 মহাক্না ঐঙোন্দা পেনবিবা মরম্না মহাক্না ঐবু কনবিরে~।
\p
\v 21 <<ঐগী ধর্ম্মচেনবগী মতুং ইন্না যেহোবানা ঐঙোন্দা মনা পীবিরে;
\q1 ঐগী খূৎ শেংবগী মতুং ইন্না
\q1 মহাক্না ঐঙোন্দা মহৈ পীবিরে~।
\q1
\v 22 মরমদি ঐনা যেহোবাগী য়াথংশিং ঙাক্না চৎলে,
\q1 ঈশ্বর নীংদবগী ফত্তবা থবক তৌদুনা ঐগী ঈশ্বরদগী লৈথোক্তে~।
\q1
\v 23 মরমদি মহাক্কী ৱায়েন পূম্নমক ঐগী মাঙদা লৈ;
\q1 মহাক্কী ৱায়েন পথাপশিংদগী ঐনা চত্থোকখিদে~।
\q1
\v 24 মহাক্কী মাঙদা ঐগী ইরান লৈজদে,
\q1 ঐগী অয়োল অরান্দগী ইশাবু ঙাকচখি~।
\q1
\v 25 মরম অদুনা যেহোবানা ঐগী ধর্ম্মচেনবগী মতুং ইন্না,
\q1 ঐনা মহাক্কী মিৎয়েংদা শেংবগী মরম্না ঐঙোন্দা মহৈ পীবিরে~।
\p
\v 26 <<চানবিহৈবশিংদা নহাক্না নশামকপু চানবিহৈবা ওইনা উৎপিগনি,
\q1 মরান লৈতবা মীদা নহাক্না নশামক্কী অচুম্বা উৎপিগনি~।
\q1
\v 27 অশেংবশিংদা নহাক্না নশামক্কী অশেংবা উৎপিগনি;
\q1 লৌথুপ লৌকোই লৈবশিংদা নহাক্কী লৌশিং উৎপিগনি~।
\q1
\v 28 অৱাবা নংলিবা মীশিংবু নহাক্না কনবিগনি;
\q1 অদুবু চাউথোকপশিংবু নমথনবা মখোয়গী মথক্তা নহাক্কী মিৎ লৈ~।
\p
\v 29 <<মরমদি হে যেহোবা, নহাক্তি ঐগী থাউমৈনি;
\q1 যেহোবানা ঐগী অমম্ববু ঙানহনবিগনি~।
\q1
\v 30 নহাক্কী নপান্না ঐনা লান্মী কাঙবু অমগী মায়োক্তা চেনবা ঙম্মী;
\q1 ঐগী ঈশ্বরগী মপান্না ঐনা চেকপল লান্না চোংবা ঙম্মী~।
\p
\v 31 ঈশ্বরগীদমক্তি, মহাক্কী লম্বীদি চঙখোনবনি;
\q1 যেহোবাগী ৱাহৈদি চাং য়েংলবনি;
\q1 মঙোন্দা চঙজবা পূম্নমক্তা মহাক্তি \f + \fr 22:31 \ft চুঙ: ময়ুং শাংবা হকচাং ঙাকথোক্নবা খূৎলাই\f*চুঙনি~।
\p
\v 32 <<মরমদি যেহোবা নত্তনা ঈশ্বর কনানো?
\q1 ঐখোয়গী ঈশ্বর নত্তনা নূঙজাউ কনানো?
\p
\v 33 ঈশ্বরদি ঐগী পাঙ্গল অমসুং শক্তিনি;
\q1 মহাক্না ঐগী লম্বী চুমহনবি~।
\q1
\v 34 মহাক্না ঐগী খোঙবু শজি অমোমগী মখোঙ মান্না শেম্বি,
\q1 অদুগা ঐগী অৱাংবা মফমশিংদা ঐবু থম্বি~।
\q1
\v 35 ঐগী খূৎশিং মহাক্না লান শোক্নবা তম্বি,
\q1 মরম অদুনা ঐগী পাম্বোম্না পিথ্রাইগী লীরুং অদু চিংই~।
\p
\v 36 <<নহাক্না ঐঙোন্দা নহাক্কী অরান খুবমগী চুঙসু পীবিরে;
\q1 নহাক্কী ঈঙ তপ্পনা ঐবু চাউহনবিরে~।
\q1
\v 37 নহাক্না ঐগী ইখাদা ঐগী খোঙথাফমশিং পাকহনবিরে,
\q1 মরম অদুনা ঐগী খোঙ নান্থুদ্রে~।
\p
\v 38 <<ঐনা ঐগী য়েক্নবশিংবু তান্নদুনা মখোয়বু মাঙহল্লে,
\q1 ঐনা মখোয়বু তুম্না মাঙহন্দ্রিবা ফাওবা ঐনা অমুক হল্লক্তে~।
\q1
\v 39 ঐনা মখোয়বু মাঙহন্দুনা মখোয়বু শোকহল্লে,
\q1 মদুদা মখোয় হৌগৎপা ঙম্লমদে,
\q1 মখোয় ঐগী খোঙখাদা তুরে~।
\q1
\v 40 নহাক্না ঐবু লানগীদমক পাঙ্গন্না খ্বাঙয়েৎ ওইনা লাকশিনবিরে;
\q1 ঐগী মায়োক্তা হৌরকপা মখোয় অদু নহাক্না ঐগী ইখা পোলহনবিরে~।
\q1
\v 41 নহাক্না ঐগী য়েক্নবশিংগী মঙকশিংসু ঐঙোন্দা পীবিরে,
\q1 মসি ঐবু য়েংথিবা মখোয়বু ঐনা মাঙহন্নবনি~।
\q1
\v 42 মখোয়না য়েংজখি, অদুবু কনবিনবা কনা অমতা লৈরমদে;
\q1 যেহোবামক্তা, অদুবু মহাক্না মখোয়দা খুম্বিখিদে~।
\q1
\v 43 অদুদগী ঐনা মখোয়বু মালেমগী ঊফুলমুক কূপ্না শুগাইরে;
\q1 ঐনা মখোয়বু লম্বীগী লৈখোম লৈনাংগুম্না নেৎখায়রে,
\q1 অদুগা অকোয়বদা মখোয়বু চাইথোক্লে~।
\p
\v 44 <<ঐগী মীশিংগী অঙম তান্নবদগীসু নহাক্না ঐবু কনবিরে;
\q1 নহাক্না ঐবু জাতিশিংগী মকোক ওইহল্লে;
\q1 ঐনা খঙদ্রিবা মীশিংনা ঐবু থৌগল তৌরে~।
\q1
\v 45 মীরৈবাক মচাশিংনা ঐগী ইখা পোল্লে;
\q1 মখোয়না হেক তাবগা, মখোয় ঐনা হায়বা ইল্লি~।
\q1
\v 46 মীরৈবাক মচাশিং তুকথগনি,
\q1 মখোয়গী লোৎফমশিংদগী কিদুনা থোক্লক্কনি~।
\p
\v 47 <<যেহোবা হিংলি!
\q1 ঐগী নূঙজাউদা থাগৎপা ওইসনু!
\q1 ঐগী অরান খুবমগী নূঙজাউগী ঈশ্বর ৱাংথোইরসনু!
\q1
\v 48 ঐগী লমন খুম্বিবদি ঈশ্বরনি,
\q1 মীশিংবু ঐগী ইখাদা পুবিরকই,
\q1
\v 49 মহাক্না ঐগী য়েক্নবশিংদগী ঐবু পুথোকপিরকই;
\q1 ঐগী মায়োক্তা হৌরকপা মখোয়গী মথক্তা নহাক্না ঐবু ৱাংনা থাঙ্গৎপিরে;
\q1 নহাক্না ঐবু হিংসা তৌবা মীদগী কনবিরে~।
\q1
\v 50 মরম অদুনা হে যেহোবা, ঐনা নহাকপু জাতিশিংগী মরক্তা থাগৎচগনি,
\q1 ঐনা নহাক্কী মিংদা থাগৎ ঈশৈ শকচগনি~।
\p
\v 51 <<মহাক্তি মহাক্কী নিংথৌগীদমক কনবিনবা লানবনগী অৱাংবা য়ূম্নি,
\q1 মহাক্না মহাক্কী অভিষেক তৌরবা মঙোন্দা,
\q1 দেবিদতা অমসুং মহাক্কী ধারাদা মতম পূম্নমক্তা লেঙদ্রবা নুংশিবা উৎপি~।>>
\c 23
\s1 দেবিদকী অরোইবা ৱা
\p
\v 1 ৱাশিং অসি দেবিদকী অরোইবা ৱাশিংনি~।
\q1 যেশীগী মচা নিপা দেবিদনা হায়খি,
\q1 অৱাংবা ফমদা থাঙ্গৎপিখিবা মী,
\q1 যাকোবগী ঈশ্বরনা অভিষেক তৌবিখিবা,
\q1 ইস্রায়েলগী নুংশিবা থাগৎ ঈশৈ শকপা মী অদুনা হায়খি,
\q1
\v 2 <<যেহোবাগী থৱায়না ঐবু শীজিন্নদুনা
\q1 ৱা ঙাঙখি, মহাক্কী ৱা অদু ঐগী লৈতোন্দা লৈরম্মী~।
\q1
\v 3 ইস্রায়েলগী ঈশ্বরনা হায়খি,
\q1 ইস্রায়েলগী নূঙজাউনা ঐঙোন্দা ৱা ঙাঙবিখি,
\q1 <নিপাশিংগী মথক্তা ধর্ম্মচেন্না পাল্লিবা মহাক্তি,
\q1 ঈশ্বরবু কিবগা লোয়ননা পাল্লিবা মহাক্তি,
\q1
\v 4 লৈচিন নোংফাই থাংদবা অয়ুক্তা নুমিৎ থোক্লকপদা অয়ুক্কী মঙানগুম্মী,
\q1 মালেমদগী তনৌ তনৌবা নাপী চোংখৎহনবা
\q1 নোং হাংখ্রবা মতুংগী মঙানগুম্মী~।>
\p
\v 5 <<ঐগী ইমুং মনুং অসি ঈশ্বরগী মফমদা অদুগুম্বা নত্তে,
\q1 অদুম ওইনমক মহাক্না ঐগা লোম্বা নাইদবা ৱালেপ্নবা অমা লেপ্পীরে,
\q1 পূম্নমক অসি মপূঙ ফানা অমসুং চেৎনা থম্বিরে~।
\q1 মরমদি ঐগী অরান খুবম পূম্নমক অমসুং ঐগী পামজবা পূম্নমক,
\q1 মহাক্না হেনগৎহনবিরোইদ্রা?
\p
\v 6 অদুবু কান্নদ্রবা মী পূম্নমক হুন্দোকখ্রবা তিংখংশিংগুম্বনি,
\q1 মরমদি মখোয় অদু খূৎনা পায়বা ঙমদ্রে~।
\q1
\v 7 অদুবু তিংখংশিং অদু শোক্কদবা নিপা অদুনা য়োৎ অমসুং তাগী মখোক শিজিন্নগদবনি;
\q1 অদুগা তিংখংশিং অদু মশাগী লৈফমদা মৈদা তুম্না থাদোক্কদবনি~।>>
\s1 দেবিদকী অকনবা মীশিং
\r ১ইতি 11:10-47
\p
\v 8 দেবিদকী অকনবা নিপাশিংগী মমিংদি মখোয় অসিনি: তাকেমোনগী মী যোশেব বশেবেৎনা লুচিংবশিংগী মকোক্নি~। মহাক অসি ইসনীগী মী আদীনোসু কৌরম্মী, মরমদি মহাক্না অমুক্তদা মী চনিপান হাৎখি~।
\v 9 মহাক্কী মতুংদা অহোহ মচা, দোদাগী মচা নিপা এলিয়েজর~। মহাক অসি দেবিদকী অকনবা মী অহুমগী মনুংদা অমনি~। মখোয়না পলেষ্টী মীশিংবু শীংনবদা পলেষ্টী মীশিংনা লান শোক্ননবা মফম অদুদা পূনশিনখি, অদুগা ইস্রায়েলগী নিপাশিংনদি হন্দোকখি~।
\v 10 মহাক্না হৌগত্তুনা পলেষ্টী মীশিংবু মখূৎ চোকথদুনা থাঙশাংদা নপশিন্দ্রিবা ফাওবা হাৎখি~। নুমিৎ অদুদা যেহোবানা য়াম্না চাউনা মায় পাকপা পুরকখি; অদুগা মীশিংনা পোৎচৈ মুন্নবগীদমক্তা মহাক্কী তুংদা চৎখি~।
\v 11 অদুগা মহাক্কী মতুংদা হরারদা লৈবা আগিগী মচা নিপা শাম্মা লৈরম্মী~। অদুগা পলেষ্টী মীশিংনা হৱাই মুসোরি থন্না হৌবা লৌবুক অমদা কাঙবু অমা ওইনা পুলপ পূনশিনখি~। অদুগা মীশিং অদুনা পলেষ্টী মীশিংদগী চেনখি~।
\v 12 অদুবু মহাক্না লৌবুক অদুগী ময়ায়দা লেপ্ত‌ুনা মদু ঙাকখি অমসুং পলেষ্টী মীশিংবু হাৎখি~। অদুগা যেহোবানা চাউনা মায় পাকপা পুরকখি~।
\v 13 অদুগা লুচিংবা কুন্থ্রাগী মরক্তগী অহুম্না কূমথদুনা মহৈ লোকপা মতমদা দেবিদকী মনাক্তা অদুল্লমগী শুরুংদা লাকখি~। অদুগা পলেষ্টী মীশিংগী কাঙবুনা \f + \fr 23:13 \fk রফাশিং: \ft যোর্দান তুরেনগী নোংপোক্তা খুন্দাবা কাহেন্না চাউ শাংবা মীশিংনি~।\f*রফাশিংগী তম্পাক্তা লানশঙ শাখি~।
\v 14 মতম অদুদা দেবিদনা লানবন অমদা লৈরম্মী~। অদুগা পলেষ্টী মীশিংগী লান্মীশিংনা বেৎলেহেমদা লৈরম্মী~।
\v 15 অদুগা দেবিদনা ঈশিং খৌরাংদুনা হায়খি, <<ও! কনাগুম্বা অমনা বেৎলেহেমগী থোঙজাউ মনাক্তা লৈবা গুহাগী ঈশিং অদু ঐঙোন্দা পীথকপিরবদিকো!>>
\v 16 অকনবা নিপা অহুম অদুনা পলেষ্টী মীশিংগী লানশঙদা নমদুনা চঙলগা বেৎলেহেমগী থোঙজাউ মনাক্তা লৈবা গুহাদগী ঈশিং শোক্তুনা মদু পুরক্লগা দেবিদকী মনাক্তা লাকখি~। অদুম ওইনমক দেবিদনা মদু থকউ হায়বা য়ারমদে, অদুবু মহাক্না ঈশিং অদু যেহোবাগী মফমদা হৈথজখি~।
\v 17 মহাক্না হায়খি, <<হে যেহোবা, ঐনা অসিগুম্বা থবক তৌবা অসি ঐঙোন্দগী থাপ্না লৈসনু! মসিদি মথৱায় খূবাক্তা হাপ্ত‌ুনা চৎখ্রবা নিপাশিংগী ঈ নৎত্রা?>> মরম অদুনা মহাক্না মদু থক্লমদে~। অকনবা নিপা অহুম অদুনা থবকশিং অসি তৌখিবনি~।
\p
\v 18 সেরূয়াগী মচা নিপা যোৱাবকী মনাউ অবীশায়না অহুম অদুগী মরক্তা মকোক ওইরম্মী~। মহাক্না মী চাহুমগী মায়োক্তা মহাক্কী তা পায়খত্তুনা মখোয়বু হাৎখি অমসুং মখোয় অহুমগী মরক্তা মমিং ফাওখি~।
\v 19 মহাক্না অহুম অদুগী মরক্তগী খ্বাইদগী হেন্না ঈকাই খুম্নরোইদ্রা? মরম অদুনা মহাক্না মখোয়গী লাঞ্জিংবা ওইরম্মী~। অদুম ওইনমক মহাক্না অহানবা অহুম অদুগী থাক য়ৌখিদে~।
\p
\v 20 বনায়া অসি কবসেয়েলদা লৈবা মথৌনা ফবা মী অমগী মচা নিপা, যেহোয়াদাগী মচা নিপানি~। মহাক্না থবক কয়ামরুম তৌখি~। মহাক্না মোৱাবকী নোংশাগুম্বা নিপা অনী হাৎখি~। মহাক্না অমুকসু কূমথখিদুনা উন তাবা মতমদা কোম অমগী মনুংদা নোংশা অমা হাৎখি~।
\v 21 অদুগা মহাক্না মশক মতৌ ফজবা নিপা ইজিপ মচা অমা হাৎখি~। ইজিপ মচা অদুনা মখূত্তা তা অমা পায়রম্মী, অদুবু মহাক্না চৈ অমা পায়দুনা মহাক্কী মনাক্তা কূমথখিদুনা ইজিপ মচা অদুগী মখূত্তগী তা অদু মুল্লগা মহাকপু মশামক্কী তা অদুনা হাৎখি~।
\v 22 যেহোয়াদাগী মচা নিপা বনায়ানা থবকশিং অসি তৌখি~। অদুনা অকনবা মী অহুম অদুগী মরক্তা মহাক্কী মমিং ফাওখি~।
\v 23 মহাক অসি মী কুন্থ্রা অদুদগী হেন্না ঈকাই খুম্নখি~। অদুবু মহাক্না অহানবা অহুম অদুগী থাক য়ৌখিদে~। দেবিদনা মহাকপু মহাক্কী ঙাক-শেনবগী মথক্তা থমখি~।
\v 24 যোৱাবকী মনাউ নিপা অসায়েলদি কুন্থ্রা অদুগী মরক্তা অমনি~। বেৎলেহেমগী দোদোগী মচা নিপা এলহানান;
\v 25 হরোদীদা লৈবা শাম্মাহ, হরোদীদা লৈবা ইলীকা;
\v 26 পালেত্তা লৈবা হেলেস, তেকোয়াদা লৈবা ইক্কেশকী মচা নিপা ঈরা;
\v 27 অনাথোৎকী অবীয়েজর, হূশাদা লৈবা মেবূন্নায়;
\v 28 অহোহ মচা সালমোন, নেতোফাদা লৈবা মাহরায়,
\v 29 নেতোফাদা লৈবা বানাগী মচা নিপা হেলেব, বেনজামিন মচাশিংদগী গিবিয়াদা লৈবা রীবায়গী মচা নিপা ইত্তায়;
\v 30 পিরাথোন্দা লৈবা বনায়া, গাশকী ঈশিং খোং মপান্দা লৈবা হিদ্দায়;
\v 31 আর্বাথী মচা অবি এলবোন, বারহূমী মচা আজমাভেৎ;
\v 32 শালবোন্দা লৈবা এলয়াখবা, যাশেনগী মচা নিপাশিংদগী যোনাথান;
\v 33 হরারদা লৈবা শাম্মাহ, হরারদা লৈবা শরারগী মচা নিপা অহীয়ম;
\v 34 মাকাদা লৈবা মীগী মচা নিপা অহসবৈগী মচা নিপা এলীফেলেৎ, গীলোদা লৈবা অহীথোফেলগী মচা নিপা এলীয়াম;
\v 35 কার্মেলদা লৈবা হেস্রো, আর্বী মচা পারায়;
\v 36 সোবাদা লৈবা নাথানগী মচা নিপা যিগাল, গাদ মচা বানী;
\v 37 অম্মোন মচা সেলেক, সেরূয়াগী মচা নিপা যোৱাবকী লানগী খূৎলাই পুবা মী বেরোৎ মচা নহরায়;
\v 38 যেথেরগী মচা ঈরা, যেথেরগী মচা গারেব;
\v 39 হেৎকী মচা ঊরিয়া; পূম্নমক্না কুন্থ্রাতরেৎনি~।
\c 24
\s1 দেবিদনা মীকোক থীবা
\r ১ইতি 21:1-8
\p
\v 1 অদুগা যেহোবাগী অশাউবা অদু অমুক হন্না ইস্রায়েলগী মথক্তা চাকখৎলকখি~। \f + \fr 24:1 \fk মহাক্না: \ft মসি সৈতান্দগী লাকপনি, অদুবু ঈশ্বরনা য়াবিরে হায়বা ১ ইতি ২১:১ য়েংউ~।\f*মহাক্না মখোয়গী মায়োক্তা ৱা হায়নবা দেবিদপু থৌজিনখি, <<চৎলু, ইস্রায়েল অমসুং যিহূদাগী মশীং থীয়ু~।>>
\v 2 অদুনা নিংথৌনা মহাক্কা লোয়নবা লান্মীশিংগী লাঞ্জিং পুরেন যোৱাবতা হায়খি, <<দান্দগীনা বের শেবা ফাওবদা লৈবা ইস্রায়েলগী শলাই পূম্নমক্তা হৌজিক চৎলু, অদুগা ঐনা মীশিংগী মশীং খঙনবা নখোয়না মীশিং অসি মশীং থীয়ু~।>>
\v 3 অদুগা যোৱাবনা নিংথৌদা হায়খি, <<হৌজিক্তি নহাক্কী ঈশ্বর যেহোবানা নহাক্কী মীশিং অসি হান্না লৈরম্বদগী শরূক চামা হাপচিনবিসনু, অদুগা ঐগী ইবুংঙো নিংথৌগী মিৎনা মদু উবিসনু~। অদুবু ঐগী ইবুংঙো নিংথৌনা মসি পাম্বিরিবা করিগীনো?>>
\v 4 অদুবু নিংথৌগী ৱানা যোৱাব অমসুং লান্মীগী লাঞ্জিংবশিংবু ঙমখি~। মরম অদুনা যোৱাব অমসুং লান্মীগী লাঞ্জিংবশিংনা ইস্রায়েলগী মীশিংগী মশীং থীননবা নিংথৌগী মাঙদগী চত্থোকখি~।
\p
\v 5 অদুগা মখোয়না যোর্দান তুরেন লান্থোক্তুনা অরোয়েরদা সহরগী য়েৎ থংবদা গাদকী তম্পাক ময়ায়দা অমসুং যাজেরলোমদা লানশঙ শাখি~।
\v 6 অদুদগী মখোয়না গিলিয়দ অমসুং তাহতীম হোদশীগী লৈবাক্তা লাকখি; অদুগা মখোয়না দান যান্দা অদুগা কোইরগা সীদোন্দা লাকখি~।
\v 7 অদুগা মখোয়না তূরগী লানবন্দা অমসুং হিব্বীগী মীশিংগী অমসুং কেনানগী মীশিংগী সহর পূম্নমক্তা লাকখি~। অদুগা মখোয়না যিহূদাগী খারোমদা বের শেবা ফাওবা চত্থোকখি~।
\v 8 মখোয়না লৈবাক অপূম্বা ফাওদুনা চৎখ্রগা মখোয়না যেরূশালেমদা থা মাপনগা নুমিৎ কুন্নিশুবদা লাকখি~।
\v 9 অদুদগী যোৱাবনা মীশিং অদুগী অপূনবা মশীং অদু নিংথৌদা পীখি~। অদুগা ইস্রায়েলদা থাঙহৈবা মথৌনা ফবা নিপা লাখ নিপান লৈরম্মী, অদুগা যিহূদাগী নিপাশিংনা লাখ মঙা ওইরম্মী~।
\s1 নুমিৎ হুম্নিগী অশি অনা
\r ১ইতি 21:1-17
\p
\v 10 অদুগা দেবিদনা মীশিং থীখ্রবা তুংদা মহাক্কী থম্মোই শোকখি~। দেবিদনা যেহোবাদা হায়খি, <<ঐনা তৌখ্রবা অসিদা ঐনা অচৌবা পাপ তৌখ্রে; হৌজিক, ঐনা নঙোন্দা নোঞ্জরি, হে যেহোবা, ননাইগী অয়োল অরান কোকপিয়ু, মরমদি ঐনা য়াম্না পঙনা তৌখ্রে~।>>
\v 11 দেবিদনা অয়ুক হৌগৎলকপদা, যেহোবাগী ৱা অদু দেবিদকী \f + \fr 24:11 \fk অউবা মী: \ft ৱা তাকথোকপা মী~।\f*অউবা মী, ঈশ্বরগী ৱা তাকথোকপা গাদতা লাক্তুনা হায়রকই,
\v 12 <<চত্তুনা দেবিদতা হায়য়ু, <যেহোবানা অসুম্না হায়, <<ঐনা নঙোন্দা মরম অহুম পীরি~। ঐনা নঙোন্দা তৌনবা নশাগীদমক মদুদগী অমা খন্দোকউ~।>> > >>
\v 13 মরম অদুনা গাদনা দেবিদতা লাক্লগা মঙোন্দা তমখি অমসুং মঙোন্দা হায়খি, <<নহাক্কী লৈবাক্তা নঙোন্দা চহী তরেৎ চাক্তাঙবা থোকহল্লুরা? নৎত্রগা নহাক্কী য়েক্নবশিংনা নহাকপু তান্নরিঙৈদা নহাক্না মখোয়গী মমাঙদা থা অহুম চেনহল্লুরা? নৎত্রগা নহাক্কী লৈবাক্তা নুমিৎ হুম্নি অশি অনা থোকহল্লুরা? ঐবু থারকপা মঙোন্দা করি পাউখুম পীগদগে হায়বা হৌজিক খনবিয়ু~।>>
\v 14 দেবিদনা গাদতা হায়খি, <<ঐ য়াম্না অৱাবা অমদা তারে~। হৌজিক ঐখোয় যেহোবাগী খূত্তা তারসি, মরমদি মহাক্কী চানবিবদি চাউই; মীগী খূত্তা ঐবু তাহনবিগনু~।>>
\p
\v 15 মরম অদুনা যেহোবানা ইস্রায়েলগী মথক্তা অয়ুক্তগীনা লেপখ্রবা মতম অদু ফাওবা অশি অনা থারকখি~। অদুগা দান্দগীনা বের শেবা ফাওবদা লৈবা মীশিংদগী নিপা লীশীং হুম্ফুতরা শিখি~।
\v 16 স্বর্গদূত অদুনা যেরূশালেম্বু মাঙহন্নবা মদুগী মথক্তা মখূৎ তিংথোক্লকপদা যেহোবানা ফত্তবা তৌবা অদুদগী নীঙঙম্মক্ত্রে অমসুং মীশিংবু মাঙহনবা স্বর্গদূত অদুদা হায়খি, <<য়ারে, হৌজিক নহাক্কী খূৎ লেপ্লো~।>> অদুদগী যেহোবাগী দূত অদুনা যিবূস্তা লৈবা মী অরৌনাগী মহৈ মরোং য়ৈথফম মনাক্তা লৈরম্মী~।
\v 17 দেবিদনা মীশিংবু য়ৈরিবা স্বর্গদূত অদু উবদা যেহোবাদা হায়জখি, <<য়েংবিয়ু, ঐনা পাপ তৌখ্রে; ঐনা ফত্তবা তৌখ্রে; অদুবু য়াউশিং অসিনদি, মখোয়না করি তৌখ্রবগে? ঐনা নঙোন্দা নোঞ্জরি, নহাক্কী খূৎ অদু ঐগী মায়োক্তা অমসুং ঐগী ইপাগী ইমুংগী মায়োক্তা লৈসনু~।>>
\s1 দেবিদনা ঈরাৎপা
\r ১ইতি 21:18-30
\p
\v 18 নুমিৎ অদুদা গাদনা দেবিদকী মনাক্তা লাক্তুনা মঙোন্দা হায়খি, <<হৌগত্তুনা যিবূস্তা লৈবা মী অরৌনাগী মহৈ মরোং য়ৈথফমদা যেহোবাগীদমক লাৎনপূং অমা শাউ~।>>
\v 19 অদুগা দেবিদনা গাদকী ৱা মতুং ইন্না যেহোবানা য়াথং পীখিবগুম্না চৎখৎখি~।
\v 20 অরৌনানা য়েংখিবদা নিংথৌ অমসুং মহাক্কী মনাইশিংনা মঙোল্লোমদা লাকপা অদু উরম্মী~। অরৌনানা থোকখিদুনা নিংথৌগী মাঙদা মমায় লৈপাক তানা খুরুমজরম্মী~।
\v 21 অরৌনানা হায়খি, <<ঐগী ইবুংঙো নিংথৌনা মহাক্কী মনাইগী মফমদা লেঙথবিরকপা করিগীনো?>> দেবিদনা হায়খি, <<অশি অনা অদু মীশিংদগী লৌথোকখিনবা নহাক্কী মহৈ মরোং য়ৈথফম অদু লৈদুনা যেহোবাগী মফমদা লাৎনপূং অমা শাবা লাকপনি~।>>
\v 22 অদুগা অরৌনানা দেবিদতা হায়খি, <<ঐগী ইবুংঙো নিংথৌনা নহাক্কীদমক্তা ফৈ হায়না খনবা অদু লৌদুনা কৎপিয়ু~। য়েংবিয়ু, মফম অসিদা মৈ থাদোকপগী কৎনপোৎকীদমক শল্লাবশিং, শীংগীদমক চৈরোঙশিং অমসুং শল্লাবগী পোৎপুশিং লৈ~।
\v 23 হে নিংথৌ, অরৌনানা পূম্নমক অসি নিংথৌদা পীজরি~।>> অরৌনানা নিংথৌদা হায়খি, <<নহাক্কী ঈশ্বর যেহোবানা নহাকপু য়াবিসনু~।>>
\v 24 নিংথৌনা অরৌনাদা হায়খি, <<নত্তে, অদুবু ঐনা শোয়দনা নঙোন্দগী মমল পীদুনা লৈগনি; ঐঙোন্দা মমল তিংদবা পোৎ অদুদি ঐনা ঐগী ঈশ্বর যেহোবাদা মৈ থাদোকপগী কৎনপোৎশিং ওইনা কৎলরোই~।>> অদুনা দেবিদনা মহৈ মরোং য়ৈথফম অমসুং শল্লাবশিং অদু লুপা শেকেল য়াঙ্খৈ পীদুনা লৈখি~।
\v 25 দেবিদনা মফম অদুদা যেহোবাগীদমক লাৎনপূং অমা শারগা মৈ থাদোকপগী কৎনপোৎশিং অমসুং ঈঙথবগী কৎনপোৎশিং কৎখি~। মরম অদুনা লৈবাক অদুগীদমক হায়জবা অদু যেহোবানা তাবিখি অমসুং শিগনবা লায়না অদু ইস্রায়েলদগী লৌথোকপিখি~।
