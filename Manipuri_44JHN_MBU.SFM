\id JHN 
\h যোহান 
\toc3 যোহ 
\toc2 যোহান 
\toc1 যোহান 
\mt1 যোহান 
\ili অইবা: যোহান 
\ili কনাদা ইবা: তাইবংপান অপূম্বা 
\ili ইবগী চহী: খৃষ্টাব্দ 85-90 
\ip পাখোনচৎপা যোহান্না লাইরিক অসি ইবনি~। লাইরিক অসিদা <<যীশুনা নুংশিবা সেবোক>> হায়না মহাক্না মশামকপু কৌজৈ (13:23-24)~। যীশু খৃষ্ট অসি ঈশ্বরনা শায়োল্লকপা ঈশ্বরগী মচা নিপা ওইনা যোহান্না উত্থোকই~। লাইরিক অসি ইবগী মরম, পন্দুপ 20:31 দা অসুম্না হায়রি, <<অদুবু যীশুদি ঈশ্বরগী মচা নিপা খৃষ্ট অদুনি হায়বা নখোয়না থাজনবা, অদুগা থাজদুনা নখোয়না মহাক্কী মিংদা হিংবা ফংনবা খূদমশিং অসি ইখ্রবনি~।>> মরু ওইবা ৱাহৈ <<থাজবা>> হায়বসি লাইরিক অসিদা 98 লক হন্না য়াওই~। মসিনা মী অমনা যীশু খৃষ্টবু চেৎনা অমদি তত্তনা থাজদুনা লৈনবা খঙহল্লি~। অফবা ৱাপাউগী লাইরিক অতৈশিংদা য়াওবা অদুবু লাইরিক অসিদা যোহান্না পল্লমদবা ৱারমশিংদি, যীশুগী পারী পুরী, যীশু পোকপা, বাপ্টাইজ লৌবা, থেমদোকপা, শকওং হোংবা, গেৎসেমানীদা অৱাবা খাঙবা, স্বর্গদা কাবা অমসুং অথোইবা য়াথং সেবোকশিংদা পীবা অসিনি~। অফবা ৱাপাউগী লাইরিক অসিদা যীশুগী পান্দমশিং য়াওদে, অদুবু অঙকপা খূদম তরেৎখক য়াওরি~। যীশুনা মীওইবা অমা ওইবগী অমসুং মপাগী মতিক মঙান অদু মচা নিপাদা ফোংদোকপগী হাকথেংনবা থৌদোক কয়া যোহান্না ইরম্মী~। 
\ip লাইরিক অসিগী অহৌবদা যোহান্না যীশু খৃষ্ট কনানো হায়বা মশক তাকই~। মহাক অসি অহৌবদগী ঈশ্বরগা লোয়নরকপা লোম্বা নাইদবা ৱাহৈ অদুনি অমসুং ঈশ্বরনি (1:1-2)~। যীশু অসি শেম্বিবা মপু ওইনা মহাক্না শক তাকই (1:3)~। যীশু খৃষ্টনা ঈশ্বর ওইবগী মওং ফোংদোক্নবা যোহান্না মিংথোন কয়ামরুম শিজিন্নৈ, <<ঈশ্বরগী য়াউ মচা>> (1:29), <<মশীহ>> (1:41), <<ঈশ্বরগী মচা নিপা>> অমসুং <ইস্রায়েলগী নিংথৌ>> (1:49), <<তাইবংপানগী কনবিবা মপু>> (4:42) অমসুং <<ইবুংঙো অমসুং...ঈশ্বর>> (20:28)~। মহাক তাইবংপান্দা খোঙদারক্ত্রিঙৈদগী হান্ননা ঈশ্বর ওইনা লৈ হায়বা উৎনবা, যীশুনা <<ঐনি>> হায়না শিজিন্নবা ৱাহৈ অসি যোহান্না ইরম্মী, (6:35; 8:12)~। যীশুনা মহাক অসি অরিবা ৱালেপ্নবগী যেহোবা অদুনি হায়না চুম্না ফোংদোকই (4:24, 25; 8:24)~। 
\ip যীশুনা মহাক্কী সেবোকশিংগী থৌগল তৌবা অদু যোহান্না ইরম্মী (13:1-17:26)~। মহাক্না শিরবা তুংদা অৱাবা থেংনগদবা অমসুং তুংদা তৌগদবা থবক্কীদমক থৌরাঙ তৌনবনি~। মহাক্না মখোয়গী মতেং পাংবিনবা থৱায় অশেংবা থাবিরক্কনি হায়না ৱাশকপি অমসুং মখোয়বু ঙাক-শেনবিনবা মপাদা হায়জবি~। যীশুনা শিবদগী হিঙ্গৎপগী ঙক্নীংঙাই ওইবা অমসুং অহাঙবা মোংফমগী মরম যোহান্না পী~। অদুগা যীশুনা হিঙ্গৎলবা তুংদা তোঙান তোঙানবা মীশিংদা উহনবিবা অদুসু যোহান্না ইরম্মী~। 
\ie 
\c 1 
\s1 ৱাহৈ অদুনা শায়োল্লকপা 
\p 
\v 1 \x + \xo 1:1 \xt যিশা 55:11; ফিলি 2:6; ১যোহ 1:2\x*অহৌবদা ৱাহৈ অদু লৈরম্মী, ৱাহৈ অদু ঈশ্বরগা লৈমিন্নরম্মী অমসুং ৱাহৈ অদু ঈশ্বর ওইরম্মী~। 
\v 2 \x + \xo 1:2 \xt মৈহৌ 1:1; ফোং 1:8\x*মহাক অসি অহানবদা ঈশ্বরগা লৈমিন্নরম্মী~। 
\p 
\v 3 \x + \xo 1:3 \xt ১কোরি 8:6; কোলো 1:16; হিব্রু 1:2\x*পোৎ পূম্নমক ইবুংঙো মহাক্কী মপান্না ওইরক্লে, অদুগা ওইরকখ্রবা অদু ইবুংঙো মহাক য়াওদনা করি অমতা ওইরক্তে~। 
\v 4 \x + \xo 1:4 \xt পাখো 3:15; হিব্রু 7:16; ১যোহ 1:1\x*মঙোন্দা হিংবা লৈরম্মী অমসুং হিংবা অদু মীশিংগী মঙান ওইরম্মী~। 
\v 5 \x + \xo 1:5 \xt ঈশৈ 18:28\x*মঙান অদুনা অমম্বদা ঙাল্লে অমসুং অমম্বা অদুনা মঙান অদুবু ঙমদে~। 
\p 
\v 6 \x + \xo 1:6 \xt মাত্থি 3:1\x*যোহান কৌবা ঈশ্বরদগী থারকপা মী অমা লৈরম্মী~। 
\v 7 মহাক্না মঙান অদুগী মরমদা সাক্ষী পীদুনা, মহাক্কী মপান্না পূম্নমক্না থাজননবা, মহাক্না সাক্ষী ওইনা লাক্লে~। 
\v 8 মহাক্তি মঙান অদু নত্তে, অদুবু মঙান অদুগী মরমদা সাক্ষী পীনবা লাকপনি~। 
\v 9 \x + \xo 1:9 \xt যিশা 49:6; ১যোহ 2:8\x*মী খুদিংমকপু ঙানহনবিবা তাইবংপান্দা লাকপা মঙান অদু অচুম্বা মঙান্নি~। 
\p 
\v 10 মহাক্তি তাইবংপান্দা লৈরম্মী, মহাক্কী মপান্না তাইবংপান অসি লৈরকখি, অদুবু তাইবংপানগী মীশিংনা মহাকপু খঙলমদে~। 
\v 11 \x + \xo 1:11 \xt যিশা 53:3\x*মহাক্না মশাগী ওইবা মফমদা লেঙলক্লে, অদুবু মশাগী ওইবা মীশিংনা মহাকপু লৌশিন্দে~। 
\v 12 \x + \xo 1:12 \xt রোম 8:14; এফি 5:1; ১যোহ 3:23\x*অদুবু মহাকপু লৌশিল্লবা মখোয় পূম্নমক্তা, হায়বদি মহাক্কী মিংদা থাজবা মখোয়দা ঈশ্বরগী মচাশিং ওইননবা মহাক্না মতিক পীবিরে~। 
\v 13 \x + \xo 1:13 \xt তীত 3:5; যাকো 1:18; ১পিত 1:23; ১যোহ 3:9\x*মখোয় অসি ঈদগীসু, হকচাংগী নীংবদগীসু, মীওইবগী নীংবদগীসু পোকখিবা নত্তে, অদুবু ঈশ্বরদগী পোকখিবনি~। 
\p 
\v 14 \x + \xo 1:14 \xt রোম 3:24; হিব্রু 2:14; ১যোহ 1:1-2\x*অদুগা ৱাহৈ অদুনা শায়োল্লক্তুনা ঐখোয়গী ইরক্তা লৈবিররে; অদুগা থৌজান অমসুং অচুম্বনা পিক থন্দুনা মপাদগী অমতা ঙায়বা মচাগী ওইবা মতিক মঙান, হায়বদি মহাক্কী মতিক মঙান অদু ঐখোয়না উজরে~। 
\p 
\v 15 \x + \xo 1:15 \xt মাত্থি 3:11\x*যোহান্না মহাক্কী মরমদা সাক্ষী পীদুনা লাউনা হায়রকই, << <ঐগী তুংদা লেঙবিরক্লিবা মহাক অসি ঐগী মাঙদা লৈরম্বা মরম্না ঐঙোন্দগী হেল্লী> হায়না ঐনা হায়খিবা অদু মহাক অসিনি~।>> 
\v 16 \x + \xo 1:16 \xt রোম 3:24; এফি 1:23; কোলো 1:19\x*ঐখোয় পূম্নমক্না মহাক্কী অথনবদগী থৌজানগী মথক্তা থৌজান ফংজরে~। 
\v 17 \x + \xo 1:17 \xt ২ৱা 32:46\x*মরমদি মৌশিগী মপান্না ৱায়েন য়াথং অদু পীরে, যীশু খৃষ্টগী মপান্না থৌজান অমসুং অচুম্বদু লাক্লে~। 
\v 18 \x + \xo 1:18 \xt কোলো 1:15; ১যোহ 4:9\x*অদুগা মী কনা অমতনা ঈশ্বরবু কৈদৌঙৈদসু উদ্রি; মপাগী মথাদা লৈবা অমতা ঙায়বা মচা নিপা অদুনা মহাকপু ফোংদোক্লে~। 
\s1 যোহান্না যীশুগী মরমদা সাক্ষী পীবা 
\p 
\v 19 \x + \xo 1:19 \xt মাত্থি 3:1\x*যিহূদিশিংনা যোহান্দা <<নহাক কনানো?>> হংনবা যেরূশালেমদগী পুরোহিৎশিং অমসুং লেবী মচাশিং থারকপা মতমদা, যোহান্না সাক্ষী পীখিবা অদু অসিনি~। 
\v 20 \x + \xo 1:20 \xt লূক 3:15-16\x*মহাক্না হায়দোকচরে, অদুগা য়াদবসু তৌদে; অদুবু <<ঐদি খৃষ্ট অদু নত্তে>> হায়না মহাক্না হায়দোকচরে~। 
\v 21 \x + \xo 1:21 \xt ২ৱা 18:15; মাত্থি 11:14\x*মদুদা মখোয়না মঙোন্দা হংখি, <<অদু ওইরবদি করিনো? নহাক এলিজারা?>> মদুদা মহাক্না খুমখি, <<ঐ নত্তে~।>> <<নহাক ৱা তাকথোকপা মী অদুরা?>> মহাক্না খুমখি, <<নত্তে~।>> 
\v 22 অদুদগী মখোয়না মঙোন্দা হংখি, <<ঐখোয়বু থারকপা মখোয়দা পাউখুম পীনবা নহাক কনানো? নহাক্না নশাগী মরমদা করি হায়বগে?>> 
\p 
\v 23 \x + \xo 1:23 \xt যিশা 40:3; মাত্থি 3:1\x*ৱা তাকথোকপা যিশাইয়ানা হায়খিবগুম্না যোহান্না হায়খি, 
\q1 <<ঐদি লমহাঙদা লাউরিবা অদুগী খোঞ্জেন্নি: 
\q1 <যেহোবাগী লম্বী অদু চুমহল্লু~।> >> 
\p 
\v 24 মখোয়দি ফরীশীশিংদগী থারকপনি~। 
\v 25 মখোয়না যোহান্দা হংখি, <<নহাক খৃষ্ট, এলিজা নৎত্রগা ৱা তাকথোকপা মী নৎত্রবদি নহাক্না করিগীদমক বাপ্টাইজ তৌরিবনো?>> 
\v 26 \x + \xo 1:26 \xt মার্ক 1:4\x*যোহান্না মখোয়দা খুমখি, <<ঐনা ঈশিংদা বাপ্টাইজ তৌই; অদুবু নখোয়না খঙদবা কনাগুম্বা অমা নখোয়গী নরক্তা লেপ্লি~। 
\v 27 \x + \xo 1:27 \xt মার্ক 1:7\x*ঐগী তুংদা লেঙলক্লিবা মহাক অদুদি ঐঙোন্দগী হেল্লী, ঐদি মহাক্কী \f + \fr 1:27 \fk সেন্দল: \ft শঊনগী মরি পানবনি~।\f*সেন্দল মরী থোকপা ইতিক চাদে~।>> 
\v 28 যোহান্না বাপ্টাইজ তৌবিবা মফম, যোর্দান ৱাংমদা বেথেনিয়াদা পূম্নমক অসি থোকখি~। 
\s1 পাপ পুবিবা ঈশ্বরগী য়াউ মচা 
\p 
\v 29 \x + \xo 1:29 \xt মৈহৌ 22:8; যিশা 53:7; ১পিত 1:19; ফোং 5:6\x*মথংগী নুমিত্তা যোহান্না মহাক্কী মনাক্তা যীশুনা লাকপা উদুনা হায়খি, <<য়েংউ, তাইবংপানগী পাপ পুবিবা ঈশ্বরগী য়াউ মচা! 
\v 30 <ঐগী তুংদা মী অমা লাক্লি; মহাক্না ঐঙোন্দগী হান্না লৈরম্বা মরম্না মহাক্না ঐঙোন্দগী হেল্লী> হায়না ঐনা হায়খিবা মহাক অদু অসিনি~। 
\v 31 ঐনা মহাকপু খঙলমদে; অদুবু মশামকপু ইস্রায়েলদা ফোংদোক্নবা ঐনা ঈশিংদা বাপ্টাইজ তৌবিদুনা লাক্লে~।>> 
\p 
\v 32 \x + \xo 1:32 \xt মাত্থি 3:16\x*যোহান্না সাক্ষী পীদুনা হায়, <<থৱায় অদুনা স্বর্গদগী লম খুনুগুম্না লেঙথরকপা ঐনা উরম্মী অমসুং থৱায় অদুনা মহাক্কী মথক্তা লৈরম্মী~। 
\v 33 \x + \xo 1:33 \xt মার্ক 1:4, 8\x*ঐনা মহাকপু খঙলমদে, অদুবু ঈশিংদা বাপ্টাইজ তৌনবা ঐবু থারকপা মহাক অদুনা ঐঙোন্দা হায়খি, <থৱায় অদুনা লেঙথরক্তুনা মী অমগী মথক্তা লৈরিবা নহাক্না উগনি~। থৱায় অশেংবদা বাপ্টাইজ তৌবিবা অদু মহাক অদুনি~।> 
\v 34 \x + \xo 1:34 \xt মাত্থি 4:3\x*মহাক ঈশ্বরগী মচা নিপানি হায়বা ঐনা উরে অমসুং সাক্ষী পীরে~।>> 
\s1 অহানবা সেবোকশিং কৌবা 
\r মাত্থি 4:18-22; মার্ক 1:16-20; লূক 5:1-11 
\p 
\v 35 \x + \xo 1:35 \xt মাত্থি 3:1\x*অমুক হন্না মথংগী নুমিত্তা যোহান্না মহাক্কী সেবোক অনীগা লোয়ননা লেপ্ত‌ুনা লৈরম্মী~। 
\v 36 মফম অদুদা চত্তুনা লৈরিবা যীশুবু মহাক্না উরদুনা হায়, <<য়েংউ, ঈশ্বরগী য়াউ মচা~।>> 
\v 37 সেবোক অনী অদুনা যোহান্না হায়বা তাদুনা যীশুগী মতুং ইল্লম্মী~। 
\v 38 \x + \xo 1:38 \xt মাত্থি 23:7\x*যীশুনা লৈথোক্লকপদা মখোয়না মহাক্কী মতুং ইল্লম্বা উরবদা, মহাক্না মখোয়দা হায়, <<নখোয়না করি থিরিবগে?>> মদুদা মখোয়না হায়খি, <<রবিব (রিববগী অর্থদি গুরু হায়বনি) নহাক কদায়দা লৈবগে?>> 
\v 39 মহাক্না মখোয়দা হায়, <<লাক্তুনা য়েংউ~।>> মখোয়না চত্তুনা মহাক্না লৈরিবা মফম অদু উরম্মী, অদুগা নুমিৎ অদু মহাক্কা লৈমিন্নরম্মী; মরমদি মদু \f + \fr 1:39 \fk পূং তরা: \ft নুংথিল পূং 4~।\f*পূং তরারোম তাবা মতম্নি~। 
\v 40 যোহান্না হায়বা তাদুনা যীশুগী তুং ইনখিবা অনী অদুগী মরক্তগী অমদি সিমোন পিতরগী মনাউ নিপা আন্দ্রিয়ুনি~। 
\v 41 মহাক্না অহানবদা ময়াম্বা সিমোনবু থেংনদুনা মঙোন্দা হায়, <<ঐখোয়না মশীহ ফংলে,>> মসিগী অর্থদি খৃষ্ট হায়বনি~। 
\v 42 \x + \xo 1:42 \xt মৈহৌ 17:5; মাত্থি 16:18\x*আন্দ্রিয়ুনা মহাকপু যীশুগী মনাক্তা পুরকখি~। যীশুনা মঙোন্দা য়েংদুনা হায়খি, <<নহাক যোনাগী মচা নিপা সিমোন্নি, নহাকপু কেফা কৌগনি,>> মসিগী অর্থদি নূঙ হায়বনি~। 
\p 
\v 43 \x + \xo 1:43 \xt মাত্থি 4:19; 10:3\x*মথংগী নুমিত্তা যীশুনা গালীলদা চৎনীংলম্মী, অদুগা ফিলিপ্পু ফংদুনা মঙোন্দা হায়, <<ঐগী ইতুং ইল্লকউ~।>> 
\v 44 \x + \xo 1:44 \xt মাত্থি 11:21\x*ফিলিপ অসি আন্দ্রিয়ু অমসুং পিতরগী সহর বেৎসাইদাদগী ওইরম্মী~। 
\v 45 \x + \xo 1:45 \xt মার্ক 1:24; লূক 3:23; 24:27\x*ফিলিপ্না নাথানিয়েলবু ফংদুনা মঙোন্দা হায়, <<মৌশিনা ৱায়েন য়াথংদা অমসুং ৱা তাকথোকপা মীশিংনা ইখিবা মহাক অদু ঐখোয়না ফংলে~। মহাক অদুদি যোসেফকী মচা নিপা নাজরেৎকী যীশুনি~।>> 
\v 46 নাথানিয়েলনা মঙোন্দা হায়, <<নাজরেৎতগী অফবা থোকপা ঙম্ব্রা?>> ফিলিপ্না মঙোন্দা হায়, <<লাক্তুনা য়েংউ~।>> 
\p 
\v 47 \x + \xo 1:47 \xt ঈশৈ 32:2; রোম 9:4, 6\x*যীশুনা মহাক্কী মনাক্তা নাথানিয়েল লাকপা উদুনা মহাক্কী মরমদা হায়, <<য়েংউ, তশেংনমক ইস্রায়েলগী মীনি, মঙোন্দা লৌনম তৌবা লৈতে~।>> 
\v 48 নাথানিয়েলনা মঙোন্দা হায়, <<নহাক্না ঐবু করম্না খঙবগে?>> যীশুনা মঙোন্দা খুমখি, <<ফিলিপ্না নহাকপু কৌদ্রিঙৈদা, নহাক্না হৈয়িৎ পাম্বী মখাদা লৈবা মতমদা ঐনা নহাকপু উরম্মী~।>> 
\v 49 \x + \xo 1:49 \xt মাত্থি 2:2; 4:3; 23:7\x*নাথানিয়েলনা মঙোন্দা খুমখি, <<রবিব, নহাক্তি ঈশ্বরগী মচা নিপানি; নহাক্তি ইস্রায়েলগী নিংথৌনি~।>> 
\v 50 যীশুনা মঙোন্দা খুমদুনা হায়খি, <<ঐনা নহাকপু হৈয়িৎ পাম্বীগী মখাদা উখি হায়বা মরম্না নহাক্না থাজরিব্রা? নহাক্না অসিদগী হেন্না চাউবা থবকশিং উগনি~।>> 
\v 51 \x + \xo 1:51 \xt মৈহৌ 28:12; মাত্থি 3:16; 8:20\x*মহাক্না নাথানিয়েলদা হায়, <<তশেংনমক ঐনা নখোয়দা হায়রি, মসিগী মতুংদা স্বর্গ হাংদোক্লবা অমসুং ঈশ্বরগী দূতশিংনা মীগী মচা নিপা অদুগী মথক্তা কূমথবা অমসুং কাখৎপা নখোয়না উগনি~।>> 
\c 2 
\s1 ঈশিংবু য়ু ওনহনবা 
\p 
\v 1 \x + \xo 2:1 \xt মাত্থি 12:46\x*হুম্নিশুবা নুমিত্তা গালীলগী কানা সহরদা লুহোংবা অমা থোক্লম্মী; মদুদা যীশুগী মমাসু য়াওরম্মী~। 
\v 2 অদুগা মখোয়না যীশু অমসুং মহাক্কী সেবোকশিংবুসু লুহোংবা অদু য়াওনবা কৌরম্মী~। 
\v 3 \f + \fr 2:3 \ft য়ু: অঙ্গুর মহীদগী শেম্বা ময়াই য়াম্না কাদবা মহী~।\f*য়ু লোইথোকখ্রবদা যীশুগী মমানা মঙোন্দা হায়, <<মখোয়গী য়ু লৈত্রে~।>> 
\v 4 \x + \xo 2:4 \xt মাত্থি 8:29; 26:18\x*যীশুনা মঙোন্দা হায়, <<নুপী, মদুগা ঐখোয়গা করি মরী লৈনবগে? ঐগী মতম লাক্ত্রি~।>> 
\v 5 \x + \xo 2:5 \xt মৈহৌ 41:55\x*মহাক্কী মমানা মনাইশিং অদুদা হায়, <<মহাক্না নখোয়দা হায়বা খুদিংমক তৌ~।>> 
\v 6 \x + \xo 2:6 \xt মার্ক 7:3-4\x*যিহূদিশিংগী মশা শেংহন্নবগী চৎনবী মতুং ইন্না মফম অদুদা ঈশিং হাপ্নবা নূঙগী খরুং তরুক লৈরম্মী~। মদু অমমমদা ঈশিং লিটর মরিফু নৎত্রগা চামরোম চল্লম্মী~। 
\p 
\v 7 যীশুনা মখোয়দা হায়, <<খরুংশিং অদু ঈশিং থনহল্লু~।>> মদুদা মখোয়না খরুংশিং অদু মমায় ফাওবা থনহনখি~। 
\v 8 অদুদগী মহাক্না মখোয়দা হায়, <<হৌজিক মদুদগী খরা কল্লগা চাকখাঙবগী সেবারি মকোক অদুদা পুখো~।>> অদুগা মখোয়না মদু পুখ্রে~। 
\v 9 চাকখাঙবগী সেবারি মকোক অদুনা য়ু ওল্লবা ঈশিং অদু মহাউ তংলম্মী, অদুগা মদু কদায়দগী পুরকপনো হায়বা মহাক্না খঙলমদে, অদুবু ঈশিং অদু কল্লকপা মনাইশিং অদুনা খঙলম্মী, অদুদগী চাকখাঙবগী মপু অদুনা বর অদু কৌরম্মী~। 
\v 10 অদুগা মহাক্না মঙোন্দা হায়, <<মী খুদিংনা অহানবদা অফবা য়ু পীথক্নৈ; অদুদগী মীশিংনা মরাং কায়না থক্লবা তুংদা মখোয়না খরা হন্থবা য়ু পীথকই; অদুবু হৌজিক ফাওবা নহাক্না অফবা য়ু খাক্তুনা থম্লি~।>> 
\v 11 \x + \xo 2:11 \xt খোঙ 14:31; মাত্থি 12:38\x*যীশুনা খূদমশিংগী অহানবা অসি গালীলগী কানাদা পাঙথোক্তুনা মহাক্কী মতিক মঙান ফোংদোক্লম্মী; মদুদা মহাক্কী সেবোকশিংনা মহাকপু থাজখি~। 
\s1 নীংনশঙ শেংদোকপা 
\r মাত্থি 21:12-13; মার্ক 11:15-17; লূক 19:45-46 
\p 
\v 12 \x + \xo 2:12 \xt মাত্থি 4:13; 12:46\x*মসিগী মতুংদা মহাক্না কপরনাউমদা মহাক্কী মমা, মনাউশিং অমসুং সেবোকশিংগা চৎলম্মী~। মখোয়না মফম অদুদা নুমিৎ কুইনা লৈরমদে~। 
\v 13 \x + \xo 2:13 \xt ২ৱা 16:1-6; লূক 2:41\x*যিহূদিশিংগী লান্থোকপিবগী চাকখাঙবগী মতম নকশিল্লক্লম্মী, অদুনা যীশুনা যেরূশালেমদা চৎখি, 
\v 14 \x + \xo 2:14 \xt লেবী 1:14; ২ৱা 14:25-26\x*অদুগা নীংনশঙদা শল্লাবা, য়াউ, খুনু য়োল্লিবশিং অমসুং মফম অদুদা ফম্লিবা শেন কায়বশিং অদু ফংলে~। 
\v 15 মদুদা মহাক্না থৌরীনা শাজৈ শেম্লগা মখোয় পূম্নমকপু নীংনশঙদগী, য়াউ অমসুং শল্লাবশিংসু তান্থোক্লে; মহাক্না শেন কায়বশিংগী শেঞ্জোই অদু হৈদোক্লে অমসুং টেবল অদু মথক মখা ওন্থোক্লে~। 
\v 16 \x + \xo 2:16 \xt লূক 2:49\x*অদুগা মহাক্না খুনু য়োনবশিং অদুদা হায়খি, <<পোৎশিং অসি মফম অসিদগী লৌথোকখ্রো; ঐগী ইপাগী য়ূম অসি ললোনফমগী য়ূম ওইহনগনু~।>> 
\v 17 \x + \xo 2:17 \xt ঈশৈ 69:9\x*<<নহাক্কী য়ূমগীদমক থৱায় য়াওবনা ঐবু চাথোক্লে>> হায়না ইখিবা অদু মহাক্কী সেবোকশিংনা নীংশিংলম্মী~। 
\v 18 \x + \xo 2:18 \xt মাত্থি 12:38\x*মরম অদুনা যিহূদিশিংনা মঙোন্দা হায়খি, <<নহাক্না পূম্নমক অসি তৌরে, অদুবু ঐখোয়দা করি খূদম উৎলবগে?>> 
\v 19 \x + \xo 2:19 \xt মাত্থি 16:21; মার্ক 14:58; পাখো 6:14\x*যীশুনা মখোয়দা খুমখি, <<অশেংবা মফম অসি মাঙহল্লু, অদুগা নুমিৎ হুম্নিগী মনুংদা ঐনা মদু শাগৎকনি~।>> 
\v 20 অদুদগী যিহূদিশিংনা হায়খি, <<অশেংবা মফম অসি শাবদা চহী নিফুতরুক চঙই, অদুগা নহাক্না মদু নুমিৎ হুম্নিদা শাগৎকদ্রা?>> 
\v 21 \x + \xo 2:21 \xt ১কোরি 6:19\x*অদুবু মহাক্না অশেংবা মফম ওইবা মহাক্কী হকচাংগী মরমদা হায়বনি~। 
\v 22 \x + \xo 2:22 \xt ঈশৈ 16:10; লূক 24:5, 8\x*মরম অদুনা মহাকপু অশিবশিংগী মরক্তগী হিঙ্গৎহনবা মতমদা, মহাক্না মসি মখোয়দা হায়খি হায়বা মহাক্কী সেবোকশিংনা নীংশিংলকখি~। মদুদা মখোয়না শাস্ত্র অমসুং যীশুনা হায়খিবা ৱাশিং অদু থাজরম্মী~। 
\p 
\v 23 লান্থোকপিবগী চাকখাঙবদা, চাকখাঙবগী মতমদা মহাক্না যেরূশালেমদা লৈরিঙৈদা, মহাক্না তৌবা খূদমশিং অসি মখোয়না উবদা, মী কয়ানা মহাক্কী মিংদা থাজরম্মী~। 
\v 24 অদুবু যীশুনা মশামকপু মখোয়দা শিন্নরমদে, মরমদি মী পূম্নমকপু মহাক্না খঙই, 
\v 25 \x + \xo 2:25 \xt ২ৱা 31:21; ১নিং 8:39; যিশা 11:3; মাত্থি 9:4\x*অদুগা মঙোন্দা কনাগুম্বা মী অমনা মী অমগী মরমদা সাক্ষী পীবগী কান্নবা লৈতে, মরমদি মহাক মশামক্না মীগী নুংদা লৈবা অদু খঙলম্মী~। 
\c 3 
\s1 যীশুনা নিকোদিম্বু তম্বিবা 
\p 
\v 1 \x + \xo 3:1 \xt লূক 23:13\x*ফরীশীশিংগী মরক্তগী নিকোদিম কৌবা, যিহূদিশিংগী লুচিংবা মী অমা লৈরম্মী~। 
\v 2 \x + \xo 3:2 \xt মাত্থি 23:7; পাখো 2:22\x*নিপা অসিনা অহিংদা যীশুগী মনাক্তা লাক্তুনা মঙোন্দা হায়খি, <<\f + \fr 3:2 \fk রব্বি: \ft অর্থদি <<ঐগী মপু>> নৎত্রগা <<ওঝা~।>> ধর্ম্মগী ওঝা~।\f*রবিব, নহাক্তি ঈশ্বরদগী লেঙবিরকপা গুরু অমনি হায়বা ঐখোয়না খঙই; মরমদি ঈশ্বরনা মহাক্কা লোয়নবিদ্রবদি কনা অমতনা নহাক্না তৌবা খূদম অসি তৌবা ঙমদে~।>> 
\v 3 \x + \xo 3:3 \xt মাত্থি 3:2\x*যীশুনা মঙোন্দা হায়খি, <<তশেংনমক ঐনা নঙোন্দা হায়রি, কনাগুম্বা মী অমনা নৌনা পোক্ত্রবদি, মহাক্না ঈশ্বরগী নিংথৌ লৈবাক অদু উবা ঙমদে~।>> 
\v 4 নিকোদিম্না মঙোন্দা হায়খি, <<মী অমনা অহন ওইরবদা মহাক্না করম্না পোকপা ঙমগদগে?>> মহাক্না মমাগী পূকনুংদা অনীরকশুবা ওইনা চঙদুনা পোকপা ঙম্ব্রা?>> 
\v 5 \x + \xo 3:5 \xt পাখো 22:16; তীত 3:5\x*যীশুনা খুমখি, <<তশেংনমক ঐনা নঙোন্দা হায়রি, মী অমনা ঈশিং অমসুং থৱায়দগী পোক্ত্রবদি, মহাক্না ঈশ্বরগী নিংথৌ লৈবাক্তা চঙবা ঙমদে~। 
\v 6 \x + \xo 3:6 \xt ১কোরি 15:50\x*হকচাংদগী পোক্লবা অদু হকচাংনি; থৱায়দগী পোক্লবা অদু থৱায়নি~। 
\v 7 নহাক্না নৌনা পোক্কদবনি> হায়না ঐনা হায়বসিদা ঙক্কনু~। 
\v 8 \x + \xo 3:8 \xt ১কোরি 2:14-16\x*নুংশিৎনা শিৎনীংবা মফমদা শিৎলি, নহাক্না মদুগী মখোন তায়, অদুবু মদু কদায়দগী লাকপনো অমসুং কদোমদা চৎলি হায়বা নহাক্না খঙদে; থৱায়দগী পোক্লবা অদুসু অদুগুম্বনি~।>> 
\v 9 নিকোদিম্না মঙোন্দা খুমখি, <<হায়রিবশিং অসি করম্না ওইবা ঙমগনি?>> 
\v 10 \x + \xo 3:10 \xt লূক 2:46\x*যীশুনা মঙোন্দা খুমখি, <<নহাক্না ইস্রায়েলগী গুরু ওইরগা হায়রিবা হীরমশিং অসি খঙদব্রা? 
\v 11 তশেংনমক ঐনা নঙোন্দা হায়রি, ঐখোয়না খঙবা অদু ঐখোয়না ঙাঙই, অদুগা ঐখোয়না উরবা অদুগী মরমদা ঐখোয়না সাক্ষী পী~। অদুবু ঐখোয়গী সাক্ষী অদু নখোয়না লৌদে~। 
\v 12 তাইবংপানগী ওইবা হীরমশিং ঐনা নখোয়দা হায়বদা নখোয়না থাজদে, ঐনা স্বর্গগী ওইবা হীরমশিং নখোয়দা হায়রবদি, নখোয়না করম্না থাজগনি? 
\v 13 \x + \xo 3:13 \xt পাউ 30:4; মাত্থি 8:20; পাখো 2:34; এফি 4:8-10; হিব্রু 4:14\x*স্বর্গদগী কূমথরকপা মীগী মচা নিপা মহাক নত্তনা কনা অমতনা স্বর্গদা কাদ্রি~। 
\p 
\v 14 \x + \xo 3:14 \xt মশীং 21:8-9\x*<<মৌশিনা লমহাঙদা লিন অদুবু থাঙ্গৎপা অদুগুম্না মীগী মচা নিপাবুসু থাঙ্গৎপা তারে, 
\v 15 \x + \xo 3:15 \xt মৈহৌ 15:6; মশীং 14:11; মাত্থি 27:42; মার্ক 1:15; পাখো 13:39; রোম 3:22; ১যোহ 5:1, 5, 10\x*মদু মহাকপু থাজবা মী খুদিংমক্না মাঙদদুনা লোম্বা নাইদবা হিংবা ফংনবনি~। 
\p 
\v 16 \x + \xo 3:16 \xt মৈহৌ 22:12; যিশা 9:6; রোম 5:8; 8:32; এফি 2:4; ১যোহ 4:9\x*<<মরমদি ঈশ্বরনা তাইবংপানবু অসুম্না নুংশিবিরে, হায়বদি মহাক্কী অমতা ঙায়বা মচা নিপা অদুবু পীবিরে, অদুনা মহাকপু থাজবা মী খুদিংনা মাঙদদুনা লোম্বা নাইদবা হিংবা ফংনবনি~। 
\v 17 \x + \xo 3:17 \xt যিশা 53:11; মাত্থি 1:21; লূক 2:11; রোম 1:14; ১তীমো 1:15; ১যোহ 2:2\x*মরমদি তাইবংপানবু ৱায়েন্নবা ঈশ্বরনা মচা নিপা অদুবু থারকপা নত্তে, অদুবু মহাক্কী মপান্না তাইবংপানবু কনবিনবনি~। 
\v 18 \x + \xo 3:18 \xt ১যোহ 4:9\x*মহাকপু থাজবা মী অদুবু ৱায়েন তৌবিদে, অদুবু থাজদবা মী অদুদি ৱায়েনখ্রবনি, মরমদি মহাক্না ঈশ্বরগী অমতা ঙায়বা মচা নিপা অদুগী মিংদা থাজখিদে~। 
\v 19 \x + \xo 3:19 \xt ঈশৈ 52:3\x*ৱায়েন অদুদি অসিনি, মঙান অদু তাইবংপান্দা লাক্লে, অদুবু মখোয়গী থবক অদু ফত্তবা মরম্না মীশিংনা মঙান্দগী অমম্বনা হেন্না পাম্লে~। 
\v 20 \x + \xo 3:20 \xt এফি 5:11, 13\x*ফত্তবা থবক তৌরিবা মী খুদিংমক্না মঙান অদুবু পামদে, অদুগা মহাক্না মহাক্কী থবকশিং ফোংদোক্কনি হায়দুনা মঙান্দা লাক্তে, 
\v 21 অদুবু অচুম্বা তৌরিবা মী অদুনা মহাক্না তৌরিবা থবক অদু ঈশ্বরদা তৌরিবনি হায়বা উননবা মঙান্দা লাকই~।>> 
\s1 যোহান্না যীশুগী মরমদা অমুক হন্না সাক্ষী পীবা 
\p 
\v 22 হায়রিবশিং অসিগী তুংদা যীশু অমসুং মহাক্কী সেবোকশিংনা যুদিয়াগী লমদা চৎলম্মী, অদুগা মফম অদুদা মহাক্না মখোয়গা লোয়ননা লৈমিন্নদুনা বাপ্টাইজ তৌবিরম্মী~। 
\p 
\v 23 \x + \xo 3:23 \xt মাত্থি 3:1\x*মফম অদুদা ঈশিং য়াম্না লৈবা মরম্না যোহান্নসু সালিমগী মনাক্তা লৈবা ঐনোন্দা বাপ্টাইজ তৌবিরম্মী; মখোয়না মফম অদুদা লাক্লগা বাপ্টাইজ লৌরম্মী~। 
\v 24 \x + \xo 3:24 \xt মাত্থি 4:12\x*মরমদি মতম অদুদা হেরোদনা যোহানবু কৈশুমশঙদা থম্লমদ্রি~। 
\p 
\v 25 যোহানগী সেবোকশিংগা যিহূদি অমগা শেংদোকপগী মতাংদা য়েৎনরম্মী~। 
\v 26 \x + \xo 3:26 \xt মাত্থি 23:7\x*মখোয়না যোহানগী মনাক্তা লাক্তুনা মঙোন্দা হায়খি, <<রব্বি, নহাক্কা যোর্দান তুরেনগী ৱাংমদা লৈমিন্নরম্বা, নহাক্না মহাক্কী মরমদা সাক্ষী পীখ্রবা মী অদু বাপ্টাইজ তৌদুনা লৈরি, মী পূম্নমক্না মহাক্কী মনাক্তা চৎলি~।>> 
\v 27 যোহান্না খুমখি, <<ঈশ্বরনা স্বর্গদগী মী অমদা পীবিবা নৎত্রবদি মহাক্না করিসু ফংবা ঙম্লোই~। 
\v 28 <ঐদি খৃষ্ট অদু নত্তে,> অদুবু <মহাক্কী মাঙ থানা ঐবু থারক্লে> হায়দুনা ঐনা হায়খিবা অদুদা নখোয় নশামক্না ঐগী সাক্ষী ওইরিবনি~। 
\v 29 \x + \xo 3:29 \xt মাত্থি 9:15; ফিলি 2:2; ১যোহ 1:4\x*কন্যা ফংবা মহাক অদু বরনি; লেপ্ত‌ুনা মহাক্কী ৱা তারিবা বরগী মরূপ অদুনা বরগী খোঞ্জেন তাবগী মরম্না য়াম্না হরাউজৈ; মরম অদুনা ঐগী হরাউবা অসিসু মপূঙ ফারে~। 
\v 30 মহাক্তি চাউখৎপা তাই, অদুবু ঐদি হন্থবা তাই~। 
\p 
\v 31 \x + \xo 3:31 \xt ১যোহ 4:5\x*<<মথক্লোমদগী লাকপা মহাক অদুনা পূম্নমক্কী মথক্তা লৈ; তাইবংপান্দগী লাকপা মহাক অদু তাইবংপান্দগীনি, অদুগা তাইবংপানগী ওইবা অদু ঙাঙই; স্বর্গদগী লাকপা মহাক অদুনা পূম্নমক্কী মথক্তা লৈ~। 
\v 32 মহাক্না উখ্রবা অমসুং তাখ্রবা অদুগী মরমদা মহাক্না সাক্ষী পী; অদুবু মী কনা অমতনা মহাক্কী সাক্ষী অদু লৌবিদে~। 
\v 33 মহাক্কী সাক্ষী লৌখ্রবা মহাক অদুনা ঈশ্বরদি অচুম্বনি হায়না মহাক্কী চূম নম্লে~। 
\v 34 \x + \xo 3:34 \xt যিশা 42:1; মাত্থি 12:18; লূক 4:18; পাখো 10:38\x*ঈশ্বরনা থারকপা মহাক অদুনা ঈশ্বরগী ৱা ঙাঙই, মরমদি ঈশ্বরনা থৱায় অদুবু চাং তমদুনা পীদে~। 
\v 35 \x + \xo 3:35 \xt মাত্থি 28:18\x*মপা অদুনা মচা নিপা অদুবু নুংশি, অদুগা মহাক্কী মখূত্তা পূম্নমক শিন্নরে~। 
\v 36 মচা নিপা অদুবু থাজবা মী অদুনা লোম্বা নাইদবা হিংবা ফংলে; অদুগা মচা নিপা অদুবু থাজদবা মী অদুনা হিংবা উরোই, অদুবু ঈশ্বরগী অশাউবা মহাক্কী মথক্তা লৈ~।>> 
\c 4 
\s1 যীশু অমসুং সমরিয়াগী নুপী 
\p 
\v 1 যীশুনা যোহান্দগী হেন্না সেবোক শেমদুনা মখোয়বু বাপ্টাইজ তৌবিখিবা অসি ফরীশীশিংনা তাখ্রে হায়বা মহাক্না খঙবদা 
\v 2 (অদুবু যীশু মশামক্না বাপ্টাইজ তৌখিদে, অদুবু মহাক্কী সেবোকশিংনা বাপ্টাইজ তৌখিবনি), 
\v 3 \x + \xo 4:3 \xt লূক 7:13\x*মহাক্না যুদিয়া থাদোক্তুনা অমুক হন্না গালীলদা চৎলম্মী~। 
\v 4 \x + \xo 4:4 \xt মাত্থি 10:5\x*অদুগা মহাক্না সমরিয়াগী লম ফাওদুনা চৎপা তাখি~। 
\v 5 \x + \xo 4:5 \xt মৈহৌ 33:19; যোশূ 24:32\x*মরম অদুনা মহাক্না সমরিয়াগী সাইকর কৌবা সহর অদুদা লাক্লে~। মসি যাকোবনা মহাক্কী মচা নিপা যোসেফতা পীখিবা লম মচেৎ অদুগী মনাক্তনি~। 
\v 6 যাকোবকী গুহা অদু মফম অদুদা লৈরম্মী~। যীশুনা লম চৎপদগী ৱারদুনা গুহা অদুগী ময়াদা ফমথরম্মী; মদু \f + \fr 4:6 \fk পূং তরুক: \ft নুমিৎয়ুংলমদাই~।\f*পূং তরুকশুবা অদুৱাইনি~। 
\v 7 \x + \xo 4:7 \xt মৈহৌ 24:17; ১নিং 17:10\x*মফম অদুদা সমরিয়াগী নুপী অমনা ঈশিং শোকপা লাক্লম্মী~। যীশুনা মঙোন্দা হায়, <<ঐঙোন্দা থক্নবা ঈশিং পীয়ু~।>> 
\v 8 মরমদি মহাক্কী সেবোকশিংদি সহরদা অচা অথক লৈবা চত্থোকখিরম্মী~। 
\v 9 \x + \xo 4:9 \xt মাত্থি 10:5\x*মদুদা সমরিয়াগী নুপী অদুনা মঙোন্দা হায়খি, <<নহাক্তি যিহূদি অমা ওইরগা সমরিয়াগী নুপী ঐঙোন্দা করম্না নহাক্না থক্নবা ঈশিং নিরিবনো?>> মরমদি যিহূদিশিংনা সমরিয়া মচাশিংগা শোক্ন পন্নরমদে~। 
\v 10 \x + \xo 4:10 \xt যিশা 44:3; যিরে 2:13; জেকা 14:8; ফোং 7:17\x*যীশুনা মঙোন্দা খুমখি, <<ঈশ্বরগী খূদোন অমসুং <ঐঙোন্দা থক্নবা ঈশিং পীয়ু> হায়না নঙোন্দা নিরিবা মহাক কনানো হায়বা নহাক্না খঙলম্লবদি, নহাক্না মঙোন্দা নিজরমগদবনি, অদুগা মহাক্না নঙোন্দা অহিংবা ঈশিং পীরমগদবনি~।>> 
\v 11 নুপী অদুনা মঙোন্দা হায়, <<ইবুংঙো, নহাক্কী ঈশিং শোক্নবা করিসু লৈতে, অদুগা গুহা অসিসু লুই; নহাক্না অহিংবা ঈশিং অসি কদায়দগী ফংলিবনো? 
\v 12 গুহা অসি ঐখোয়দা পীরম্বা ঐখোয়গী ইপা যাকোবতগী নহাক্না হেন্না চাউব্রা? মহাক, মহাক্কী মচাশিং অমসুং মহাক্কী শা শন্না মসিদগী ঈশিং থকখি~।>> 
\v 13 যীশুনা মঙোন্দা খুমখি, <<ঈশিং অসি থকপা মী খুদিংনা অমুক হন্না খৌরাংগনি; 
\v 14 \x + \xo 4:14 \xt যিশা 12:3; মাত্থি 25:46\x*অদুবু ঐনা মঙোন্দা পীগদৌরিবা ঈশিং অসি থকপা মী খুদিংনা কৈদৌঙৈদসু খৌরাংলরোই, অদুবু ঐনা মঙোন্দা পীগদবা ঈশিং অদু মঙোন্দা লোম্বা নাইদবা হিংবা ফাওবা থোক্লকপা ঈশিংগী ঈফুৎ ওইরক্কনি~।>> 
\v 15 নুপী অদুনা মঙোন্দা হায়, <<ইবুংঙো, ঐনা খৌরাংদনবা অমসুং মফম অসিদা লাক্তুনা ঈশিং শোক্তনবা ঈশিং অদু ঐঙোন্দা পীবিয়ু~।>> 
\p 
\v 16 যীশুনা মঙোন্দা হায়, <<চৎলু, নহাক্কী নপুরোইবা কৌরকউ, অদুগা মফম অসিদা লাকউ~।>> 
\v 17 নুপী অদুনা খুমখি, <<ঐগী ইপুরোইবা লৈজদে~।>> যীশুনা মঙোন্দা হায়খি, << <ঐগী ইপুরোইবা লৈজদে> হায়না নহাক্না চুম্না হায়রে~। 
\v 18 মরমদি নহাক্কী নপুরোইবা মঙা লৈরম্মী, অদুগা হৌজিক লৈরিবা নহাক্কী নিপা অদু নহাক্কী নপুরোইবা নত্তে~। নহাক্না মসি চুম্না হায়রে~।>> 
\v 19 \x + \xo 4:19 \xt মাত্থি 21:11\x*নুপী অদুনা মঙোন্দা হায়, <<ইবুংঙো, নহাক ৱা তাকথোকপা মী অমনি হায়বা ঐ খঙই~। 
\v 20 \x + \xo 4:20 \xt ২ৱা 11:29; যোশূ 8:33; লূক 9:53\x*ঐখোয়গী ইপা ইপুশিংনা চীং অসিদা খুরুম্মী, অদুবু নখোয়না হায়, মীশিংনা ঈশ্বরবু খুরুমগদবা মফম অদুদি যেরূশালেম্না~।>> 
\v 21 \x + \xo 4:21 \xt মালা 1:11; ১তীমো 2:8\x*যীশুনা মঙোন্দা হায়, <<নুপী, ঐবু থাজৌ, নখোয়না মপা অদুবু যেরূশালেমদসু, চীং অসিদসু, খুরুম্লোইদবা মতম লাক্লি~। 
\v 22 \x + \xo 4:22 \xt ২নিং 17:28-41; যিশা 2:3; রোম 3:1-2\x*নখোয়না খুরুম্লিবা অদুবু নখোয়না খঙদে~। ঐখোয়না খঙবা অদু ঐখোয়না খুরুম্মী, মরমদি অরান খুবম অসি যিহূদিশিংদগীনি~। 
\v 23 \x + \xo 4:23 \xt ফিলি 3:3\x*পূংফম অমা লাক্লি, অদুগা মদু হৌজিক ওইরি, অচুম্বা খুরুম্বশিংনা মপা অদুবু থৱায়দা অমসুং অচুম্বদা খুরুমজগনি~। মরমদি মহাকপু খুরুম্নবা মপা অদুনা অসিগুম্বা মীশিংবু থিরি~। 
\v 24 \x + \xo 4:24 \xt ফিলি 3:3\x*ঈশ্বরদি থৱায়নি অমসুং মহাকপু খুরুম্বশিংনা মহাকপু থৱায়দা অমসুং অচুম্বদা খুরুমগদবনি~।>> 
\v 25 \x + \xo 4:25 \xt মাত্থি 1:16\x*নুপী অদুনা মঙোন্দা হায়, খৃষ্ট কৌবা <<মশীহ লেঙলক্কনি>> হায়বা ঐনা খঙই; মহাক্না লেঙলকপা মতমদা, মহাক্না ঐখোয়দা মরম পূম্নমক হায়গনি~।>> 
\v 26 যীশুনা মঙোন্দা হায়, <<নঙোন্দা ৱা ঙাঙলিবা ঐ অসি মহাক অদুনি~।>> 
\p 
\v 27 মতম অদুমক্তদা মহাক্কী সেবোকশিং লাক্লম্মী~। মহাক্না নুপী অমগা ৱা ঙাঙনদুনা লৈরম্বা অদুদা মখোয়না ঙক্লম্মী~। অদুবু <<নহাক্না করি পাম্বগে?>> নৎত্রগা <<নহাক্না নুপী অমগা ৱা ঙাঙনদুনা লৈরিবা করিগীনো?>> হায়না কনা অমতনা হংলমদে~। 
\v 28 নুপী অদুনা মহাক্কী ঈশিং পুন অদু থনম্লগা সহরদা চত্তুনা মহাক্না মীশিংদা হায়, 
\v 29 \x + \xo 4:29 \xt মাত্থি 12:23\x*<<লাকউ, ঐনা তৌখিবা পূম্নমক ঐঙোন্দা হায়বা মী অসি য়েংউ~। মসি খৃষ্ট অদু ওইরোইদ্রা?>> 
\v 30 মদুদা মখোয়না সহরদগী থোক্লক্তুনা মহাক্কী মনাক্তা লাক্লম্মী~। 
\p 
\v 31 \x + \xo 4:31 \xt মাত্থি 23:7\x*অদুবু চৈরক অসিদা মহাক্কী সেবোকশিংনা মঙোন্দা হায়জখি, <<\f + \fr 4:31 \fk রব্বি: \ft অর্থদি <<ঐগী মপু>> নৎত্রগা <<ওঝা~।>> ধর্ম্মগী ওঝা~।\f*রব্বি, লূক হাবিয়ু~।>> 
\v 32 \x + \xo 4:32 \xt যোব 23:12; মাত্থি 4:4\x*অদুবু মহাক্না মখোয়দা হায়খি, <<নখোয়না খঙদবা চাননবা ঐগী চিঞ্জাক লৈ~।>> 
\v 33 মরম অদুনা মহাক্কী সেবোকশিংনা অমগা অমগা হায়নরম্মী, <<কনাগুম্বনা মহাক্কীদমক চাননবা পুরকখিব্রা?>> 
\v 34 \x + \xo 4:34 \xt মাত্থি 26:39\x*যীশুনা মখোয়দা হায়, <<ঐগী চিঞ্জাক্তি ঐবু থারকপা মহাক্কী নীংবা তৌবা অমসুং মহাক্কী থবক লোইবা অসিনি~। 
\v 35 \x + \xo 4:35 \xt মাত্থি 9:37; লূক 10:2\x*<থা মরি লৈরগা লৌরোক থা লাক্কনি> হায়না নখোয়না হায়নদ্রা? য়েংউ, ঐনা নখোয়দা হায়রি, নমিৎ থাঙ্গত্তুনা লৌবুক্তা য়েংউ, লোক্নবা মহৈ পূম্নমক খোইঙাঙ শারে~। 
\v 36 \x + \xo 4:36 \xt মাত্থি 25:46; রোম 1:13\x*মরূ হুনবা মীগা অখাওবা মীগা পূন্না হরাউমিন্ননবা অখাওবা মহাক অদুনা অশূমন ফংই অমসুং লোম্বা নাইদবা হিংনবগী মহৈ খোমজিল্লি~। 
\v 37 \x + \xo 4:37 \xt যোব 31:8; মীকা 6:15\x*মরমদি অসিদা <মী অমনা মরূ হুল্লি, অদুগা অতোপ্পা অমনা খাওই> হায়নবসি অচুম্বনি~। 
\v 38 নখোয়না নোমখিদবা অদুদগী খাওনবা ঐনা নখোয়বু থারে, অতোপ্পা মীনা নোমই, অদুগা মখোয়গী নোম্বা অদুনা নখোয়দা কান্নহল্লে~।>> 
\p 
\v 39 <<ঐনা তৌখিবা পূম্নমক মহাক্না ঐঙোন্দা হায়>> হায়না নুপী অদুনা সাক্ষী পীদুনা হায়খিবা মরম্না সহর অদুদা লৈবা সমরিয়া মচা য়াম্না মঙোন্দা থাজরম্মী~। 
\v 40 মরম অদুনা সমরিয়া মচা ময়াম্না মহাক্কী মনাক্তা লাক্লগা, মহাক্না মখোয়গা লৈমিন্ননবা মখোয়না মঙোন্দা হায়জরম্মী; অদুগা মহাক্না মফম অদুদা নুমিৎ নীনি লৈরম্মী~। 
\v 41 মহাক্কী ৱা তাবা মরম্না অতোপ্পা মী ময়ামসু থাজরে~। 
\p 
\v 42 \x + \xo 4:42 \xt লূক 2:11\x*অদুগা মখোয়না নুপী অদুদা হায়রম্মী, <<নহাক্না হায়বগী মরম্না নত্তনা, অদুবু ঐখোয় ইশামক্না তারবা অমসুং তশেংনমক মহাক অসি তাইবংপানগী কনবিবা মপু খৃষ্ট অদুনি হায়বা ঐখোয়না খঙলবা মরম্না ঐখোয়না হৌজিক থাজরে~।>> 
\s1 ফম্নাইবগী মচা নিপাবু ফহনবা 
\p 
\v 43 নুমিৎ নীনিগী মতুংদা মহাক্না মফম অদু থাদোক্তুনা গালীলদা চৎলম্মী~। 
\v 44 \x + \xo 4:44 \xt মাত্থি 13:57; লূক 4:24\x*মরমদি ৱা তাকথোকপা মী অদু মহাক মশাগী লমদা ঈকাই খুম্নবিদে হায়না যীশু মশামক্না সাক্ষী পীখ্রে~। 
\v 45 অদুদগী মহাক্না গালীলদা থুংবা মতমদা, চাকখাঙবদা যীশুনা যেরূশালেমদা তৌখিবা পূম্নমক অদু মখোয়না উখিবা মরম্না গালীলগী মীশিংনা মহাকপু লৌশিনবিরম্মী~। মরমদি মখোয়সু চাকখাঙবা অদুদা চৎলুই~। 
\v 46 মরম অদুনা যীশুনা ঈশিংবু \f + \fr 4:46 \ft য়ু: অঙ্গুর মহীদগী শেম্বা ময়াই য়াম্না কাদবা~।\f*য়ু ওনহনখিবা মফম গালীলগী কানা হায়বা খুঙ্গং অদুদা মহাক্না অমুক হন্না থুংলরে~। মফম অদুদা কপরনাউমদা মচা নারিবা নিংথৌগী ফম্নাইবা অমা লৈরম্মী~। 
\v 47 যীশুনা যুদিয়াদগী গালীলদা লেঙলক্লে হায়বা মহাক্না তাবদা, মহাক্না মহাক্কী মনাক্তা চৎলম্মী~। মহাক্না লেঙথবিরক্তুনা মহাক্কী মচা নিপাবু ফহনবিনবা হায়রম্মী মরমদি মহাক শিগদৌরম্মী~। 
\v 48 \x + \xo 4:48 \xt দানি 4:2-3; পাখো 2:43; রোম 15:19; ২কোরি 12:12; হিব্রু 2:4\x*মদুদা যীশুনা মঙোন্দা হায়খি, <<নখোয়না খূদমশিং অমসুং অঙকপা থবকশিং উদ্রবদি নখোয়না শুপথা থাজরোই~।>> 
\v 49 নিংথৌগী ফম্নাইবা অদুনা মঙোন্দা হায়, <<ইবুংঙো, ঐগী ইচা শিদ্রিঙৈদা লেঙথবিরকউ~।>> 
\p 
\v 50 যীশুনা মঙোন্দা হায়, <<চৎলু, নচা নিপা নাবা ফরগনি~।>> যীশুনা মঙোন্দা হায়খিবা ৱা অদু নিপা অদুনা থাজরম্মী, অদুনা মহাক্না চৎখ্রে~। 
\v 51 মহাক্না চৎলিঙৈদা, মহাক্কী মনাইশিংনা মহাকপু উন্নদুনা মঙোন্দা হায়রকই, <<নহাক্কী নচা নিপা নাবা ফরে~।>> 
\v 52 অদুদগী মহাক্না মখোয়দা অঙাং অদুনা ফখিবগী পূংফম অদু হংলম্মী~। মখোয়না মঙোন্দা হায়খি, <<ঙরাং \f + \fr 4:52 \fk পূং তরেৎ: \ft নুংথিলগী পূং 1~।\f*পূং তরেৎলোম তাবদা অরুম থারে~।>> 
\v 53 \x + \xo 4:53 \xt পাখো 11:14\x*মদুদা যীশুনা মঙোন্দা, <<নহাক্কী নচা নিপা নাবা ফরগনি>> হায়খিবা পূংফম অদুদনি হায়বা মপা অদুনা খঙলে; মহাক মশামক অমসুং মহাক্কী ইমুং মনুংগী মী পূম্নমক্নসু থাজখি~। 
\v 54 মসি যীশুনা যুদিয়াদগী গালীলদা লেঙলক্লবা মতুংদা অমুক হন্না তৌখিবা অনীশুবা খূদম্নি~। 
\c 5 
\s1 বেথেসদাদা মী অমবু ফহনবিবা 
\p 
\v 1 মসিগী মতুংদা যিহূদিশিংগী চাকখাঙবা অমা থোক্লম্মী, অদুগা যীশুনা যেরূশালেমদা লেঙখৎলম্মী~। 
\v 2 \x + \xo 5:2 \xt নেহে 3:1; পাখো 21:40\x*যেরূশালেমদা য়াউগী থোঙজাউ মনাক্তা পুখ্রি অমা লৈরম্মী~। পুখ্রি অসিগী হোজঙ মঙা লৈরম্মী, হিব্রু লোন্দা মসিগী মমিং বেথেসদা কৌরম্মী~। 
\v 3 হায়রিবা মফমশিং অসিদা অনাবা, মিত্তাঙবা, খোঙতেকপা অমসুং নাকন নাম্মা শিথবা অচৌবা মীয়াম অমা ঈশিং অদু লেঙবা ঙাইদুনা লৈরম্মী~। 
\v 4 মরমদি পুখ্রি অদুদা স্বর্গদূত অমনা মরক মরক্তা কূম্লক্তুনা ঈশিং অদু লেঙহল্লম্মী; ঈশিং অদু লেঙহল্লবা মতুংদা ঈশিং অদুদা ইহান হান্না কূমথবা মী অদু মহাক্কী করিগুম্বা লায়না খুদিংমক ফরম্মী~। 
\v 5 মফম অদুদা চহী কুন্থ্রানিপান মশা শোন্দুনা লৈরক্লবা নিপা অমা লৈরম্মী~। 
\v 6 নিপা অদুনা মফম অদুদা হিপ্ত‌ুনা লৈবা যীশুনা উবদা অমসুং মতম শাংনা লৈরক্লবনি হায়বা খঙলবদা, মহাক্না মঙোন্দা হায়, <<নহাক ফনীংব্রা?>> 
\v 7 মশা শোনবা নিপা অদুনা মঙোন্দা খুমখি, <<ইবুংঙো, ঈশিং অদু লেঙহনবা মতমদা ঐবু পুখ্রি অদুদা পুথবিনবা কনাগুম্বা অমতা লৈজদে; অদুবু ঐনা চৎলিঙৈদা অতোপ্পা মী অমনা ঐঙোন্দগী হান্না কূমথখি~।>> 
\v 8 \x + \xo 5:8 \xt মাত্থি 9:5-6\x*যীশুনা মঙোন্দা হায়, <<হৌগৎলু, নহাক্কী হিপ্নফম লৌখত্তুনা চৎলু~।>> 
\v 9 \x + \xo 5:9 \xt মাত্থি 12:1-14\x*খূদক্তা নিপা অদু ফরে অমসুং মহাক্কী হিপ্নফম লৌখত্তুনা চৎলে~। নুমিৎ অদু পোত্থাবা নুমিৎ ওইরম্মী~। 
\v 10 \x + \xo 5:10 \xt নেহে 13:15-22; যিরে 17:21; মাত্থি 12:2\x*মরম অদুনা অনাবা ফহনখিবা নিপা অদুদা যিহূদিশিংনা হায়খি, <<ঙসি পোত্থাবা নুমিৎনি; নহাক্না নহাক্কী হিপ্নফম পুদুনা চৎপা অসি য়াদে~।>> 
\v 11 মহাক্না মখোয়দা খুমখি, <<ঐবু ফহনবিখিবা মহাক্না ঐঙোন্দা হায়খি, <নহাক্কী হিপ্নফম লৌখত্তুনা চৎলু~।> >> 
\v 12 মখোয়না মঙোন্দা হংখি, <<নঙোন্দা <নহাক্কী হিপ্নফম লৌখত্তুনা চৎলু> হায়বা মী অদু কনানো?>> 
\v 13 অনাবা ফখিবা মহাক অদুনা মী অদু কনানো হায়বা খঙলমদে; মরমদি মফম অদুদা মীয়াম লৈবা মরম্না যীশুনা লিত্থোক্লম্লে~। 
\v 14 \x + \xo 5:14 \xt মার্ক 2:5\x*মদুগী মতুংদা যীশুনা মহাকপু নীংনশঙদা ফংলে, অদুগা মঙোন্দা হায়খি, <<য়েংউ, নহাক ফরে; নঙোন্দা হেন্না ফত্তবা অমুক থোক্তনবা অমুক হন্না পাপ তৌরগনু~।>> 
\v 15 নিপা অদুনা চৎখিদুনা মহাকপু অনাবা ফহনখিবা অদু যীশুনি হায়না যিহূদিশিংদা হায়খি~। 
\v 16 মসিগী মরম্না যিহূদিশিংনা যীশুবু ওৎনৈরম্মী, অদুগা মহাকপু হাৎনবা লম্বী অমা থিরম্মী, মরমদি মহাক্না পূম্নমক অসি পোত্থাবগী নুমিত্তা তৌরম্মী~। 
\s1 যীশুনা মপাগা মান্নৈ হায়বা 
\p 
\v 17 \x + \xo 5:17 \xt লূক 2:49\x*অদুবু যীশুনা মখোয়দা হায়, <<হৌজিক ফাওবা ইপানা থবক তৌই অমসুং ঐনসু তৌই~।>> 
\v 18 \x + \xo 5:18 \xt মাত্থি 12:14\x*মরম অসিনা যিহূদিশিংনা মহাকপু হাৎনবা হেন্নদুম হোৎনরম্মী~। মরমদি মহাক্না পোত্থাবা নুমিৎ থুগাইবতা নত্তনা ঈশ্বরবু মহাক্কী মপা কৌদুনা মশামকপু ঈশ্বরগা মান্নহল্লি~। 
\v 19 মরম অদুনা যীশুনা মখোয়দা হায়, <<তশেংনমক ঐনা নখোয়দা হায়রি, মপা অদুনা তৌবা মচা নিপা অদুনা উদ্রবদি, মচা নিপা অদুনা মথন্তদগী করিসু তৌবা ঙমদে~। মরমদি মপা অদুনা তৌবা অদু মচা নিপা অদুনসু মদুগা মান্ননা তৌই~। 
\v 20 মরমদি মপা অদুনা মচা নিপা অদুবু নুংশি, অদুগা মহাক মশামক্না তৌবা পূম্নমক অদু মঙোন্দা উহল্লে; নখোয়না ঙক্নবা অসিদগী হেন্না চাউবা থবকশিং মঙোন্দা উৎপিগনি~। 
\v 21 \x + \xo 5:21 \xt রোম 4:17; ২কোরি 1:9; হিব্রু 11:19\x*অদুগা মপা অদুনা অশিবশিংবু হৌগৎহল্লগা মখোয়দা হিংবা পীবা অদুগুম্না মচা নিপা অদুনসু মহাক্না পাম্বা মখোয় অদুদা হিংবা পীবি~। 
\v 22 \x + \xo 5:22 \xt মৈহৌ 18:25; ৱায়েন 11:27; পাখো 10:42\x*মরমদি মপা অদুনা কনা অমতবু ৱায়েন তৌদে, অদুবু মচা নিপা অদুদা ৱায়েন পূম্নমক শিন্নরে~। 
\v 23 \x + \xo 5:23 \xt লূক 10:16; ১যোহ 2:23\x*মসি পূম্নমক্না মপা অদুবু ঈকাই খুম্নবগুম মচা নিপা অদুবু ঈকাই খুম্ননবনি~। মচা নিপা অদুবু ঈকাই খুম্নদবা মহাক অদুনা মচা নিপা অদুবু থারকপা মপা অদুবুসু ঈকাই খুম্নদে~। 
\v 24 \x + \xo 5:24 \xt মাত্থি 10:40; 25:46; ১যোহ 3:14\x*তশেংনমক ঐনা নখোয়দা হায়রি~। ঐগী ৱা তাবা অমসুং ঐবু থারকপা মহাক অদুবু থাজবা মহাক অদুনা লোম্বা নাইদবা হিংবা ফংলে, অদুগা ৱায়েনবদা য়াওরোই, অদুবু মহাক অশিবদগী অহিংবদা লান্থোক্লে~। 
\s1 হিঙ্গৎপা অনী 
\p 
\v 25 <<তশেংনমক ঐনা নখোয়দা হায়রি, অশিবশিংনা ঈশ্বরগী মচা নিপাগী খোঞ্জেন তাগদবা পূংফম অদু লাক্লি অমসুং হৌজিকসু ওইরি, অদুগা অতাবা মখোয়না হিংজগনি~। 
\v 26 \x + \xo 5:26 \xt ২ৱা 30:20; যোব 10:12; ঈশৈ 36:9\x*মপা মশামক্তা হিংবা লৈবগুম, মহাক্না মচা নিপা মশামক্তা হিংবা লৈনবা পীরে~। 
\v 27 অদুগা মহাক মীগী মচা নিপা ওইবা মরম্না মহাক্না মঙোন্দা ৱায়েন তৌনবা মতিক পীরে~। 
\v 28 মসিদা ঙক্কনু, মরমদি মোংফমদা লৈবা পূম্নমক্না মহাক্কী খোঞ্জেন তাগদবা মতম লাক্লি, 
\v 29 \x + \xo 5:29 \xt মাত্থি 25:46\x*অমসুং অফবা তৌখিবা মখোয়না হিংনবগী হিঙ্গৎপদা, অদুগা ফত্তবা তৌখিবা মখোয়না ৱায়েন্নবগী হিঙ্গৎপদা থোক্লক্কনি~। 
\s1 যীশুগী মরমদা যোহানগী সাক্ষী 
\p 
\v 30 \x + \xo 5:30 \xt যিশা 28:6; মাত্থি 26:39\x*<<ঐ ইশা ইথন্তনা করিসু তৌবা ঙমদে~। ঐনা তাবগী মতুং ইন্না ঐনা ৱায়েল্লি; ঐনা ইশাগী অনীংবা থিদে, অদুবু ঐবু থারকপা ইপাগী অনীংবা পাম্বা মরম্না ঐনা চুম্না ৱায়েল্লি~। 
\v 31 ঐনা ইশাগী মরমদা সাক্ষী পীরবদি, ঐগী সাক্ষী চুমদে~। 
\v 32 অতোপ্পা মী অমনা ঐগী মরমদা সাক্ষী পী, অদুগা মহাক্না ঐগী মরমদা পীবা সাক্ষী অদু চুম্মী হায়বা ঐনা খঙই~। 
\v 33 <<নখোয়না যোহান্দা মী থারুরে, অদুগা মহাক্না অচুম্বা অদুগী মরমদা সাক্ষী পীরক্লে~। 
\v 34 \x + \xo 5:34 \xt পাখো 16:30-31; এফি 2:8; তীত 3:5; ১যোহ 5:9\x*ঐনা মীগী সাক্ষী লৌদে, অদুবু নখোয়বু কনবিনবা ঐনা ৱারমশিং অসি হায়বনি~। 
\v 35 \x + \xo 5:35 \xt দানি 12:3; ২পিত 1:19\x*মহাক্তি থান্দুনা ঙাল্লিবা থাউমৈনি, নখোয়না মতম খরগীদমক মহাক্কী মঙান অদুদা নুঙাইবা পাম্লে~। 
\v 36 \x + \xo 5:36 \xt ১যোহ 5:9\x*<<অদুবু যোহানগী সাক্ষীদগী হেন্না চাউবা ঐগী সাক্ষী লৈ; মরমদি ঐনা তৌরিবা থবকশিং, হায়বদি ঐনা মপূঙ ফানা তৌনবা ইপানা ঐঙোন্দা পীখিবা থবকশিং অদুমক্না ইপানা ঐবু থারকপনি হায়না সাক্ষী পী~। 
\v 37 \x + \xo 5:37 \xt ২ৱা 4:12; ১তীমো 1:17\x*<<ঐবু থারকপা ইপা অদুমক্না ঐগী মরমদা সাক্ষী পী~। নখোয়না মহাক্কী খোঞ্জেন কৈদৌঙৈদসু তাদ্রি অমসুং মহাক্কী মওং কৈদৌঙৈদসু উদ্রি~। 
\v 38 \x + \xo 5:38 \xt যিশা 26:10; ১যোহ 1:10\x*মহাক্কী ৱা নখোয়গী নুংদা লৈতে, মরমদি মহাক্না থারকপা মহাকপু নখোয়না থাজদে~। 
\v 39 \x + \xo 5:39 \xt মাত্থি 25:46; লূক 24:27, 44; পাখো 13:27; রোম 2:17-18\x*<<শাস্ত্রশিংদা থি; মরমদি মদুদা লোম্বা নাইদবা হিংবা লৈ হায়না নখোয়না খল্লি; অদুগা ঐগী মরমদা সাক্ষী পীবা অদু পূম্নমক অদুনি~। 
\v 40 অদুগা নখোয়না লোম্বা নাইদবা হিংবা ফংনবা ঐগী নাক্তা লাক্নীংদে~। 
\v 41 ঐনা মীশিংদগী থাগৎপা লৌদে~। 
\v 42 অদুবু নখোয়গী নুংদা ঈশ্বরবু নুংশিবা লৈতে হায়বা ঐনা নখোয়বু খঙলে~। 
\v 43 ঐনা ঐগী ইপাগী মিংদা লাক্লে, অদুগা নখোয়না ঐবু লৌশিনবিদে; অদুবু কনাগুম্বা অমনা মশামক্কী মিংদা লাক্লবদি, নখোয়না মহাকপু লৌশিনগনি~। 
\v 44 \x + \xo 5:44 \xt রোম 2:29\x*অমতা ঙায়বা ঈশ্বরদগী লাকপা থাগৎপা অদুবু থিদ্রগা, অমনা অমদগী থাগৎপা লৌরিবা নখোয়না করম্না থাজবা ঙমগনি? 
\v 45 \x + \xo 5:45 \xt রোম 2:17\x*ঐনা নখোয়বু ইপাগী মফমদা নরান শীগনি হায়না খনগনু; নরান শীবা মী অমা লৈ, নখোয়না আশা তৌরিবা মৌশি অদুননি~। 
\v 46 \x + \xo 5:46 \xt মৈহৌ 3:15; লূক 24:27, 44; পাখো 26:22\x*মরমদি নখোয়না মৌশিবু থাজরম্লবদি, নখোয়না ঐবু থাজরমগনি; মরমদি মহাক্না ঐগী মরমদা ইরম্মী~। 
\v 47 \x + \xo 5:47 \xt মাত্থি 13:17; লূক 16:29, 31\x*অদুবু মহাক্না ইরম্বা অদু নখোয়না থাজদ্রবদি, নখোয়না ঐগী ৱা করম্না থাজগনি?>> 
\c 6 
\s1 মী লীশীং মঙাবু পীজবা 
\r মাত্থি 14:15-21; মার্ক 6:32-44; লূক 9:12-17 
\p 
\v 1 পূম্নমক অসিগী তুংদা যীশুনা গালীলগী পাৎ, হায়বদি তিবেরিয়াগী পাৎ লান্থোক্তুনা চৎলম্মী~। 
\v 2 মহাক্না অনাবশিংদা তৌখিবা খূদমশিং অদু মখোয়না উবা মরম্না অচৌবা মীয়াম অমনা মহাক্কী তুং ইল্লম্মী~। 
\v 3 অদুদগী যীশুনা চীং অমগী মথক্তা কাখত্তুনা মহাক্কী সেবোকশিংগা মফম অদুদা ফম্লম্মী~। 
\v 4 লান্থোকপিবগী চাকখাঙবা, হায়বদি যিহূদিশিংগী চাকখাঙবা অদু নকশিল্লক্লম্মী~। 
\v 5 যীশুনা মমিৎ থাঙ্গত্তুনা য়েংখিবদা অচৌবা মীয়াম অমনা মহাক্কী নাক্তা লাকপা উরদুনা মহাক্না ফিলিপ্তা হায়খি, <<মখোয়না চাননবা ঐখোয়না কদায়দগী তল লৈগনি?>> 
\v 6 ফিলিপ্পু চাং য়েংননবা মহাক্না মসি হায়বনি; মরমদি মহাক্না করি তৌগদগে হায়বা মহাক মশানা খঙই~। 
\v 7 ফিলিপ্না মঙোন্দা খুমখি, <<মখোয় খুদিংমক্না খজিক খজিক ফংনবা মখোয়গীদমক \f + \fr 6:7 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি চনীগী তলনা ওক্লোই~।>> 
\v 8 মহাক্কী সেবোকশিংগী মরক্তগী সিমোন পিতরগী মনাউ আন্দ্রিয়ুনা মঙোন্দা হায়, 
\v 9 \x + \xo 6:9 \xt ২নিং 4:43\x*<<বার্লিগী তল মঙা অমসুং ঙা মচা অনী লৈবা নিপা মচা অমা মফম অসিদা লৈ; অদুবু মী ময়াম অসিগীদমক মসিনা করি তৌগদগে?>> 
\v 10 মদুদা যীশুনা হায়খি, <<মীশিং অদু ফমথহল্লু~।>> মফম অদুদা নাপী য়াম্না হৌরম্মী~। অসুম্না নিপা লীশীং মঙারোম ফমথরম্মী~। 
\v 11 \x + \xo 6:11 \xt মাত্থি 14:19\x*অদুদগী যীশুনা তলশিং অদু লৌরগা থাগৎলবা মতুংদা সেবোকশিংদা য়েল্লে~। অদুগা সেবোকশিংনা ফম্লিবশিং অদুদা য়েল্লে; মতৌ অদুগুম্না মখোয়না ঙাশিং অদুসু মখোয়না ওক্ত্রিবা মখৈ য়েল্লে~। 
\v 12 মখোয়না মপূক থল্লবদা মহাক্না সেবোকশিংদা হায়খি, <<করিগুম্বা অমতা মাঙদনবা লেমহৌবা মচেৎ মকায়শিং অদু খোমজিল্লু~।>> 
\v 13 মরম অদুনা মখোয়না মচেৎ মকায়শিং অদু পূন্না খোমজিল্লম্মী, অদুগা বার্লিগী তল মঙাদগী চাখ্রগা লেমহৌবা মচেৎ মকায় অদুনা থুম্মোক তরানিথোই থল্লম্মী~। 
\v 14 \x + \xo 6:14 \xt ২ৱা 18:15, 18; মাত্থি 11:3\x*যীশুনা তৌখিবা খূদম অদু মীশিংনা উবদা মখোয়না হায়খি, <<তশেংনমক মহাক অসি তাইবংপান্দা লাক্কদবা ৱা তাকথোকপা মী অদুনি~।>> 
\s1 যীশুনা ঈশিং মথক্তা চৎপা 
\r মাত্থি 14:22-33; মার্ক 6:47-52 
\p 
\v 15 \x + \xo 6:15 \xt মাত্থি 14:23; মার্ক 6:46\x*মহাকপু নিংথৌ ওইহন্নবা মখোয়না লাক্তুনা মহাকপু নমদুনা ফাগদৌরি হায়বা যীশুনা খঙলম্মী, মরম অদুনা মহাক্না মথন্তা চীং অমদা অমুক হন্না চত্থোক্লম্মী~। 
\v 16 য়াচঙবা মতম ওইরক্লবদা মহাক্কী সেবোকশিংনা পাত্তা কূমথরম্মী~। 
\v 17 অদুগা মখোয়না কপরনাউমদা চৎনবা হিদা তোংদুনা পাৎ অদু লান্নবা হোন্দোক্লম্মী~। মতম অদু মমশিল্লক্লম্মী, অদুমকপু যীশুদি মখোয়গী মনাক্তা লাক্ত্রি~। 
\v 18 অকনবা নুংশিৎ অমা শিৎলকপগী মরম্না পাত্তা ঈথক হৌরম্মী~। 
\v 19 \x + \xo 6:19 \xt যোব 9:8\x*অদুদগী মখোয়না কিলোমিটর মঙা তরুক্লোম হি হোল্লবা মতুংদা, যীশুনা ঈশিং মথক্তা চত্তুনা হি অদুগী মনাক নকশিল্লকপা মখোয়না উরম্মী; মদুদা মখোয় কিরম্মী~। 
\v 20 \x + \xo 6:20 \xt মাত্থি 14:27\x*অদুবু মহাক্না মখোয়দা হায়, <<ঐনি, কিগনু~।>> 
\v 21 মদুদা মখোয়না মহাকপু হিদা হরাউনা লৌশিল্লম্মী, অদুগা খূদক অদুদা হি অদু মখোয়না চৎলিবা লম অদুগী তোর্বান্দা থুংলম্মী~। 
\s1 হিংবগী তল 
\p 
\v 22 মথংগী নুমিত্তা পাৎ অদুগী ৱাংমদা লেপ্লম্বা মীয়াম অদুনা সেবোকশিংনা তোংখিবা হি অদু নত্তনা অতোপ্পা হি লৈবা উখিদে, অদুগা যীশুনা মহাক্কী সেবোকশিংগা হি অদুদা চৎমিন্নখিদে, অদুবু মহাক্কী সেবোকশিংতা চৎখি হায়বা খঙখি~। 
\v 23 অদুবু ইবুংঙোনা থাগৎচরগা মখোয়না তল চাখিবা মফম অদুগী মনাক্তা তিবেরিয়াদগী হি খরা লাক্লম্মী~। 
\v 24 অদুগা মীয়াম অদুনা যীশু অমসুং মহাক্কী সেবোকশিং মফম অদুদা লৈত্রে হায়বা উরবদা মখোয়না হিশিং অদুদা তোংদুনা কপরনাউমদা যীশু থিবা চৎখ্রে~। 
\v 25 \x + \xo 6:25 \xt মাত্থি 23:7\x*মখোয়না মহাকপু পাৎ অদুগী ৱাংমদা ফংলবদা মঙোন্দা হায়খি, <<\f + \fr 6:25 \fk রব্বি: \ft অরামিক্কী অর্থদি <<ঐগী মপু>> নৎত্রগা <<ওঝা~।>> ধর্ম্মগী ওঝানি~।\f*রবিব, নহাক্না মফম অসিদা করম্বা মতমদা লেঙবিরকপগে?>> 
\v 26 যীশুনা মখোয়দা খুমখি, <<তশেংনমক ঐনা নখোয়দা হায়রি, নখোয়না খূদমশিং উবগী মরম্না ঐবু থিবা নত্তে, অদুবু নখোয়না তলশিং অদু চারগা থনখিবগী মরম্ননি~। 
\v 27 \x + \xo 6:27 \xt যিশা 55:2; মাত্থি 8:20; 25:46; রোম 4:11; ১কোরি 9:2; ২কোরি 1:22; এফি 1:13; ২তীমো 2:19; ফোং 7:3\x*মাঙগদবা চিঞ্জাক্কীদমক নোমগনু, অদুবু মীগী মচা নিপা অদুনা নখোয়দা পীগদবা লোম্বা নাইদবা হিংবা ফাওবা লৈবা চিঞ্জাক অদুগীদমক নোম্মু; মরমদি মপা ঈশ্বরনা মঙোন্দা চূম নম্লে~।>> 
\p 
\v 28 অদুদগী মখোয়না মঙোন্দা হংখি, <<ঐখোয়না ঈশ্বরগী থবকশিং তৌনবা করি তৌবা তাবগে?>> 
\v 29 যীশুনা মখোয়দা খুমখি, <<মহাক্না থারক্লবা মহাক অদুবু নখোয়না থাজবসি ঈশ্বরগী থবক্নি~।>> 
\p 
\v 30 \x + \xo 6:30 \xt মাত্থি 12:38\x*মরম অদুনা মখোয়না মঙোন্দা হায়খি, <<ঐখোয়না উদুনা নঙোন্দা থাজনবা হৌজিক নহাক্না করি খূদম তৌবগে? অদুগা নহাক্না করি থবক তৌবগে? 
\v 31 \x + \xo 6:31 \xt খোঙ 16:4, 15; মশীং 11:7-9; নেহে 9:15; ঈশৈ 78:24\x*ঐখোয়গী ইপা ইপুশিংনা লমহাঙদা মান্না চাখি, মসি ইখিবগুম্ননি, <মহাক্না মখোয়দা স্বর্গদগী চানবা তল পীখি~।> >> 
\v 32 অদুদগী যীশুনা মখোয়দা হায়খি, <<তশেংনমক ঐনা নখোয়দা হায়রি, মৌশিনা নখোয়দা স্বর্গদগী তল পীখিদে; অদুবু ঐগী ইপানা নখোয়দা স্বর্গদগী অচুম্বা তল পীবি~। 
\v 33 ঈশ্বরগী তল অদুদি স্বর্গদগী কূমথরকপা তাইবংপানগী মীশিংদা হিংবা পীবা মহাক অদুনি~।>> 
\v 34 মদুদা মখোয়না মঙোন্দা হায়খি, <<ইবুংঙো, মতম পূম্নমক্তা তল অসি ঐখোয়দা পীবিয়ু~।>> 
\v 35 \x + \xo 6:35 \xt খোঙ 3:14\x*যীশুনা মখোয়দা হায়খি, <<ঐ হিংবগী তল অদুনি; ঐঙোন্দা লাকপা মী অদু কৈদৌঙৈদসু লাম্লরোই, অদুগা ঐঙোন্দা থাজবা মী অদু কৈদৌঙৈদসু খৌরাংলরোই~। 
\v 36 অদুবু ঐনা নখোয়দা হায়রি মদুদি নখোয়না ঐবু উরে, অদুবু থাজদে~। 
\v 37 ইপানা ঐঙোন্দা পীবা পূম্নমক ঐঙোন্দা লাক্কনি; অদুগা ঐঙোন্দা লাকপা মী অদু ঐনা খক তান্থোক্লোই~। 
\v 38 \x + \xo 6:38 \xt মাত্থি 26:39\x*মরমদি ঐনা ইশাগী অনীংবা তৌনবা স্বর্গদগী কূমথরকপা নত্তে, অদুবু ঐবু থারকপা মহাক্কী অনীংবা তৌনবা কূমথরকপনি~। 
\v 39 \x + \xo 6:39 \xt যিশা 27:3; যিরে 23:4\x*মহাক্না ঐঙোন্দা পীবা মখোয় পূম্নমক অমতা মাঙহন্দদুনা মখোয়বু অকোনবা নুমিত্তা হিঙ্গৎহনবা অসি ঐবু থারকপা ইপাগী অনীংবনি~। 
\v 40 \x + \xo 6:40 \xt মাত্থি 25:46\x*ঐবু থারকপা মহাক্কী অনীংবা অদুদি মচা নিপা অদুবু উরবা মী খুদিংনা থাজদুনা লোম্বা নাইদবা হিংবা ফংবনি, অদুগা ঐনা মহাকপু অকোনবা নুমিত্তা হিঙ্গৎহনগনি~।>> 
\p 
\v 41 মরম অদুনা যিহূদিশিংনা মহাক্কী মরমদা মুরুম মুরুম শোন্নরম্মী, মরমদি মহাক্না হায়খি, <<ঐ স্বর্গদগী কূমথরকপা তল অদুনি~।>> 
\v 42 \x + \xo 6:42 \xt লূক 4:22\x*অদুগা মখোয়না হায়খি, <<মসি ঐখোয়না মহাক্কী মপা অমসুং মমাবু খঙবা, যোসেফকী মচা নিপা যীশু নৎত্রা? মরম অসিনা <ঐ স্বর্গদগী কূমথরকপনি> হায়না মহাক্না করম্না হায়রিবনো?>> 
\p 
\v 43 মরম অসিনা যীশুনা মখোয়দা খুমখি, <<নখোয় নশেনগী নরক্তা মুরুম মুরুম শোন্নগনু~। 
\v 44 \x + \xo 6:44 \xt যিরে 31:3\x*ঐবু থারকপা ইপা অদুনা মহাকপু চিংশিনবিদ্রবদি, কনানসু ঐঙোন্দা লাকপা ঙমদে, অদুগা অকোনবা নুমিত্তা ঐনা মহাকপু হিঙ্গৎহনগনি~। 
\v 45 \x + \xo 6:45 \xt যিশা 54:13; যিরে 31:33-34; ১কোরি 2:13; ১থেস 4:9; হিব্রু 8:10-11; ১যোহ 2:27\x*ৱা তাকথোকপা মীশিংগী লাইরিক্তা ইখি, <ঈশ্বরনা মখোয় পূম্নমকপু তম্বিগনি~।> মরম অদুনা ইপাদগী তারবা অমসুং খঙলবা মী খুদিং ঐঙোন্দা লাক্কনি~। 
\v 46 ঈশ্বরদগী ওইবা মহাক অদু নত্তনা মী কনা অমতনা ইপা অদুবু উদে, মহাক অদুতনা ইপা অদুবু উরে~। 
\v 47 \x + \xo 6:47 \xt মাত্থি 25:46\x*তশেংনমক ঐনা নখোয়দা হায়রি, ঐবু থাজবা মহাক অদুনা লোম্বা নাইদবা হিংবা ফংলে~। 
\v 48 ঐদি হিংবগী তল অদুনি~। 
\v 49 নখোয়গী নপা নপুশিংনা লমহাঙদা মান্না চাখি অদুবু মখোয় শিখি~। 
\v 50 মী অমনা হিংবগী তল অদু চাদুনা শিদনবা স্বর্গদগী কূমথরকপা তল অদু অসিনি~। 
\v 51 \x + \xo 6:51 \xt হিব্রু 10:10\x*ঐদি স্বর্গদগী কূমথরকপা অহিংবা তলনি~। কনাগুম্বা অমনা তল অসি চারবদি, মহাক্না লোম্বা নাইদনা হিংগনি~। ঐনা পীগদবা তল অদুদি তাইবংপানগী মীশিংনা হিংননবা ঐনা পীগদবা ঐগী হকচাংনি~।>> 
\p 
\v 52 মরম অসিনা যিহূদিশিংনা মখোয় মশেনগী মরক্তা কন্না য়েৎনদুনা হায়নরকই, <<করম্না নিপা অসিনা মহাক্কী হকচাং ঐখোয়দা চানবা পীবা ঙমগনি?>> 
\v 53 \x + \xo 6:53 \xt মাত্থি 8:20; 26:26, 28\x*যীশুনা মখোয়দা হায়খি, <<তশেংনমক ঐনা নখোয়দা হায়রি, নখোয়না মীগী মচা নিপা অদুগী হকচাং চাদ্রবদি অমসুং মহাক্কী ঈ থক্ত্রবদি, নখোয়দা হিংবা লৈতে~। 
\v 54 ঐগী হকচাং চাবা অমসুং ঐগী ঈ থকপা মহাক অদুনা লোম্বা নাইদবা হিংবা ফংলে~। অদুগা ঐনা মহাকপু অকোনবা নুমিত্তা হিঙ্গৎহনগনি~। 
\v 55 মরমদি ঐগী হকচাংদি তশেংবা তলনি, অদুগা ঐগী ঈদি তশেংবা থক্নবনি~। 
\v 56 \x + \xo 6:56 \xt ১যোহ 2:24\x*ঐগী হকচাং চাবা অমসুং ঐগী ঈ থকপা মহাক অদু ঐঙোন্দা লৈ, অদুগা ঐনা মঙোন্দা লৈ~। 
\v 57 অহিংবা ইপানা ঐবু থারকপনি, অদুগা ঐনা ইপা অদুগী মপান্না হিংবনি, মতৌ অদুগুম্না ঐগী হকচাং চাবা মহাক অদুনসু ঐগী ইপান্না হিংগনি~। 
\v 58 স্বর্গদগী কূমথরকপা তল অদু অসিনি, নখোয়গী নপা নপুশিংনা মান্না চারগা শিখিবা অদুগুম্বা নত্তে~। তল অসি চাবা মহাক্না লোম্বা নাইদনা হিংগনি~।>> 
\v 59 হীরমশিং অসি মহাক্না কপরনাউমদা তম্বিবদা \f + \fr 6:59 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগতা হায়খিবনি~। 
\s1 সেবোক কয়ানা যীশু থাদোকপা 
\p 
\v 60 মহাক্কী সেবোকশিংদগী ময়াম্না মসি তাবদা মখোয়না হায়খি, <<মসি অরুবা ৱানি, কনানা মসি খঙবা ঙমগনি?>> 
\v 61 \x + \xo 6:61 \xt মাত্থি 13:57\x*মহাক্কী সেবোকশিংনা মসিগী মরমদা মুরুম মুরুম শোল্লি হায়বা যীশুনা খঙবদা, মহাক্না মখোয়দা হায়খি, <<মসিনা নখোয়বু খুদি থীহল্লব্রা? 
\v 62 \x + \xo 6:62 \xt মাত্থি 8:20; মার্ক 16:19\x*মীগী মচা নিপা অদুনা মহাক্না হান্না লৈরম্বা মফম অদুদা কাখৎপা নখোয়না উরবদি করি ওইগদগে? 
\v 63 \x + \xo 6:63 \xt ২কোরি 3:6\x*অহিংবা পীবা অদু থৱায়নি; হকচাংদি করিসু তোংজদে~। ঐনা নখোয়দা হায়বা ৱাশিং অদু থৱায়নি অমসুং হিংবনি~। 
\v 64 \x + \xo 6:64 \xt মাত্থি 10:4\x*অদুবু নখোয়গী নরক্তা থাজদবা মী খরা লৈ~।>> থাজরোইদবা মখোয় অদু কনানো অমসুং মহাকপু পীথোক্কদবা মী অদু কনানো হায়বা যীশুনা অহৌবদগী খঙবা মরম্না মহাক্না মসি হায়বনি~। 
\v 65 \x + \xo 6:65 \xt মাত্থি 13:11\x*অদুগা মহাক্না হায়খি, <<মরম অদুনা ঐনা নখোয়দা হায়খ্রে মদুদি ঐগী ইপানা মঙোন্দা য়াবিদ্রবদি, কনা অমতনা ঐঙোন্দা লাকপা ঙমদে~।>> 
\p 
\v 66 মতম অদুদগী মহাক্কী সেবোকশিংদগী ময়াম্না হন্দুনা চৎনখ্রে অমসুং মহাক্কা অমুক চৎমিন্নখিদ্রে~। 
\s1 যীশুবু খৃষ্টনি হায়না পিতরনা হায়দোকপা 
\r মাত্থি 16:13-20; মার্ক 8:27-29; লূক 9:18-20 
\p 
\v 67 \x + \xo 6:67 \xt মাত্থি 10:2\x*অদুদগী যীশুনা সেবোক তরানিথোই অদুদা হায়খি, <<নখোয়সু চৎনীংব্রা?>> 
\v 68 \x + \xo 6:68 \xt মাত্থি 16:16; 25:46\x*মদুদা সিমোন পিতরনা মঙোন্দা খুমখি, <<ইবুংঙো, ঐখোয়না কনাগী মনাক্তা চৎকদগে? নঙোন্দা লোম্বা নাইদবা হিংবগী ৱাহৈশিং লৈ~। 
\v 69 \x + \xo 6:69 \xt মার্ক 1:24; লূক 9:20\x*নহাক্তি অহিংবা ঈশ্বরগী মচা নিপা খৃষ্ট অদুনি হায়বা ঐখোয়না থাজরে অমসুং খঙলে~।>> 
\v 70 যীশুনা মখোয়দা হায়খি, <<নখোয় তরানিথোইবু ঐনা খনবা নৎত্রা? অদুবু নখোয়গী নরক্তগী অমদি দিয়াবোলনি~।>> 
\v 71 \x + \xo 6:71 \xt মাত্থি 10:4; 26:14\x*মদু মহাক্না সিমোনগী মচা নিপা যিহূদা ঈস্কারিয়োৎকী মরমদা হায়বনি, মরমদি মহাকপু পীথোক্কদবদি তরানিথোইগী মরক্তগী অমা ওইরিবা মহাক অসিনি~। 
\c 7 
\s1 খাংপোকশঙগী চাকখাঙদা যীশুনা চৎপা 
\p 
\v 1 \x + \xo 7:1 \xt মাত্থি 12:14\x*অসিগী মতুংদা যীশুনা গালীলদা চৎলম্মী; যিহূদিশিংনা মহাকপু হাৎনবা হোৎনবগী মরম্না মহাক্না যুদিয়াদা চৎপা পাম্লমদে~। 
\v 2 \x + \xo 7:2 \xt লেবী 23:34; ২ৱা 16:16\x*মতম অদুদা যিহূদিশিংগী খাংপোকশঙগী চাকখাঙবা নকিশল্লক্লম্মী~। 
\v 3 \x + \xo 7:3 \xt মাত্থি 12:46\x*মরম অসিনা মহাক্কী মনাউশিংনা মঙোন্দা হায়খি, <<নহাক্কী সেবোকশিংনা নহাক্না তৌরিবা থবক্তু উনবা নহাক্না মফম অসি থাদোক্তুনা যুদিয়াদা চৎলু~। 
\v 4 মরমদি মশাবু মীশিংদা খঙহনবা পাম্বা কনা অমতনা করিগুম্বা থবক অমতা লোন্না তৌদে~। নহাক্না হায়রিবশিং অসি তৌরবদি, নশাবু তাইবংপান্দা ফোংদোকউ~।>> 
\v 5 \x + \xo 7:5 \xt ঈশৈ 69:8; মার্ক 3:21\x*মরমদি মহাক্কী মনাউশিং ফাওবনা মহাকপু থাজরমদে~। 
\v 6 \x + \xo 7:6 \xt মাত্থি 26:18\x*মরম অদুনা যীশুনা মখোয়দা হায়খি, <<ঐগী মতম লাক্ত্রি; অদুবু নখোয়গী মতমদি তত্তনা খুদোংচাবনি~। 
\v 7 তাইবংপান্না নখোয়বু য়েংথিবা ঙমদে; অদুবু ঐনা তাইবংপানগী মরমদা মদুগী থবকশিং ফত্তে হায়না সাক্ষী পীবগী মরম্না তাইবংপান্না ঐবু য়েংথি~। 
\v 8 \x + \xo 7:8 \xt মাত্থি 26:18\x*নখোয়না চাকখাঙবা অসিদা চৎলু~। ঐদি চাকখাঙবা অসিদা চৎখিরোই; মরমদি ঐগী মতম মপূঙ ফানা য়ৌদ্রি~।>> 
\v 9 মহাক্না ৱাশিং অসি মখোয়দা হায়রবা মতুংদা, মহাক্না গালীলদা অদুম লৈরম্মী~। 
\p 
\v 10 মহাক্কী মনাউশিংনা চৎখ্রবদা মহাকসু চাকখাঙবা অদুদা চৎলম্মী, অদুবু ফোংনা নত্তদুনা লোন্না চৎলম্মী~। 
\v 11 অদুদগী যিহূদিশিংনা মহাকপু চাকখাঙবা অদুদা থিদুনা হায়খি, <<মহাক কদায়দা লৈ?>> 
\v 12 মীয়াম অদুগী মরক্তা মহাক্কী মরমদা য়াম্না মুরুম মুরুম শোন্নরম্মী; মী খরনা হায়খি, <<মহাক অফবা মীনি~।>> অতোপ্পনা হায়খি, <<নত্তে, মহাক্না মীয়াম্বু শেরান্ননা চিংই~।>> 
\v 13 অদুবু যিহূদিশিংবু কিবা মরম্না কনা অমতনা মহাক্কী মরমদা ফোংনা হায়রমদে~। 
\s1 খাংপোকশঙগী চাকখাঙদা যীশুনা তম্বিবা 
\p 
\v 14 \x + \xo 7:14 \xt মাত্থি 26:55\x*চাকখাঙবগী ময়ায় চনশিল্লকপদা, যীশুনা নীংনশঙদা চৎলগা মীশিংবু তম্বিদুনা লৈরম্মী~। 
\v 15 \x + \xo 7:15 \xt মাত্থি 13:54; পাখো 26:24\x*যিহূদিশিংনা ঙক্লদুনা হায়খি, <<নিপা অসিনা শুপতম তমদনা করম্না হৈরিবনো?>> 
\v 16 যীশুনা মখোয়দা খুমখি, <<ঐগী তম্বিবা অসি ঐঙোন্দগী নত্তে, অদুবু ঐবু থারকপা মঙোন্দগীনি~। 
\v 17 \x + \xo 7:17 \xt ঈশৈ 25:14\x*কনাগুম্বনা মহাক্কী অনীংবা তৌবা পাম্লবদি, তম্বিবা অসি ঈশ্বরদগীরা, নৎত্রগা ঐনা ইশা ইথন্তদগী ঙাঙলিব্রা হায়বা মহাক্না খঙগনি~। 
\v 18 মশা মথন্তদগী ঙাঙলিবা মহাক্না মশাবু থাগৎনবা থি, অদুবু মহাকপু থারকপা মহাকপু থাগৎনবা থিরিবা মহাক অদু অচুম্বনি, অদুগা মঙোন্দা ধর্ম্মচেন্দবা লৈতে~। 
\v 19 \x + \xo 7:19 \xt ২ৱা 32:46; মাত্থি 12:14\x*মৌশিনা নখোয়দা ৱায়েন য়াথং পীবা নৎত্রা? নখোয় কনা অমতনা ৱায়েন য়াথং অদু তৌদে~। নখোয়না ঐবু হাৎনবা থিরিবা করিগীনো?>> 
\v 20 \x + \xo 7:20 \xt মার্ক 3:22\x*মীয়াম অদুনা খুমখি, <<নঙোন্দা ভুৎ লৈ! কনানা নহাকপু হাৎনবা হোৎনরিবগে?>> 
\v 21 যীশুনা মখোয়দা খুমখি, <<ঐনা থবক অমা তৌই, অদুগা নখোয় পূম্নমক্না মদুদা ঙকই~। 
\v 22 \x + \xo 7:22 \xt মৈহৌ 17:10-14; লেবী 12:3\x*মরম অদুনা মৌশিনা নখোয়দা ঊন কক্নবা য়াথং পীখিবনি, মসি মৌশিদগী নত্তে, অদুবু ইপা ইপুশিংদগীনি, অদুগা নখোয়না নিপা অমবু পোত্থাবা নুমিত্তা ঊন ককই~। 
\v 23 মৌশিগী ৱায়েন য়াথংবু কায়হন্দনা মী অমবু পোত্থাবা নুমিত্তা ঊন কক্লবদি, ঐনা মী অমবু পোত্থাবা নুমিত্তা পূমফ ফহনবগীদমক নখোয়না ঐগী ইথক্তা করিগীদমক কন্না শাউরিবনো? 
\v 24 \x + \xo 7:24 \xt ১সমূ 16:7; যিশা 11:3-4; ২কোরি 10:7\x*নখোয়না মপান্থোংদা য়েংদুনা ৱায়েনগনু, অদুবু ধর্ম্মচেনবগী ৱায়েন মতুং ইন্না ৱায়েল্লু~।>> 
\s1 যীশু অসি খৃষ্টরা? 
\p 
\v 25 \x + \xo 7:25 \xt মাত্থি 12:14\x*মরম অদুনা যেরূশালেমদগী লাকপা মী খরনা হায়, <<মখোয়না হাৎকে হায়না থিরিবা মহাক অদু অসি নৎত্রা? 
\v 26 অদুবু য়েংউ, মহাক্না থৌনা ফনা ঙাঙই অমসুং মখোয়না মঙোন্দা করিমতা হায়দে~। মখোয়গী লুচিংবশিং অদুনা মহাক অসি খৃষ্ট অদুনি হায়না তশেংনবু খঙলমগদ্রা? 
\v 27 \x + \xo 7:27 \xt মাত্থি 13:55; লূক 4:22\x*অদুম ওইনমক মী অসি কদায়দগীনো হায়বা ঐখোয়না খঙই; অদুবু খৃষ্টনা লাকপা মতমদদি, মহাক কদায়দগীনো হায়বা কনা অমতনা খঙলোই~।>> 
\v 28 মরম অদুনা যীশুনা নীংনশঙদা তম্বিরিঙৈদা মহাক্না লাউদুনা হায়, <<নখোয়না ঐবু খঙই অমসুং ঐ কদায়দগীনো হায়বা নখোয়না খঙই~। ঐ ইথন্তদগী লাকপা নত্তে, অদুবু ঐবু থারকপা মহাক অদু অচুম্বনি; নখোয়না মহাকপু খঙদে~। 
\v 29 \x + \xo 7:29 \xt মাত্থি 11:27\x*অদুবু ঐনা মহাকপু খঙই, মরমদি ঐদি মঙোন্দগীনি অমসুং মহাক্না ঐবু থারক্লে~।>> 
\p 
\v 30 \x + \xo 7:30 \xt মাত্থি 26:18\x*অদুনা মখোয়না মহাকপু ফানবা হোৎনরম্মী; অদুবু মহাক্কী মতম অদু লাক্ত্রিবা মরম্না কনা অমতনা মহাক্কী মথক্তা খূৎ থারমদে~। 
\v 31 অদুবু মীয়াম অদুগী মরক্তগী মী কয়ানা মহাকপু থাজদুনা হায়খি, <<খৃষ্ট অদুনা লেঙলকপা মতমদা মী অসিনা তৌবা খূদমশিং অসিদগী হেন্না মহাক্না তৌগদ্রা?>> 
\p 
\v 32 মীয়াম অদুনা মহাক্কী মরমদা অসুম্না মুরুম মুরুম শোন্নবা অদু ফরীশীশিংনা তারম্মী; মদুদা মহাকপু ফানবা ফরীশীশিং অমসুং অথোইবা পুরোহিৎশিংনা ফম্নাইবশিং থারম্মী~। 
\v 33 অদুদগী যীশুনা মখোয়দা হায়খি, <<ঐ নখোয়গা মতম খরা লৈমিন্নগনি, অদুদগী ঐবু থারকপা মহাক্কী মফমদা ঐনা চৎকনি~। 
\v 34 নখোয়না ঐবু থিগনি, অদুবু নখোয়না ঐবু ফংলোই; ঐনা লৈগদবা মফম অদুদা নখোয়না লাকপা ঙম্লোই~।>> 
\v 35 মরম অদুনা যিহূদিশিংনা মখোয় মশেনগী মরক্তা হায়নখি, <<ঐখোয়না মহাকপু ফংদনবা মহাক্না কদায়দা চৎকদৌরিবনো? মহাক্না গ্রীকশিংগী মরক্তা চাইথোকখ্রবশিংগী মফমদা গ্রীক্কী মীশিংবু তম্বিনবা চৎকদৌরিব্রা? 
\v 36 <নখোয়না ঐবু থিগনি, অদুবু নখোয়না ঐবু ফংলোই; ঐনা লৈগদবা মফম অদুদা নখোয়না লাকপা ঙম্লোই> হায়না মহাক্না হায়রিবা ৱা অসি করিনো?>> 
\p 
\v 37 \x + \xo 7:37 \xt লেবী 23:36; যিশা 55:1; ফোং 22:17\x*চাকখাঙবা অদুগী অরোইবা অচৌবা নুমিত্তা যীশুনা লেপখত্তুনা লাউনা হায়, <<কনাগুম্বা মীনা খৌরাংলবদি, মহাক্না ঐগী নাক্তা লাক্তুনা থকসনু~। 
\v 38 \x + \xo 7:38 \xt যিশা 58:11\x*ঐবু থাজবা মহাক অদু শাস্ত্রনা হায়খিবগুম, মহাক্কী থম্মোইনুংদগী অহিংবা ঈশিংগী তুরেনশিং চেনগনি~।>> 
\v 39 \x + \xo 7:39 \xt যোয়ে 2:28; পাখো 2:17\x*মহাক্না মসি মঙোন্দা থাজবশিংনা ফংগদবা থৱায় অদুগী মরমদা হায়বনি; মরমদি মতম অদু ফাওবা যীশুবু মতিক মঙান চাউহন্দ্রিবা মরম্না থৱায় অশেংবা পীরমদ্রি~। 
\p 
\v 40 \x + \xo 7:40 \xt মাত্থি 21:11\x*মরম অদুনা মীয়াম অদুগী মরক্তগী মী খরনা মহাক্কী ৱা অদু তাবদা মখোয়না হায়খি, <<তশেংনমক মসি ৱা তাকথোকপা মী অদুনি~।>> 
\v 41 মী খরনা হায়খি, <<মসি খৃষ্ট অদুনি~।>> অদুবু অতোপ্পা মীশিংনা হায়খি, <<খৃষ্ট অদু গালীলদগী লাক্কদ্রা? 
\v 42 \x + \xo 7:42 \xt ঈশৈ 89:3-4; মীকা 5:2; মাত্থি 1:1; 2:5; লূক 2:4\x*খৃষ্ট অদুনা দেবিদকী ধারাদগী অমসুং দেবিদনা লৈরম্বা সহর বেৎলেহেমদগী লাকই হায়না শাস্ত্রনা হায়খিবা নৎত্রা?>> 
\v 43 অসুম্না মহাক্কী মরম্না মীয়ামগী মরক্তা তোখাই তানরম্মী~। 
\v 44 মখোয় খরনদি মহাকপু ফাবা পাম্লম্মী; অদুবু কনা অমতনা মহাকপু ফানবা খূৎ তিংথোক্লমদে~। 
\s1 যিহূদিশিংনা থাজদবা 
\p 
\v 45 মরম অদুনা ফম্নাইবশিংনা অথোইবা পুরোহিৎশিং অমসুং ফরীশীশিংগী মনাক্তা হল্লক্লবদা, মখোয়না ফম্নাইবশিংদা হংখি, <<নখোয়না মহাকপু করিগীদমক পুরক্ত্রিবনো?>> 
\v 46 \x + \xo 7:46 \xt মাত্থি 7:28\x*ফম্নাইবশিং অদুনা খুমখি, <<মী অমতনা কৈদৌঙৈদসু নিপা অসিগুম্না ঙাঙখিদ্রি~।>> 
\v 47 মরম অদুনা ফরীশীশিং অদুনা মখোয়দা খুমখি, <<নখোয়বুসু শেরান্ননা চিংখ্রব্রা? 
\v 48 লুচিংবশিংগী মরক্তগী অমনা নৎত্রগা ফরীশীশিংগী মরক্তগী অমনা মঙোন্দা থাজখ্রব্রা? 
\v 49 অদুবু ৱায়েন য়াথং খঙদবা মীয়াম অসি শিরাপকী মখা পোন্না লৈরবনি~।>> 
\v 50 নিকোদিম্না (অহিংদা যীশুগী মনাক্তা লাকখিবা মহাক অসি মখোয়গী কাঙলূপ্তগীনি) মখোয়দা হায়, 
\v 51 <<মী অমনা হায়বা তাদ্রিঙৈদা অমসুং মহাক্না তৌরিবা অদু খঙদ্রিঙৈদা ঐখোয়গী ৱায়েন য়াথংনা মহাকপু ৱায়েন তৌব্রা?>> 
\v 52 মখোয়না মঙোন্দা খুমখি, <<নহাকসু গালীলদগীরা? থিদুনা য়েংউ, গালীলদগী ৱা তাকথোকপা মী অমতা থোকখিদ্রি?>> 
\v 53 অদুদগী মী খুদিংমক্না মাগী মাগী ময়ূমদা চৎনখ্রে~। 
\c 8 
\s1 নিপা লান্নবদা ফাবী নুপী 
\p 
\v 1 \x + \xo 8:1 \xt মাত্থি 21:1\x*অদুবু যীশুদি চোর্ফোলগী চীংদা চৎখি~। 
\v 2 \x + \xo 8:2 \xt মাত্থি 26:55\x*অয়ুক অঙনবা মতমদা মহাক্না নীংনশঙদা অমুক হন্না চৎলম্মী, অদুগা মী পূম্নমক্না মহাক্কী মনাক্তা লাক্লে; অদুদগী মহাক্না ফমথরগা মখোয়বু তম্বিরম্মী~। 
\v 3 অদুগা নিপা লান্নরিঙৈদা ফাবী নুপী অমবু ৱায়েন য়াথংগী ওঝাশিং অমসুং ফরীশীশিংনা মহাক্কী মনাক্তা পুরক্লম্মী; অদুগা মখোয়না নুপী অদুবু ময়ামগী ময়ায়দা থম্লম্মী~। 
\v 4 মখোয়না মঙোন্দা হায়, <<গুরু, নুপী অসি মহাক্না নিপা লান্নরিঙৈমক্তদা ফারকপনি~। 
\v 5 \x + \xo 8:5 \xt লেবী 20:10; ২ৱা 22:22-24; যোব 31:11\x*ৱায়েন য়াথংদা মৌশিনা অসিগুম্বা মীবু নূঙনা থানবা ঐখোয়দা য়াথং পী; অদুবু নহাক্নদি করি হায়রিবগে?>> 
\v 6 \x + \xo 8:6 \xt মাত্থি 12:10; 22:15, 18\x*মখোয়না মহাকপু মরান পীবা য়ানবা চাং য়েংদুনা মসি হায়বনি~। অদুবু যীশুনা মরু লূকথদুনা মখোয়না হায়বা তাদবগুম্না খূদোম্বীনা লৈবাক্তা ইরম্মী~। 
\v 7 \x + \xo 8:7 \xt ২ৱা 17:7; ইজি 16:40; রোম 2:1, 22\x*মখোয়না মখা তানা মঙোন্দা হংলবদা, মহাক্না য়েংখত্তুনা মখোয়দা হায়খি, <<নখোয়গী নরক্তা পাপ চেন্দবা মহাক অদুনা ইহান হান্না নুপী অসিদা নূঙনা থাসনু~।>> 
\v 8 অদুগা মহাক্না অমুক হন্না মরু লূকথদুনা লৈবাক্তা ইরম্মী~। 
\v 9 মখোয়না মদু তাবদা মখোয়গী অচুম অরান খঙবা পূক্নীংনা মরান য়াজদুনা অহনশিংদগী হৌদুনা অমমম ওইনা চৎখিদুনা অকোনবা ফাওবা চত্থোকখ্রে; মদুদা যীশু মথন্তা ঙায়হৌরে অমসুং নুপী অদুনা ময়ায়দা লেপ্ত‌ুনা লৈরম্মী~। 
\v 10 যীশুনা য়েংখৎলকপদা নুপী অদু নত্তনা কনা অমতা উরমদে, মহাক্না মঙোন্দা হায়খি, <<নুপী, নহাকপু নরান শীরম্বা মখোয় অদু কদায়দা চৎখ্রবগে? কনা অমতনা নহাকপু লানহন্দ্রব্রা?>> 
\v 11 নুপী অদুনা হায়খি, <<ইবুংঙো, কনা অমতনা ঐবু লানহন্দ্রে~।>> অদুগা যীশুনা মঙোন্দা হায়খি, <<ঐনসু নহাকপু লানহন্দ্রে; চৎলু, অমুক হন্না পাপ তৌরুরগনু~।>> 
\s1 যীশুদি তাইবংপানগী মঙান্নি 
\p 
\v 12 \x + \xo 8:12 \xt পাউ 4:18; মাত্থি 5:14\x*মরম অদুনা যীশুনা মখোয়দা অমুক হন্না হায়, <<ঐদি তাইবংপানগী মঙান্নি; ঐগী ইতুং ইল্লিবা মী অদুনা অমম্বদা খক চৎলোই, অদুবু মহাক্না হিংবগী মঙান ফংজগনি~।>> 
\v 13 মরম অদুনা ফরীশীশিংনা মঙোন্দা হায়খি, <<নহাক্না নশাগী মরমদা সাক্ষী পী; নহাক্কী সাক্ষী অসি চুমদে~।>> 
\v 14 যীশুনা মখোয়দা খুমখি, <<ঐনা ইশাগী মরমদা সাক্ষী পীরবসু ঐগী সাক্ষীদি অচুম্বনি; মরমদি ঐনা কদায়দগী লাকপনো অমসুং কদায়দা চৎলিবনো হায়বা খঙই; অদুবু ঐনা কদায়দগী লাকপা অমসুং কদায়দা চৎলিবা নখোয়না খঙদে~। 
\v 15 মীওইবগী মতুং ইন্না নখোয়না ৱায়েল্লি; ঐনা কনা অমতবু ৱায়েন্দে~। 
\v 16 ঐনা ৱায়েল্লবদি ঐগী ৱায়েন অদু অচুম্বনি; মরমদি ঐ ইথন্তা নত্তে, অদুবু ঐবু থারকপা ইপা অদু ঐগা লোয়নরি~। 
\v 17 \x + \xo 8:17 \xt ২ৱা 17:6; মাত্থি 18:16\x*মী অনীগী সাক্ষী চুম্মী হায়না নখোয়গী ৱায়েন য়াথংদা ইদুনা লৈ~। 
\v 18 ঐমক্কী মরমদা সাক্ষী পীরিবা অদু ঐনি, ঐবু থারকপা ইপা অদুনসু ঐগী মরমদা সাক্ষী পী~।>> 
\v 19 \x + \xo 8:19 \xt ১যোহ 2:23\x*অদুদগী মখোয়না মঙোন্দা হায়খি, <<নহাক্কী নপা কদায়দা লৈবগে?>> যীশুনা খুমখি, <<নখোয়না ঐবুসু ঐগী ইপাবুসু খঙদে; নখোয়না ঐবু খঙলম্লবদি, নখোয়না ঐগী ইপাবুসু খঙলমগদবনি~।>> 
\v 20 \x + \xo 8:20 \xt মাত্থি 26:18, 55; মার্ক 12:41\x*মহাক্না নীংনশঙদা তম্বিরিঙৈদা যীশুনা ৱাশিং অসি লনগৈদা হায়রম্মী~। কনা অমতনা মহাকপু ফারমদে, মরমদি মহাক্কী মতম লাক্ত্রি~। 
\v 21 \x + \xo 8:21 \xt ইজি 3:18\x*মরম অদুনা যীশুনা মখোয়দা অমুক হন্না হায়খি, <<ঐনা চত্থোক্কনি অমসুং নখোয়না ঐবু থিগনি, অদুগা নখোয়গী পাপ্তা শিজগনি~। ঐনা চৎপা মফম অদুদা নখোয়না লাকপা ঙম্লোই~।>> 
\v 22 অদুদগী যিহূদিশিংনা হায়খি, <<মহাক্না মশাবু হাৎচগদ্রা? মরমদি মহাক্না হায়, <ঐনা চৎপা মফম অদুদা নখোয়না লাকপা ঙম্লোই~।> >> 
\v 23 মহাক্না মখোয়দা হায়খি, <<নখোয়দি মখারোমদগীনি, ঐদি মথক্লোমদগীনি; নখোয়দি তাইবংপান অসিদগীনি, ঐদি তাইবংপান অসিদগী নত্তে~। 
\v 24 মরম অদুনা নখোয়না নখোয়গী পাপ্তা শিজগনি হায়না ঐনা নখোয়দা হায়রিবনি; মরমদি ঐদি মহাক অদুনি হায়বা নখোয়না থাজদ্রবদি, নখোয়না নখোয়গী পাপ্তা শিজগনি~।>> 
\v 25 মরম অদুনা মখোয়না মঙোন্দা হায়খি, <<নহাক কনানো?>> যীশুনা মখোয়দা হায়, <<অহানবদগী ঐনা নখোয়দা হায়খিবা অদুমক্নি~। 
\v 26 ঐনা নখোয়গী মরমদা হায়গদবা অমসুং ৱায়েনগদবা মরম য়াম্না লৈ, অদুবু ঐবু থারকপা মহাক অদু অচুম্বনি; ঐনা মঙোন্দগী তারকপশিং অদু ঐনা তাইবংপান্দা হায়দোকই~।>> 
\v 27 মহাক্না মপা অদুগী মরমদা মখোয়দা হায়বনি হায়বা মখোয়না খঙদে~। 
\v 28 মরম অদুনা যীশুনা মখোয়দা হায়খি, <<নখোয়না মীগী মচা নিপা অদুবু থাঙ্গৎলবা মতুংদা, ঐদি মহাক অদুনি অমসুং ঐনা ইশা ইথন্তগী করি অমতা তৌদে হায়বা নখোয়না খঙগনি; অদুবু ইপানা ঐঙোন্দা তম্বিবগুম্না ঐনা হীরমশিং অসি হায়রিবনি~। 
\v 29 \x + \xo 8:29 \xt যিশা 50:5\x*ঐবু থারকপা মহাক অদু ঐগা লোয়নরি~। ইপা অদুনা ঐ ইথন্তবু থাদোকপিদে, মরমদি ঐনা মতম পূম্নমক্তা মহাকপু পেনহনবা থবক তৌই~।>> 
\v 30 মহাক্না ৱাশিং অসি হায়বা মতমদা মী অয়াম্বনা মহাকপু থাজরম্মী~। 
\v 31 \x + \xo 8:31 \xt ২যোহ 1:9\x*অদুনা যীশুনা মঙোন্দা থাজবা যিহূদিশিংদা হায়খি, <<নখোয়না ঐগী ৱাদা লেঙদনা লৈরবদি, তশেংনমক নখোয় ঐগী সেবোকশিংনি~। 
\v 32 \x + \xo 8:32 \xt রোম 8:2; ২কোরি 3:17; গালা 5:1, 13\x*নখোয়না অচুম্বা অদু খঙগনি, অদুগা অচুম্বা অদুনা নখোয়বু ননীং তমহনগনি~।>> 
\p 
\v 33 \x + \xo 8:33 \xt লূক 3:8\x*মখোয়না মঙোন্দা খুমখি, <<ঐখোয় অব্রাহামগী ধারানি অমসুং কনা অমতগী মীনাই খক ওইখিদ্রি~। অদুগা <নখোয়বু ননীং তমহনগনি> হায়না নহাক্না করম্না হায়রিবনো?>> 
\v 34 \x + \xo 8:34 \xt রোম 6:16\x*যীশুনা মখোয়দা খুমখি, <<তশেংনমক ঐনা নখোয়দা হায়রি, পাপ তৌবা খুদিংমক পাপকী মীনাইনি~। 
\v 35 \x + \xo 8:35 \xt গালা 4:30\x*মীনাইদি য়ূমদা মতম পূম্নমক্কী ওইনা লৈতে; অদুবু মচা নিপাদি মতম পূম্নমক্কী ওইনা লৈ~। 
\v 36 মরম অদুনা মচা নিপা অদুনা নখোয়বু ননীং তমহল্লবদি, তশেংনমক নখোয় ননীং তম্লবনি~। 
\v 37 নখোয় অব্রাহামগী ধারানি হায়বা ঐ খঙই; অদুবু ঐগী ৱাশিং অসি নখোয়দা লৈতবা মরম্না নখোয়না ঐবু হাৎনবা হোৎনরি~। 
\v 38 ঐনা ইপাগা লোয়ননা উখ্রবা অদুগী মরমদা ঙাঙই, অদুবু নখোয়না নখোয়গী নপাগা লোয়ননা উখ্রবা অদু তৌই~।>> 
\v 39 \x + \xo 8:39 \xt লূক 3:8\x*মখোয়না মঙোন্দা খুমখি, <<ঐখোয়গী ইপাদি অব্রাহাম্নি~।>> যীশুনা মখোয়দা হায়, <<নখোয় অব্রাহামগী মচাশিং ওইরবদি, নখোয়না অব্রাহামগী থবকশিং তৌরমগনি~। 
\v 40 \x + \xo 8:40 \xt মাত্থি 12:14\x*অদুবু ঈশ্বরদগী তারক্লবা অচুম্বা অদু নখোয়দা হায়দোকপা মী ঐবু নখোয়না হাৎনবা হোৎনরি; অব্রাহামনদি মসি তৌখিদে~। 
\v 41 \x + \xo 8:41 \xt যিশা 63:16\x*নখোয়না নখোয়গী নপা অদুগী থবক তৌই~।>> মরম অদুনা মখোয়না মঙোন্দা হায়খি, <<ঐখোয়দি নুপা নুপী লান্নদুনা পোকপা মচা নত্তে; ঐখোয়গী ইপা অমা, হায়বদি ঈশ্বর লৈ~।>> 
\v 42 যীশুনা মখোয়দা হায়খি, <<ঈশ্বরনা নখোয়গী নপা ওইরম্লবদি, নখোয়না ঐবু নুংশিরমগদবনি; মরমদি ঐনা ঈশ্বরদগী থোক্লক্লে অমসুং লাক্লে; ঐ ইশা ইথন্তদগী লাকপা নত্তে, অদুবু মহাক্না ঐবু থারকপনি~। 
\v 43 ঐনা হায়বা নখোয়না ৱাখল তাবা ঙমদ্রিবা করিগীনো? মরমদি নখোয়না ঐগী ৱা তাবা ঙমদ্রে~। 
\v 44 \x + \xo 8:44 \xt মৈহৌ 3:4; ২ইতি 18:21; ঈশৈ 5:6; ১যোহ 3:8\x*নখোয়দি নখোয়গী নপা দিয়াবোলদগীনি, নখোয়গী নপাগী অপাম্বশিং অদুতা নখোয়না তৌবা পাম্মী~। মহাক্তি অহৌবদগী মীহাৎপা ওইরম্মী, মঙোন্দা অচুম্বা লৈতবা মরম্না মহাক্না অচুম্বদা লেপ্পা ঙমদে~। মহাক্না মীনম্বা ঙাঙবা মতমদা মহাক মথন্তদগী ঙাঙই; মরমদি মহাক মীনম্বনি অমসুং মদুগী মপানি~। 
\v 45 ঐনা অচুম্বা ঙাঙবা মরম্না নখোয়না ঐবু থাজদে~। 
\v 46 নখোয়গী নরক্তগী কনানা পাপ পুথোক্তুনা ঐবু লানহনবা ঙম্বগে? ঐনা অচুম্বা হায়রবদি, নখোয়না ঐবু থাজদ্রিবা করিগীনো? 
\v 47 \x + \xo 8:47 \xt ১যোহ 4:6\x*ঈশ্বরদগী ওইবা মী অদুনা ঈশ্বরগী ৱাশিং তায়; মরম অদুনা নখোয় ঈশ্বরদগী নত্তবা মরম্না নখোয়না ঈশ্বরগী ৱাশিং তাদে~।>> 
\v 48 \x + \xo 8:48 \xt মাত্থি 10:5; মার্ক 3:22\x*যিহূদিশিংনা মঙোন্দা খুমখি, <<নহাক সমরিয়া মচানি, অদুগা নঙোন্দা ভুৎ লৈ হায়না হায়বা অসিদা ঐখোয় চুম্বা নৎত্রা?>> 
\v 49 যীশুনা খুমখি, <<ঐঙোন্দা ভুৎ লৈতে; অদুবু ঐনা ইপাবু ঈকাই খুম্নৈ অমসুং নখোয়না ঐবু ঈকাই খুম্নদে~। 
\v 50 ঐনা ইশাবু থাগৎনবা থিবা নত্তে; মদু থিবা অমসুং ৱায়েনবা অমা লৈ~। 
\v 51 তশেংনমক ঐনা নখোয়দা হায়রি, কনাগুম্বনা ঐগী ৱা ঙাক্লবদি, মহাক্না শিবা কৈদৌঙৈদসু উরোই~।>> 
\v 52 \x + \xo 8:52 \xt মার্ক 3:22\x*মরম অদুনা যিহূদিশিংনা মঙোন্দা হায়খি, <<নঙোন্দা ভুৎ লৈ হায়বা হৌজিক ঐখোয়না খঙলে~। অব্রাহাম শিখ্রে অমসুং ৱা তাকথোকপা মীশিং শিখ্রে; অদুগা নহাক্নদি হায়, <কনাগুম্বনা ঐগী ৱা ঙাক্লবদি, মহাক্না শিবগী মহাউ খক তংলরোই~।> 
\v 53 শিখ্রবা ঐখোয়গী ইপা অব্রাহামদগী নহাক্না হেন্না চাউব্রা? ৱা তাকথোকপা মীশিং শিখ্রে~। নহাক্না নশাবু কনাগা মান্নহল্লিবগে?>> 
\v 54 যীশুনা খুমখি, <<ঐনা ইথন্তবু থাগৎচরবদি ঐগী থাগৎচবসি করিসু নত্তে; ঐবু থাগৎপিরিবসি ঐগী ইপাননি, <মহাক অসি ঐখোয়গী ঈশ্বরনি> হায়না মহাক্কী মরমদা নখোয়না হায়~। 
\v 55 অদুমকপু নখোয়না মহাকপু খঙদে; অদুবু ঐদি মহাকপু খঙই~। ঐনা মহাকপু খঙদে হায়রম্লবদি, ঐ নখোয়গুম্না মীনম্বা ওইরমগনি; অদুবু ঐনা মহাকপু খঙই অমসুং মহাক্কী ৱা ঙাকই~। 
\v 56 \x + \xo 8:56 \xt মৈহৌ 18:18\x*নখোয়গী নপা অব্রাহাম্না ঐগী নুমিৎ উগনি হায়না য়াম্না হরাউখি; মহাক্না মদু উখি অমসুং নুঙাইখি~।>> 
\v 57 মরম অদুনা যিহূদিশিংনা মঙোন্দা হায়খি, <<নহাক্তি চহী য়াঙ্খৈ ফাওবা শুদ্রি, অদুগা নহাক্না অব্রাহাম্বু উখ্রব্রা?>> 
\v 58 \x + \xo 8:58 \xt খোঙ 3:14\x*যীশুনা মখোয়দা হায়খি, <<তশেংনমক ঐনা নখোয়দা হায়রি, অব্রাহাম পোক্ত্রিঙৈদা ঐ লৈ~।>> 
\v 59 \x + \xo 8:59 \xt খোঙ 17:4; লেবী 24:16; ১সমূ 30:6\x*মরম অদুনা মখোয়না মঙোন্দা থানবা নূঙ লৌখৎলে, অদুবু যীশুনা লোত্তুনা নীংনশঙদগী থোক্লক্লগা মখোয়গী মরক্তা ফাওদুনা চৎখ্রে~। 
\c 9 
\s1 পোকপদগী মমিৎ তাঙবা অমবু উহনবা 
\p 
\v 1 যীশুনা অসুম চৎখিবদা, পোকপদগী মমিৎ তাঙলক্লবা নিপা অমা মহাক্না উরম্মী~। 
\v 2 \x + \xo 9:2 \xt খোঙ 20:5; যোব 21:19; ইজি 18:20; মাত্থি 23:7; লূক 13:2; পাখো 28:4\x*অদুগা মহাক্কী সেবোকশিংনা মঙোন্দা হংখি, <<\f + \fr 9:2 \fk রব্বি: \ft অর্থদি <<ঐগী মপু>> নৎত্রগা <<ওঝা~।>> ধর্ম্মগী ওঝা~।\f*রব্বি, মী অসিনা মিৎ তাঙনা পোক্লিবসি কনানা পাপ তৌবদগীনো, নিপা অসিনরা নৎত্রগা মমা মপানরা?>> 
\v 3 যীশুনা খুমখি, <<নিপা অসিনা পাপ তৌখিদে, মমা মপানসু তৌখিদে, অদুবু ঈশ্বরগী থবকশিং মঙোন্দা উৎনবনি~। 
\v 4 ঐবু থারকপা মহাক্কী থবকশিং ঐনা নুমিৎ লৈরিঙৈদা তৌবা তাই; মী অমতনা থবক তৌবা ঙম্লোইদবা অহিং অদু লাক্লি~। 
\v 5 ঐনা তাইবংপান্দা লৈরিঙৈদা, ঐদি তাইবংপানগী মঙান্নি~।>> 
\v 6 \x + \xo 9:6 \xt মার্ক 7:33\x*মহাক্না ৱারমশিং অসি হায়রগা, লৈপাক্তা তিন শিৎলগা মদুদগী লৈখোম শেম্লম্মী, অদুগা লৈখোম অদু মমিৎ তাঙবা মী অদুগী মমিত্তা তৈরগা, 
\v 7 \x + \xo 9:7 \xt ২নিং 5:10; যিশা 35:5; লূক 13:4\x*মমিৎ তাঙবা মী অদুদা হায়খি, <<চৎলু, সিলোম পুখ্রিদা চামথোক্লু, সিলোমগী অর্থদি থাখ্রবা হায়বনি~। মরম অদুনা মী অদুনা চৎখিদুনা চামথোক্লে, অদুগা উবা ফংলদুনা হল্লক্লম্মী~।>> 
\p 
\v 8 \x + \xo 9:8 \xt পাখো 3:2, 10\x*মমিৎ তাঙবা মী অদুবু হান্না উখিবা য়ূম্লোন্নবগী মীশিং অমসুং অতোপ্পা মীশিংনা হায়খি, <<মহাক অসি ফমদুনা লৈরম্বা চাক্নিবা অদু নৎত্রা?>> 
\v 9 মী খরনা হায়খি, <<মসি মহাক অদুনি~।>> অতোপ্পশিংনা হায়খি, <<মহাক অসি মী অদু মানবনি~।>> অদুবু মহাক্না খুমখি, <<ঐ মহাক অদুনি~।>> 
\v 10 মরম অদুনা মখোয়না মঙোন্দা হায়খি, <<করম্না নহাক্কী মিৎ উবা ফংলিবনো?>> 
\v 11 মহাক্না খুমখি, <<যীশু কৌবা মী অমনা লৈখোম নৈরগা ঐগী মিত্তা তৈবিরম্মী, অদুগা মহাক্না ঐঙোন্দা হায়খি, <সিলোম পুখ্রিদা চত্তুনা চামথোক্লু;> অদুগা ঐনা চত্তুনা চামথোক্লুবদা ঐনা উবা ফংলে~।>> 
\v 12 মদুদা মখোয়না মঙোন্দা হায়খি, <<মহাক কদায়দা লৈ?>> মহাক্না খুমখি, <<ঐ খঙদে~।>> 
\p 
\v 13 মমিৎ তাঙলম্বা মী অদু মখোয়না ফরীশীশিংগী মনাক্তা পুরক্লে~। 
\v 14 \x + \xo 9:14 \xt মাত্থি 12:1-14\x*যীশুনা লৈখোম শেমখিবা অমসুং মহাক্কী মমিৎ উহনখিবা নুমিৎ অদু পোত্থাবা নুমিৎ ওইরম্মী~। 
\v 15 করম্না নহাক্কী মিৎ উবা ফংখিবগে হায়না অমুক হন্না ফরীশীশিংনা মঙোন্দা হংখি~। মহাক্না মখোয়দা খুমখি, <<মহাক্না ঐগী মিত্তা লৈখোম তৈবিরে, অদুদগী ঐনা চামথোক্লে, অদুগা উজরে~।>> 
\v 16 \x + \xo 9:16 \xt মাত্থি 12:2\x*মরম অদুনা ফরীশী খরনা হায়খি, <<মী অসি ঈশ্বরদগী নত্তে, মরমদি মহাক্না পোত্থাবা নুমিৎ ঙাক্তে~।>> অতোপ্পশিংনা হায়খি, <<পাপী অমনা করম্না অসিগুম্বা খূদমশিং তৌবা ঙমগনি?>> অসুম্না মখোয় মশেনগী মরক্তা তোখাই তোখাই তানরম্মী~। 
\v 17 \x + \xo 9:17 \xt মাত্থি 21:11\x*মখোয়না মমিৎ তাঙলম্বা মী অদুদা অমুক হন্না হায়খি, <<মহাক্না নহাক্কী মিৎ উহনবিবা মরম্না নহাক্নদি মহাক্কী মরমদা করি হায়বগে?>> মহাক্না খুমখি, <<মহাক ৱা তাকথোকপা মী অমনি~।>> 
\v 18 অদুবু যিহূদিশিংনদি মহাক মমিৎ তাঙলম্মী অমসুং মহাক উবা ফংলে হায়বসি উবা ফংখিবা মী অদুগী মমা মপা অদু কৌদ্রিবা ফাওবা মখোয়না থাজবা ঙম্লমদে~। 
\v 19 মখোয়না মমা মপাদা হংখি, <<নখোয়না মমিৎ তাঙনা পোকপনি হায়বা নখোয়গী নচা নিপা অদু অসিরা? অদু ওইরবদি মহাক্না হৌজিক করম্না উরিবনো?>> 
\p 
\v 20 মহাক্কী মমা মপানা মখোয়দা খুমখি, <<মসি ঐখোয়গী ইচা নিপানি, অদুগা মহাক মমিৎ তাঙনা পোকপনি হায়বা ঐখোয়না খঙই; 
\v 21 অদুবু হৌজিক মহাক্না করম্না উবা ফংলিবনো হায়বা ঐখোয়না খঙদে; অদুগা কনানা মহাক্কী মমিৎ উহনবগে হায়বসু ঐখোয়না খঙদে~। মহাক চাউরবনি, মঙোন্দা হংবিয়ু~। মহাক্না মশাগী মরমদা হায়জগনি~।>> 
\v 22 \x + \xo 9:22 \xt লূক 6:22\x*মহাক্কী মমা মপানা যিহূদিশিংবু কিবগী মরম্না ৱাশিং অসি হায়খিবনি; মরমদি কনাগুম্বা মীনা মহাক অসি খৃষ্টনি হায়না হায়দোক্লবদি, মহাকপু \f + \fr 9:22 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগতগী তান্থোক্কদবনি হায়না যিহূদিশিংনা অমতা ওইনা লেপ্নখি~। 
\v 23 মরম অদুনা মহাক্কী মমা মপানা হায়খি, <<মহাক চাউরবনি, মঙোন্দা হংবিয়ু~।>> 
\v 24 \x + \xo 9:24 \xt যোশূ 7:19\x*অদুদগী যিহূদিশিংনা মমিৎ তাঙলম্বা মী অদুবু অমুক হন্না কৌদুনা মঙোন্দা হায়খি, <<ঈশ্বরবু থাগৎলু; মী অসিদি পাপীনি হায়বা ঐখোয়না খঙই~।>> 
\v 25 মদুদা মহাক্না খুমখি, <<মহাক পাপীরা নৎত্রগা পাপী নত্তব্রা ঐ খঙদে; ঐনা অসিমতংদি খঙই মদুদি ঐ মিৎ তাঙলম্মী, হৌজিক্তি ঐ উরে~।>> 
\v 26 মখোয়না মঙোন্দা অমুক হন্না হায়খি, <<মহাক্না নঙোন্দা করি তৌখিবগে? মহাক্না করম্না নহাক্কী মিৎ উহনখিবগে?>> 
\v 27 মহাক্না মখোয়দা খুমখি, <<ঐনা নখোয়দা হান্না হায়খ্রে, অদুবু নখোয়না তাবিখিদে; নখোয়না করিগী অমুক হন্না তানীংলিবনো? নখোয়সু মহাক্কী সেবোক ওইবা পাম্ব্রা?>> 
\v 28 মদুদা মখোয়না মহাকপু থীনা চৈদুনা হায়খি, <<নহাক মহাক্কী সেবোক্নি; অদুবু ঐখোয়দি মৌশিগী সেবোকশিংনি~। 
\v 29 ঈশ্বরনা মৌশিদা ৱা হায়খি হায়বা ঐখোয়না খঙই; অদুবু মী অসি কদায়দগী লাকপনো হায়বা ঐখোয়না খঙদে~।>> 
\v 30 মী অদুনা মখোয়দা খুমখি, <<মসি অঙকপনি! মহাক কদায়দগী লাকপনো হায়বা নখোয়না খঙদে, অদুবু মহাক্না ঐগী মিৎ উহনবিরে~। 
\v 31 \x + \xo 9:31 \xt মৈহৌ 18:23-32; ঈশৈ 34:15-16; পাউ 15:29; যিশা 1:15; যাকো 5:16-18; ১যোহ 5:14-15\x*ঈশ্বরনা পাপ চেনবশিংগী হায়জবা তাবিদে হায়বা ঐখোয়না খঙই; অদুবু কনাগুম্বনা ঈশ্বর কিবা মী ওইরবদি অমসুং মহাক্কী অনীংবা তৌরবদি, ঈশ্বরনা মহাক্কী হায়জবা তাবি~। 
\v 32 পোকপদগী মমিৎ তাঙলক্লবা মী অমবু কনাগুম্বা অমনা উহনবিখি হায়বা অসি তাইবংপান হৌবদগী কনা অমতনা খক তাখিদ্রি~। 
\v 33 মী অসি ঈশ্বরদগী ওইরমদ্রবদি, মহাক্না করিসু তৌবা ঙম্লম্লোই~।>> 
\v 34 \x + \xo 9:34 \xt যিশা 66:5\x*মখোয়না মঙোন্দা খুমখি, <<নহাক্তি পাপ্না য়োমদুনা পোক্লকপনি~। নহাক্না ঐখোয়বু তম্বিরিব্রা?>> অদুদগী মখোয়না মহাকপু তান্থোকখি~। 
\p 
\v 35 \x + \xo 9:35 \xt মাত্থি 8:20\x*মখোয়না মহাকপু তান্থোকখ্রে হায়বা যীশুনা তারম্মী~। মহাক্না মহাকপু ফংবা মতমদা মঙোন্দা হংখি, <<নহাক ঈশ্বরগী মচা নিপা অদুবু থাজব্রা?>> 
\v 36 \x + \xo 9:36 \xt রোম 10:14\x*মহাক্না খুমখি, <<ইবুংঙো, ঐনা থাজগদবা মহাক অদু কনানো?>> 
\v 37 যীশুনা মঙোন্দা হায়খি, <<নহাক্না মহাকপু উরে অমসুং নহাক্কা ৱা ঙাঙনরিবা অসি মহাক্নি~।>> 
\v 38 \x + \xo 9:38 \xt মাত্থি 28:9\x*মদুদা মহাক্না হায়খি, <<ইবুংঙো, ঐ থাজৈ~। অদুগা মহাক্না মহাকপু খুরুমজরম্মী~।>> 
\v 39 \x + \xo 9:39 \xt মাত্থি 13:13; লূক 4:18\x*যীশুনা হায়খি, <<ঐনা ৱায়েন্নবা তাইবংপান্দা লাক্লে, মরমদি উদবা মখোয়বু উহন্নবনি; অউবা মখোয়বু মিৎ তাঙহন্নবনি~।>> 
\v 40 \x + \xo 9:40 \xt রোম 2:19\x*মহাক্কা লোয়নরম্বা ফরীশী খরনা ৱাশিং অসি তাবদা মঙোন্দা হায়খি, <<ঐখোয়সু মিৎ তাঙলব্রা?>> 
\v 41 যীশুনা মখোয়দা হায়খি, <<নখোয় মিৎ তাঙলম্লবদি, নখোয়গী পাপ লৈরম্লোইদবনি~। অদুবু নখোয়না হায়, <ঐখোয় উই~।> মরম অদুনা নখোয়গী পাপ লৈরি~।>> 
\c 10 
\s1 যীশুদি অফবা য়াউশেনবনি 
\p 
\v 1 <<তশেংনমক ঐনা নখোয়দা হায়রি, থোঙদগী নত্তদুনা অতোপ্পা মফমদগী কাখৎলক্লগা য়াউকোন্দা চঙলকপা মী অদু হূরানবনি অমসুং ডাকুনি~। 
\v 2 \x + \xo 10:2 \xt মার্ক 6:34\x*অদুবু থোঙদা চঙলকপা মী অদু য়াউশিংগী য়াউশেনবনি~। 
\v 3 থোঙঙাকপা অদুনা মহাক্কীদমক থোঙ হাংদোকপি, অদুগা য়াউশিং অদুনা মহাক্কী খোঞ্জেন তাই; মহাক্না মহাক্কী য়াউশিংবু মমিং পন্দুনা কৌই, অদুগা মখোয়বু মপান্দা পুথোকপি~। 
\v 4 মহাক্না মহাক্কী য়াউশিংবু পুবা মতমদা, মহাক্না মখোয়গী মমাঙ থাদুনা চৎলি, অদুগা য়াউশিংনা মহাক্কী মতুং ইল্লি; মরমদি মখোয়না মহাক্কী খোঞ্জেন খঙই~। 
\v 5 মখোয়না মীতোপকী তুং খক ইল্লোই, অদুবু মঙোন্দগী চেন্থোকখিগনি; মরমদি মখোয়না মীতোপশিংগী খোঞ্জেন খঙদে~।>> 
\v 6 \x + \xo 10:6 \xt মার্ক 9:32\x*যীশুনা পান্দম অসি ফরীশীশিংদা হায়খি; অদুবু মহাক্না মখোয়দা হায়রিবসি মখোয়না ৱাখল তাবা ঙম্লমদে~। 
\p 
\v 7 মরম অদুনা যীশুনা মখোয়দা অমুক হন্না হায়খি, <<তশেংনমক ঐনা নখোয়দা হায়রি, ঐদি য়াউশিং অদুগী থোঙ অদুনি~। 
\v 8 \x + \xo 10:8 \xt যিরে 23:1-2; ইজি 34:2\x*ঐগী মাঙদা লাকখিবা মী পূম্নমক হূরানবশিং অমসুং ডাকুশিংনি; অদুবু য়াউশিং অদুনা মখোয়গী খোঞ্জেন তাখিদে~। 
\v 9 ঐদি থোঙ অদুনি, কনাগুম্বা মীনা ঐঙোন্দা চঙলক্লবদি, মহাকপু কনবিগনি, অদুগা মহাক্না চত্থোক চৎশিন তৌদুনা শঞ্জাবুঙ ফংজগনি~। 
\v 10 \x + \xo 10:10 \xt ঈশৈ 65:11; রোম 5:17\x*হূরানবা অদুনা হূরান্ননবা, হাৎননবা অমসুং মাঙহন্ননবা নত্তনা লাক্তে; ঐদি মখোয়না হিংবা ফংনবা অমসুং মখোয়না হিংবা অদু মরাং কায়না ফংনবা লাক্লে~। 
\v 11 \x + \xo 10:11 \xt যিশা 40:11; ইজি 34:11-16, 23; মাত্থি 2:6; লূক 12:32; হিব্রু 13:20; ১পিত 2:25; ১যোহ 3:16; ফোং 7:17\x*ঐদি অফবা য়াউশেনবা অদুনি; অফবা য়াউশেনবা অদুনা য়াউশিংগীদমক মথৱায় থাবি~। 
\v 12 \x + \xo 10:12 \xt জেকা 11:16-17\x*অনেকপা মহাক অদুদি য়াউশেনবা অদু নত্তে, অদুগা য়াউশিং অদু মরন্নাইগী নত্তে, কৈশাল লাকপা উরগা য়াউশিং অদু থাদোক্লম্লগা চেনখি; অদুগা কৈশাল অদুনা য়াউশিং অদু লাক্তুনা ফায় অমসুং মখোয়বু চাইখাই~। 
\v 13 মী অদু অনেকপা ওইবা মরম্না মহাক্না চেনখি অমসুং য়াউশিং অদুগী মরমদা খনবিদে~। 
\v 14 \x + \xo 10:14 \xt খোঙ 33:12\x*ঐদি অফবা য়াউশেনবনি, ঐনা ঐগী য়াউশিংবু খঙই অমসুং ঐগী ওইবশিংনা ঐবু খঙই~। 
\v 15 \x + \xo 10:15 \xt মাত্থি 11:27\x*ইপানা ঐবু খঙবগুম্না, ঐনসু ইপাবু খঙই, অদুগা ঐনা য়াউশিংগীদমক থৱায় থাবি~। 
\v 16 \x + \xo 10:16 \xt যিশা 56:8; ইজি 34:23; পাখো 10:34-35; এফি 2:11-19\x*য়াউকোন অসিদা য়াওদবা ঐগী অতোপ্পা য়াউশিং লৈ; ঐনা মখোয়বু পুরকপা তাই, মখোয়না ঐগী খোঞ্জেন তাগনি; অদুগা য়াউ শঙ্গু অমা ওইরক্কনি অমসুং য়াউশেনবা অমা লৈগনি~। 
\v 17 মরম অদুনা ইপানা ঐবু নুংশি, মরমদি ঐনা ঐগী থৱায় অমুক লৌশিন্নবা ঐনা থৱায় থাই~। 
\v 18 \x + \xo 10:18 \xt মাত্থি 26:53; ফিলি 2:8; হিব্রু 5:8\x*কনা অমতনা ঐগী থৱায় ঐঙোন্দগী লৌদে, ঐ ইশানা ইথৱায় থাজবনি~। ঐনা থৱায় থানবগী ইতিক লৈ অমসুং ঐনা মদু লৌশিন্নবগী ইতিক লৈ~। য়াথং অসি ঐনা ইপাদগী ফংজরে~।>> 
\p 
\v 19 হায়রিবা অসিগী মরম্না যিহূদিশিংগী মরক্তা অমুক হন্না তোখাই তানরম্মী~। 
\v 20 \x + \xo 10:20 \xt ২নিং 9:11; যিরে 29:26; মার্ক 3:21-22\x*অদুগা মখোয় অয়াম্বনা হায়খি, <<মঙোন্দা ভুৎ লৈ, অদুগা মহাক অঙাওবনি; নখোয়না মহাক্কী ৱা তারিবা করিগীনো?>> 
\v 21 \x + \xo 10:21 \xt খোঙ 4:11; মাত্থি 4:24\x*অতোপ্পশিংনা হায়, <<হায়রিবা ৱাশিং অসি ভুৎ চঙবা মী অমগী ৱাঙাঙ নত্তে~। ভুৎনা মমিৎ তাঙবা মীগী মমিৎ উহনবা ঙম্ব্রা?>> 
\s1 যীশুনা মশামক ঈশ্বরনি হায়বা 
\p 
\v 22 মতম অদুদা যেরূশালেমদা কত্থোকপগী চাকখাঙবা থোক্লম্মী, অদুগা মদু নিংথমথাগী মতম ওইরম্মী~। 
\v 23 \x + \xo 10:23 \xt পাখো 3:11\x*অদুগা যীশুনা সোলোমোনগী হোজঙদা নীংনশঙদা চত্তুনা লৈরম্মী~। 
\v 24 \x + \xo 10:24 \xt লূক 22:67\x*মরম অদুনা যিহূদিশিংনা মহাকপু কোয়শিন্দুনা মঙোন্দা হায়খি, <<নহাক্না ঐখোয়বু কয়া কুইনা চিংন-হনগদগে? নহাক খৃষ্ট অদু ওইরবদি ঐখোয়দা শেংনা হায়য়ু~।>> 
\v 25 যীশুনা মখোয়দা খুমখি, <<ঐনা নখোয়দা হায়খ্রে, অদুগা নখোয়না ঐবু থাজদে; ঐনা ইপাগী মিংদা থবকশিং তৌই, থবকশিং অদুনা ঐগী মরমদা সাক্ষী পী~। 
\v 26 নখোয় ঐগী য়াউশিং নত্তবা মরম্না নখোয়না থাজদে~। 
\v 27 ঐগী য়াউশিংনা ঐগী খোঞ্জেন তায়, ঐনা মখোয়বু খঙই অমসুং মখোয়না ঐগী ইতুং ইল্লি~। 
\v 28 \x + \xo 10:28 \xt যিশা 66:22; মাত্থি 25:46\x*ঐনা মখোয়দা লোম্বা নাইদবা হিংবা পী; মখোয় কৈদৌঙৈদসু মাঙলোই, অদুগা কনা অমতনা ঐগী খূত্তগী মখোয়বু মুল্লোই~। 
\v 29 ঐঙোন্দা মখোয়বু পীবিখিবা ঐগী ইপানা পূম্নমক্তগী হেন্না চাউই, কনা অমতনা মখোয়বু ঐগী ইপাগী খূত্তগী মুনবা ঙম্লোই~। 
\v 30 \x + \xo 10:30 \xt ২ৱা 6:4\x*ঐগা ইপাগা অমতনি~।>> 
\v 31 অদুদগী যিহূদিশিংনা মঙোন্দা নূঙনা থানবা নূঙ লৌখৎলম্মী~। 
\v 32 মদুদা যীশুনা মখোয়দা খুমখি, <<ঐনা নখোয়দা ঐগী ইপাদগী অফবা থবক কয়া উহল্লে; থবকশিং অদুগী মরক্তগী করম্বা মরমগীদমক নখোয়না ঐবু নূঙনা থাগদৌরিবনো?>> 
\v 33 \x + \xo 10:33 \xt লেবী 24:16; মাত্থি 26:63-66\x*মদুদা যিহূদিশিংনা মঙোন্দা খুমখি, <<নহাক্না অফবা থবক তৌবগীদমক ঐখোয়না নঙোন্দা নূঙনা থাবা নত্তে, অদুবু ঈশ্বরবু থীনা ঙাঙবগীদমক্নি; নহাক্না মী ওইরগা নশাবু ঈশ্বর ওইহল্লি~।>> 
\v 34 \x + \xo 10:34 \xt ঈশৈ 82:6; রোম 3:19; ১কোরি 14:21\x*যীশুনা মখোয়দা খুমখি, <<নখোয়গী ৱায়েন য়াথংগী লাইরিক্তা অসুম্না ইদুনা লৈত্রা? <ঐনা হায়খি, নখোয় ঈশ্বরশিংনি~।> 
\v 35 \x + \xo 10:35 \xt মাত্থি 5:18; হিব্রু 4:12\x*ঈশ্বরগী ৱা য়ৌরক্লিবা মখোয়দা মহাক্না ঈশ্বরশিং কৌরবদি (শাস্ত্র কায়হনবা য়াদে), 
\v 36 \x + \xo 10:36 \xt যিরে 1:5\x*<ঐ ঈশ্বরগী মচা নিপানি> হায়না ঐনা হায়খিবা মরম্না ইপানা খাইদোক্লবা অমসুং তাইবংপান্দা থারক্লবা মহাক্কী মরমদা নখোয়না করিগী, <নহাক্না ঈশ্বরবু থীনা ঙাঙই> হায়বনো? 
\v 37 ঐনা ইপাগী থবকশিং তৌদ্রবদি, ঐবু থাজগনু~। 
\v 38 অদুবু ঐনা থবকশিং অদু তৌরবদি, নখোয়না ঐবু থাজদ্রবসু, ইপানা ঐঙোন্দা লৈ অমসুং ঐনা ইপাদা লৈ হায়বা নখোয়না খঙদুনা থাজনবা, থবকশিং অদু থাজৌ~।>> 
\v 39 \x + \xo 10:39 \xt লূক 4:30\x*মরম অদুনা মখোয়না মহাকপু অমুক হন্না ফানবা হোৎনরে; অদুবু মহাক্না মখোয়গী খূত্তগী নান্থোকখ্রে~। 
\p 
\v 40 অদুদগী মহাক্না যোর্দান তুরেনগী ৱাংমদা অমুক চত্থোকখিদুনা, যোহান্না ইহান হান্না বাপ্টাইজ তৌরম্বা মফম অদুদা চৎলম্মী, অদুগা মফম অদুদা মহাক্না লৈথরম্মী~। 
\v 41 মী কয়ানা মহাক্কী মনাক্তা লাক্তুনা হায়খি, <<যোহান্না খূদম অমতা তৌখিদে; অদুবু যোহান্না নিপা অসিগী মরমদা হায়খিবা খুদিংমক অচুম্বনি~।>> 
\v 42 অদুগা মী কয়ানা মফম অদুদা মহাকপু থাজরে~। 
\c 11 
\s1 লাজারস শিবা 
\p 
\v 1 \x + \xo 11:1 \xt মাত্থি 21:17; লূক 10:38\x*লাজারস কৌবা মী অমা নারম্মী; মহাক মেরি অমসুং মহাক্কী মচে মার্থাগী খুঙ্গং বেথানিদগীনি~। 
\v 2 \x + \xo 11:2 \xt মার্ক 14:3; লূক 7:38\x*নারিবসি যীশুবু মনম নুংশিবা থাউ তৈবিখিবা অমসুং মহাক্কী মখোঙ মশম্না তৈথোকপিখিবা মেরিগী মৌপ্বা লাজারসনি~। 
\v 3 মরম অদুনা মহাক্কী মচেশিংনা যীশুদা মী থাখিদুনা অসুম্না হায়রকই, <<ইবুংঙো, য়েংবিয়ু, নহাক্না নুংশিবা মহাক নারে~।>> 
\v 4 মদু তাবদা যীশুনা হায়খি, <<মসিগী অনাবা অসি শিনবা নাবা নত্তে, অদুবু ঈশ্বরগী মতিক মঙান চাউহন্নবা অমসুং মসিগী মপান্না ঈশ্বরগী মচা নিপা অদুবু মতিক চাউহন্নবনি~।>> 
\v 5 যীশুনা মার্থা, মহাক্কী মনাউ নুপী অমসুং লাজারসপু নুংশি~। 
\v 6 লাজারস নারে হায়বা যীশুনা তাবা মতমদা, মহাক্না লৈরিবা মফম অদুদা নুমিৎ নীনি লৈথরম্মী~। 
\v 7 মদুগী মতুংদা মহাক্না মহাক্কী সেবোকশিংদা হায়, <<ঐখোয়না যুদিয়াগী লমদা অমুক হন্না চৎসি~।>> 
\v 8 \x + \xo 11:8 \xt মাত্থি 23:7\x*মহাক্কী সেবোকশিংনা মঙোন্দা হায়খি, <<\f + \fr 11:8 \fk রব্বি: \ft অর্থদি <<ঐগী মপু>> নৎত্রগা <<ওঝা~।>> ধর্ম্মগী ওঝা~।\f*রব্বি, হৌজিক যিহূদিশিংনা নহাকপু নূঙনা থাদুনা হাৎনবা থিরি; নহাক্না মফম অদুদা অমুক হন্না চৎকদৌরিব্রা?>> 
\v 9 যীশুনা খুমখি, <<নুংথিলদা পূং তরানিথোই লৈবা নৎত্রা? কনাগুম্বা মী অমনা নুংথিন্দা চৎলবদি, মহাক্না তাইবংপান অসিগী মঙান অদু উবা মরম্না খুদি থীদে~। 
\v 10 অদুবু কনাগুম্বা মী অমনা অহিংদা চৎলবদি, মঙোন্দা মঙান অদু লৈতবা মরম্না মহাক্না খুদি থী~।>> 
\v 11 \x + \xo 11:11 \xt মাত্থি 9:24\x*মহাক্না ৱারমশিং অসি হায়রবা মতুংদা মহাক্না মখোয়দা হায়, <<ঐখোয়গী মরূপ লাজারস তূম্লি; অদুবু ঐনা মহাকপু তূম্বদগী হৌদোক্নবগীদমক চৎকদৌরিবনি~।>> 
\v 12 অদুদগী মহাক্কী সেবোকশিংনা হায়খি, <<ইবুংঙো, মহাক্না তূম্লবদি মহাক ফরগনি~।>> 
\v 13 \x + \xo 11:13 \xt মাত্থি 9:24\x*যীশুনদি মহাক্না শিবগী মরমদা হায়বনি, অদুবু মখোয়নদি তূমদুনা পোত্থাবগী মরমদা হায়বনি হায়না খল্লম্মী~। 
\v 14 অদুদগী যীশুনা মখোয়দা শেংনা হায়খি, <<লাজারস শিরে~। 
\v 15 নখোয়না থাজনবা নখোয়গী মরমগীদমক ঐ মফম অদুদা লৈরমদবা অদু ঐনা হরাউই~। অদুবু ঐখোয় মহাক্কী মনাক্তা চৎসি~।>> 
\p 
\v 16 \x + \xo 11:16 \xt মাত্থি 10:3; পাখো 1:13\x*মরম অদুনা দীদুমাস কৌবা থোমাসনা মহাক্কী মরূপ সেবোকশিংদা হায়খি, <<ঐখোয়সু মহাক্কা লোয়ননা শিমিন্ননবা চৎসি~।>> 
\p 
\v 17 মখোয়না মফম অদু য়ৌবা মতমদা লাজারস মোংফমদা ফুমখিবা নুমিৎ মরিনি শুরে হায়বা যীশুনা খঙলে~। 
\v 18 \x + \xo 11:18 \xt মাত্থি 21:17\x*বেথানি অসি যেরূশালেমদগী কিলোমিটর অহুম্লোমতা লাপ্লম্মী~। 
\v 19 \x + \xo 11:19 \xt যোব 2:11\x*মখোয়গী মৌপ্বা শিখিবগী মরম্না যিহূদি কয়াসু মার্থা অমসুং মেরিবু থেমজিনবিনবা লাক্লম্মী~। 
\v 20 \x + \xo 11:20 \xt লূক 10:38-42\x*যীশু লেঙলক্লি হায়বা মার্থানা হেক তাবদা, মহাক্না মহাকপু ওকপা থোকখি; অদুবু মেরিদি য়ূমদা ফমদুনা লৈরম্মী~। 
\v 21 অদুদগী মার্থানা যীশুদা হায়খি, <<ইবুংঙো, নহাক্না মফম অসিদা লৈবিরম্লবদি, ঐগী ইপ্বা শিরম্লোইদবনি~। 
\v 22 অদুবু হৌজিকসু নহাক্না ঈশ্বরদা হায়জবা খুদিং, ঈশ্বরনা মদু নঙোন্দা পীবিগনি হায়বা ঐনা খঙই~।>> 
\p 
\v 23 যীশুনা মঙোন্দা হায়, <<নহাক্কী নৌপ্বা অমুক হন্না হৌগৎকনি~।>> 
\v 24 \x + \xo 11:24 \xt দানি 12:2; পাখো 24:15\x*মার্থানা মঙোন্দা হায়, <<অকোনবা নুমিত্তা হিংগৎপা মতমদা মহাক হৌগৎকনি হায়বা ঐনা খঙই~।>> 
\v 25 যীশুনা মঙোন্দা হায়খি, <<ঐদি হিঙ্গৎপা অমসুং হিংবা অদুনি; ঐবু থাজবা মহাক অদু শিরবসু হিংগনি~। 
\v 26 \x + \xo 11:26 \xt মাত্থি 25:46\x*ঐবু থাজবা হিংলিবা খুদিংনা কৈদৌঙৈদসু শিররোই~। নহাক্না মসি থাজব্রা?>> 
\p 
\v 27 \x + \xo 11:27 \xt মাত্থি 4:3; লূক 2:11\x*মার্থানা মঙোন্দা হায়খি, <<হোয়, ইবুংঙো, নহাক্তি তাইবংপান্দা লেঙবিরক্লিবা ঈশ্বরগী মচা নিপা খৃষ্ট অদুনি হায়বা ঐনা থাজৈ~।>> 
\v 28 \x + \xo 11:28 \xt মাত্থি 26:18\x*মহাক্না ৱাশিং অসি হায়রবা মতুংদা চৎখ্রে, অদুগা মহাক্কী মনাউ মেরিবু লোন্না কৌরগা হায়রম্মী, <<রব্বি লাক্লে, অদুগা নহাকপু কৌরি~।>> 
\v 29 মেরিনা মসি তাবদা থুনমক হৌগৎখিদুনা মহাক্কী মনাক্তা চৎখি~। 
\v 30 মতম অদুদা যীশু খুঙ্গং অদুদা থুংলদ্রি, অদুবু মার্থানা মহাকপু উন্নখিবা মফম অদুদা অদুম লৈরম্মী~। 
\v 31 মেরিগা লোয়ননা য়ূমদুদা লৈদুনা মহাকপু থেমজিনবিরবা যিহূদিশিংনা মহাক্না থুনা হৌগত্তুনা চৎখিবা উবদা মহাক্না মোংফমদা কপ্পা চৎলিবনি খন্দুনা মহাক্কী মতুং ইন্নরম্মী~।>> 
\p 
\v 32 যীশুনা লৈরিবা মফম অদুদা মেরিনা লাক্লবদা মহাকপু উরে, অদুগা মহাক্না মহাক্কী মখোঙদা তুথজরগা মঙোন্দা হায়রকই, <<ইবুংঙো, মফম অসিদা নহাক্না লৈবিরম্লবদি, ঐগী ইপ্বা শিরম্লোইদবনি~।>> 
\v 33 যীশুনা মহাক্না কপ্লিবা অমসুং মহাক্কা লোয়নরক্লিবা যিহূদিশিংনা কপ্লিবা অদু উবদা মথৱায় ৱারম্মী অমসুং লাঙতক্নরম্মী, 
\v 34 অদুগা হায়খি, <<নখোয়না মহাকপু কদায়দা থমখ্রবগে?>> মখোয়না মঙোন্দা হায়খি, <<ইবুংঙো, লাক্তুনা য়েংবিয়ু~।>> 
\v 35 \x + \xo 11:35 \xt লূক 19:41\x*যীশুনা কপখি~। 
\v 36 যিহূদিশিংনা হায়খি, <<য়েংউ, মহাক্না লাজারসপু কয়াদা নুংশিবা!>> 
\v 37 অদুবু মখোয় খরনা হায়খি, <<মী অসিনা মমিৎ তাঙবা মীবু উহনবিখি, অদুনা নিপা অসি শিদনবা তৌবা ঙম্লম্লোইদ্রা?>> 
\s1 যীশুনা লাজারসপু হিঙ্গৎহনবা 
\p 
\v 38 \x + \xo 11:38 \xt মাত্থি 27:60; লূক 24:2\x*অদুদগী যীশুনা অমুক হন্না মথৱায় শোক্না মোংফমদা লাক্লম্মী~। মদু শুরুং ওইরম্মী অমসুং নূঙ অমনা মমায় অদুদা থম্লম্মী~। 
\v 39 যীশুনা হায়খি, <<নূঙ অদু লৌথোকখ্রো~।>> শিখ্রবা অদুগী মচে মার্থানা মঙোন্দা হায়, <<ইবুংঙো, হৌজিক্তি মহাক নমথীরম্লগনি; মরমদি মহাক শিখিবা নুমিৎ মরিনি শুরে~।>> 
\v 40 যীশুনা মঙোন্দা হায়, <<নহাক্না থাজরবদি ঈশ্বরগী মতিক মঙান উগনি হায়না ঐনা নঙোন্দা হায়খিদ্রা?>> 
\v 41 \x + \xo 11:41 \xt মাত্থি 11:25\x*মরম অদুনা মখোয়না অশিবা মী অদু থমখিবা মফম অদুদগী নূঙ অদু লৌথোকখি~। যীশুনা য়েংখত্তুনা হায়খি, <<ইপা, নহাক্না ঐগী হায়জবা তাবিবা মরম্না ঐনা নহাকপু থাগৎচরি~। 
\v 42 নহাক্না মতম পূম্নমক্তা ঐগী হায়জবা তাবি হায়বা ঐনা খঙই; অদুবু অকোয়বদা লেপ্লিবা মীয়াম অসিগীদমক নহাক্না ঐবু থারকপনি হায়বা মখোয়না থাজনবা ঐনা হায়বনি~।>> 
\v 43 \x + \xo 11:43 \xt লূক 7:14\x*মহাক্না পূম্নমক অসি হায়রবা মতুংদা অহৌবা খোঞ্জেন্না লাউখি, <<লাজারস, থোক্লকউ~।>> 
\v 44 মদুদা শিখ্রবা মী অদু ফুম্বদা শিজিন্নবা ফিনা মখোঙ মখূৎ য়েৎশিল্লদুনা থোক্লক্লম্মী; অদুগা মহাক্কী মমায় ফিনা য়েৎলম্মী~। যীশুনা মখোয়দা হায়, <<য়েৎশিল্লিবা অদু লৌথোকউ অদুগা মহাকপু চৎহল্লু~।>> 
\s1 যীশু হাৎনবা খূজিন থৌরাঙ 
\p 
\v 45 \x + \xo 11:45 \xt খোঙ 14:31\x*মেরিগী মনাক্তা লাকখিবা যিহূদি ময়াম্না যীশুনা তৌখিবা অদু উখি, অদুগা মহাকপু থাজখি~। 
\v 46 অদুবু মখোয়গী মরক্তা খরনদি ফরীশীশিংগী মনাক্তা চত্তুনা যীশুনা তৌখিবা অদু মখোয়দা তম্লুরে~। 
\p 
\v 47 \x + \xo 11:47 \xt মাত্থি 5:22; 26:3\x*অদুদগী অথোইবা পুরোহিৎশিং অমসুং ফরীশীশিংনা \f + \fr 11:47 \fk সনহেদ্রিন: \ft মীওই 71 না শাবা যিহুদিশিংগী খ্বাইদগী মতিক লৈবা ৱায়েনলুপনি~।\f*সনহেদ্রিন্দা পূনশিল্লগা হায়খি, <<ঐখোয়না করি তৌগনি? মী অসিনা খূদমশিং য়াম্না তৌরে~। 
\v 48 ঐখোয়না মহাকপু মথন্তা অসুম থাদোক্লবদি, মী পূম্নমক্না মঙোন্দা থাজখ্রগনি; অদুগা রোমগী মীশিংনা লাক্তুনা ঐখোয়গী লম অমসুং ঐখোয়গী জাতি অসি লৌখ্রগনি~।>> 
\v 49 \x + \xo 11:49 \xt মাত্থি 26:3\x*মখোয়গী কাঙবুগী মী, চহী অদুগী পুরোহিৎলেন ওইরিবা কায়াফানা মখোয়দা হায়খি, <<নখোয়না করিসু খঙদে, 
\v 50 লৈবাক অমগী জাতি পূম্নমক মাঙদনবা মী অমনা জাতি পূম্নমক্কীদমক শিবিবা অসি ঐখোয়গীদমক হেন্না ফৈ হায়বা নখোয়না খন্দে~।>> 
\v 51 মহাক্না মসি মশাগী নীংবা মতুং ইন্না হায়বা নত্তে, অদুবু মহাক্না চহী অদুগী পুরোহিৎলেন ওইবা মরম্না যীশুনা জাতি অদুগীদমক শিবিগনি হায়না মহাক্না ৱা তাকথোকপা মী অমগুম্না হায়খি; 
\v 52 \x + \xo 11:52 \xt যিশা 49:6\x*জাতি অদুগীদমক শিবিবতা নত্তনা ইচাই চাইথোকহনখ্রবা ঈশ্বরগী মচাশিংবু অমতা ওইনা খোমজিন্নবা মহাক্না শিবিগনি~। 
\v 53 \x + \xo 11:53 \xt মাত্থি 12:14\x*মরম অদুনা নুমিৎ অদুদগী মখোয়না যীশুবু হাৎননবা ৱা তান্নরম্মী~। 
\v 54 মরম অদুনা যীশুনা যিহূদিশিংগী মরক্তা ফোংনা অমুক চৎখিদ্রে, অদুবু মহাক্না লমহাঙ ময়াদা লৈবা ইফ্রায়িম কৌবা সহর অমদা চৎলগা মফম অদুদা মহাক্কী সেবোকশিংগা লৈমিন্নরম্মী~। 
\p 
\v 55 \x + \xo 11:55 \xt খোঙ 12:13; ২ইতি 30:17-18; মাত্থি 26:1-2; মার্ক 14:1\x*অদুগা যিহূদিশিংগী লান্থোকপিবগী চাকখাঙবা নকশিল্লক্লম্মী; লান্থোকপিবগী চাকখাঙবগী মমাঙদা খুঙ্গংদগী মী কয়ানা যেরূশালেমদা মখোয় মশামক শেংহন্নবা চৎলম্মী~। 
\v 56 মরম অদুনা মখোয়না যীশুবু থিরম্মী, অদুগা মখোয়না নীংনশঙদা লেপ্লিঙৈদা অমগা অমগা হায়নখি, <<নখোয়না করি খনবগে? মহাক চাকখাঙবা অসিদা লাক্লোইদ্রা?>> 
\v 57 অদুবু অথোইবা পুরোহিৎশিং অমসুং ফরীশীশিংনা অসুম্না য়াথং পীখি, <<কনাগুম্বনা যীশু কদায়দা লৈ হায়বা খঙলবদি, মখোয়না মহাকপু ফানবা মহাক্না পাউ পীগদবনি~।>> 
\c 12 
\s1 যীশুবু বেথানিদা থাউ তৈবা 
\r মাত্থি 26:6-13; মার্ক 14:3-9; লূক 7:37-38 
\p 
\v 1 \x + \xo 12:1 \xt মাত্থি 21:17\x*লান্থোকপিবগী চাকখাঙবা য়ৌগদবা নুমিৎ তরুক্নি ৱাৎলিঙৈদা, অশিবশিংগী মরক্তগী হিঙ্গৎহনখিবা লাজারসনা লৈরম্বা মফম বেথানিদা যীশুনা লাক্লে~। 
\v 2 \x + \xo 12:2 \xt লূক 10:38-42\x*মরম অদুনা মখোয়না মহাক্কীদমক মফম অদুদা চাকলেন অমা থৌরাঙ তৌরগা মার্থানা থৌগল তৌরম্মী; অদুগা মহাক্কা লোয়ননা ফম্লিবশিং অদুগী মরক্তা লাজারস য়াওরম্মী~। 
\v 3 \x + \xo 12:3 \xt মার্ক 14:3\x*অদুদগী মেরিনা মমল য়াম্লবা \f + \fr 12:3 \fk নার্ড: \ft হিমালয়দা হৌবা পাম্বীগী মরূদগী শেম্বা মনম নুংশিবা থাউ~।\f*নার্ডকী মনম নুংশিবা থাউ \f + \fr 12:3 \fk লিত্রা: \ft লিত্রা অমসি গ্রাম 327 লূম্মী~।\f*লিত্রা অমা পুরক্তুনা যীশুগী মখোঙদা তৈবিরম্মী অমসুং মহাক্কী মখোঙ অদু মাগী মশম্না তৈথোকপিরম্মী; মদুদা য়ূম অদু থাউগী নুংশিবা মনম্না থল্লম্মী~। 
\v 4 \x + \xo 12:4 \xt মাত্থি 10:4\x*মরম অদুনা মহাক্কী সেবোকশিংগী মরক্তগী মহাকপু পীথোক্কদবা সিমোনগী মচা নিপা যিহূদা ঈস্কারিয়োৎনা হায়খি, 
\v 5 <<কনাগুম্বা অমনা মনম নুংশিবা থাউ অসি \f + \fr 12:5 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি চাহুমদা য়োন্দুনা শেন অদু লাইরবশিংদা পীদ্রিবা করিগীনো?>> 
\v 6 মসি মহাক্না লাইরবশিংগীদমক্তা খনবগী মরম্না হায়বা নত্তে, অদুবু মহাক হূরানবা ওইবগী মরম্ননি, অদুগা মহাক্না শেঙ্গাও পান্নরগা মদুদা হাপখ্রবা অদু হেক হেক লৌথোক্লম্মী~। 
\v 7 অদুদগী যীশুনা হায়খি, <<মহাক্না পাম্বা অদু তৌজসনু; ঐবু ফুমগদবা নুমিৎ অদুগীদমক মহাক্না মদু থমজিল্লম্বনি~। 
\v 8 \x + \xo 12:8 \xt ২ৱা 15:11\x*লাইরবশিংদি নখোয়গা মতম পূম্নমক্তা লোয়নদুনা লৈ, অদুবু ঐদি মতম পূম্নমক্তা নখোয়গা লোয়নদুনা লৈরোই~।>> 
\v 9 যিহূদিগী অচৌবা মীয়াম্না মহাক মফম অদুদা লৈ হায়বা খঙলম্মী; মখোয়না মহাক্কী মরমগীদমক লাকপদা নত্তনা মহাক্না অশিবশিংগী মরক্তগী হিঙ্গৎহনখ্রবা লাজারস য়েংনবগীদমক লাক্লম্মী~। 
\v 10 অদুবু অথোইবা পুরোহিৎশিংনা লাজারসপুসু হাৎননবা ৱা তান্নরম্মী, 
\v 11 মরমদি মহাক্কী মরম্না যিহূদি ময়াম্না পুরোহিৎশিংবু থাদোক্লমদুনা যীশুবু থাজরম্মী~। 
\s1 যেরূশালেমদা মায় পাক্না চঙবা 
\r মাত্থি 21:1-9; মার্ক 11:1-10; লূক 19:29-38 
\p 
\v 12 মথংগী নুমিত্তা চাকখাঙবদা লাকখিবা অচৌবা মীয়াম অমনা যীশুনা যেরূশালেমদা লেঙলক্লি হায়বা তারবদা, 
\v 13 \x + \xo 12:13 \xt লেবী 23:40; ঈশৈ 118:25-26\x*থাঙতুপ পাম্বীগী মশাশিং পায়দুনা মহাকপু উনবা থোক্লক্তুনা লাউখি, 
\q1 <<হোসানা! 
\q1 যেহোবাগী মিংদা লেঙলক্লিবা মহাক, 
\q1 ইস্রায়েলগী নিংথৌ য়াইফবনি!>> 
\p 
\v 14 যীশুনা লোলা মচা অমা ফংদুনা মদুগী মথক্তা তোংলম্মী, মসি ইখিবগুম্ননি, 
\q1 
\v 15 \x + \xo 12:15 \xt জেকা 9:9\x*<<কিগনু, সিয়োনগী মচা নুপী; 
\q1 য়েংউ, নহাক্কী নিংথৌ, 
\q1 লোলা মচা অমদা তোংদুনা লেঙলক্লি~।>> 
\p 
\v 16 \x + \xo 12:16 \xt মার্ক 9:32\x*অহানবদা মহাক্কী সেবোকশিংনা ৱারমশিং অসি খঙলমদে; অদুবু ঈশ্বরনা যীশুবু মতিক মঙান চাউহল্লবা মতুংদা হায়রিবশিং অসি মহাক্কী মরমদা ইখিবনি অমসুং পূম্নমক অসি মঙোন্দা তৌখিবনি হায়বা মখোয়না নীংশিংলকখি~। 
\v 17 মরম অদুনা মহাক্না লাজারস মোংফমদগী কৌথোকপা অমসুং লাজারসপু অশিবশিংগী মরক্তগী হিঙ্গৎহনখিবা মতমদা মহাক্কা লোয়নরম্বা মীয়াম অদুনা সাক্ষী পীরম্মী~। 
\v 18 \x + \xo 12:18 \xt লূক 19:37\x*মরম অসিগীদমক মীয়াম অদুনা মহাকপু উন্নরম্মী; মরমদি মহাক্না খূদম অসি তৌখিবনি হায়বা মখোয়না তারম্মী~। 
\v 19 মরম অদুনা ফরীশীশিংনা অমগা অমগা হায়নখি, <<নখোয়না করিসু তৌবা ঙমদ্রে হায়বা নখোয়না উরে~। য়েংউ, তাইবংপানগী মী পূম্নমক্না মহাক্কী তুং ইনখ্রে~।>> 
\s1 গ্রীকশিংগী হায়জবা 
\p 
\v 20 \x + \xo 12:20 \xt পাখো 11:20\x*চাকখাঙবা অদুদা ঈশ্বরবু খুরুম্বা লাকপা মীশিংগী মরক্তা গ্রীকশিংগী মী খরা য়াওরম্মী~। 
\v 21 \x + \xo 12:21 \xt মাত্থি 11:21\x*মরম অদুনা মখোয়না গালীলগী বেৎসাইদাদা লৈবা ফিলিপকী মনাক্তা লাক্তুনা মঙোন্দা হায়রকই, <<ইবুংঙো, ঐখোয়না যীশুবু উনীংই~।>> 
\v 22 ফিলিপ্না চত্তুনা আন্দ্রিয়ুদা তমখি; অদুগা অমুক হন্না আন্দ্রিয়ু অমসুং ফিলিপ্না যীশুদা তম্লম্মী~। 
\s1 যীশুনা শিগদবা খঙহনবা 
\p 
\v 23 \x + \xo 12:23 \xt মাত্থি 26:18\x*অদুবু যীশুনা মখোয়দা হায়রকই, <<মীগী মচা নিপা অদুবু মতিক মঙান চাউহনগদবা পূংফম অদু লাক্লে~। 
\v 24 \x + \xo 12:24 \xt ১কোরি 15:36\x*তশেংনমক ঐনা নখোয়দা হায়রি, গেহু মরূ অমনা লৈবাক্তা তাদুনা শিদ্রগদি মদু অদুম লৈ; অদুবু মদুনা শিরবদি মহৈ য়াম্না য়াল্লি~। 
\v 25 \x + \xo 12:25 \xt মাত্থি 10:39; 25:46; মার্ক 8:35; লূক 14:26\x*মহাক্কী থৱায় নুংশিবা মহাক অদুনা মদু মাঙজগনি, অদুগা তাইবংপান্দা মহাক্কী থৱায় তূক্কচবা মহাক অদুনা লোম্বা নাইদবা হিংবা ফাওবা মদু ঙাকচগনি~। 
\v 26 \x + \xo 12:26 \xt ২কোরি 5:8; ফিলি 1:23; ১থেস 4:17\x*কনাগুম্বা মীনা ঐবু থৌগল তৌরবদি, মহাক্না ঐগী ইতুং ইনসনু; ঐনা লৈবা মফম অদুদা ঐগী ইনাইসু লৈগনি; কনাগুম্বা মীনা ঐবু থৌগল তৌরবদি, ঐগী ইপানা মহাকপু ঈকাই খুম্নগনি~। 
\v 27 \x + \xo 12:27 \xt মাত্থি 11:25; 26:38-39\x*<<হৌজিক ঐগী পূক্নীং ৱারে, ঐনা করি হায়গনি? ইপা পূংফম অসিদগী ঐবু কনবিয়ু! অদুবু মরম অসিগীদমক ঐনা পূংফম অসিদা লাকপনি~। 
\v 28 \x + \xo 12:28 \xt মাত্থি 3:17\x*ইপা, নহাক্কী মিং চাউহল্লু~।>> অদুদগী স্বর্গদগী খোঞ্জেন অমনা হায়রকই, <<ঐনা মদুবু চাউহনখ্রে, অদুগা অমুক হন্না চাউহনগনি~।>> 
\v 29 মরম অদুনা মনাক্তা লেপ্লম্বা মীয়াম অদুনা মদু তাদুনা হায়রকই, <<নোং খাক্লে;>> অতোপ্পশিংনা হায়, <<স্বর্গদূত অমনা মঙোন্দা ৱা ঙাঙলে~।>> 
\v 30 \x + \xo 12:30 \xt খোঙ 19:9\x*যীশুনা মখোয়দা খুমখি, <<খোঞ্জেন অসি ঐগী মরমগীদমক লাকপা নত্তে, অদুবু নখোয়গী মরমগীদমক লাকপনি~। 
\v 31 \x + \xo 12:31 \xt ২কোরি 4:4; এফি 2:2; ১যোহ 4:4\x*হৌজিক তাইবংপানবু ৱায়েনবা মতম্নি~। হৌজিক তাইবংপান অসিগী মপু অদু তান্থোক্কনি~। 
\v 32 \x + \xo 12:32 \xt যিশা 11:10\x*মখোয়না ঐবু মালেম অসিদগী থাঙ্গৎলবদা, ঐনা মী পূম্নমকপু ইনাক্তা চিংশিনগনি~।>> 
\v 33 মহাক্না মসি হায়বা মতমদা মহাক্না করম্বা মওংদা শিগদগে হায়বগী মরমদা খঙহনবনি~। 
\v 34 \x + \xo 12:34 \xt ঈশৈ 110:4; যিশা 9:7; দানি 7:14; মাত্থি 8:20\x*মীয়াম অদুনা মঙোন্দা খুমখি, <<খৃষ্ট অদুনা মতম পূম্নমক্তা লৈ হায়না ঐখোয়না ৱায়েন য়াথংগী লাইরিক অদুদগী তারে; অদুগা <মীগী মচা নিপা অদুবু থাঙ্গৎপা তারে> হায়না নহাক্না করম্না হায়রিবনো? মীগী মচা নিপা অদু কনানো?>> 
\v 35 \x + \xo 12:35 \xt এফি 5:8; ১যোহ 1:6\x*মদুদা যীশুনা মখোয়দা হায়খি, <<মতম খরা মঙান অদুনা নখোয়গা লোয়ন-খিগনি~। নখোয়না মঙান অদু লৈরিঙৈদা অমম্বনা নখোয়বু ফাদনবা মঙান অদুদা চৎলু; অমম্বদা চৎলিবা মহাক অদুনা মহাক কদায়দা চৎলিবগে খঙদে~। 
\v 36 \x + \xo 12:36 \xt লূক 16:8\x*নখোয় মঙানগী মচাশিং ওইননবা নখোয়না মঙান অদুদা লৈরিঙৈদা মঙান অদুবু থাজৌ~।>> যীশুনা ৱারমশিং অসি হায়রগা চত্থোক্লগা মখোয়দগী মশামক লোৎখ্রে~। 
\p 
\v 37 মহাক্না মখোয়গী মমাঙদা খূদম ময়াম তৌখ্রবসু মখোয়না মহাকপু থাজরমদে; 
\v 38 \x + \xo 12:38 \xt যিশা 53:1; রোম 10:16\x*মসি ৱা তাকথোকপা যিশাইয়ানা হায়রম্বা ৱা অদু থুংনবনি~। মদুগী মরমদা মহাক্না হায়খি, 
\q1 <<ইবুংঙো, কনানা ঐখোয়গী পাউদম থাজরবগে? 
\q1 কনাদা যেহোবাগী পাম্বোম ফোংদোক্লবগে?>> 
\p 
\v 39 মরম অসিগীদমক মখোয়না থাজবা ঙম্লমদে, মরমদি যিশাইয়ানা অমুকসু হায়খি, 
\q1 
\v 40 \x + \xo 12:40 \xt যিশা 6:10; মাত্থি 13:15\x*<<মহাক্না মখোয়গী মিৎ তাঙহল্লে, 
\q1 মখোয়গী থম্মোই কনহল্লে, 
\q1 নৎত্রবদি মখোয়না মখোয়গী মমিৎনা উগনি, 
\q1 মখোয়গী থম্মোইনা ৱাখল তাগনি, 
\q1 অদুগা হল্লক্কনি অমসুং ঐনা মখোয়বু ফহনগনি~।>> 
\p 
\v 41 \x + \xo 12:41 \xt যিশা 6:1-4; লূক 24:27\x*যিশাইয়ানা মহাক্কী মতিক মঙান উবা অমসুং মহাক্কী মরমদা ঙাঙবা মতমদা ৱারমশিং অসি হায়খি~। 
\p 
\v 42 অদুম ওইনমক অথোইবা লুচিংবশিংগী মনুংদা ফাওবা মীওই কয়ানা যীশুবু থাজরম্মী, অদুবু ফরীশীশিংগী মরম্না মখোয়বু \f + \fr 12:42 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগতগী তান্থোক্তনবা মখোয়না মহাকপু ফোংনা হায়দোক্লমদে; 
\v 43 \x + \xo 12:43 \xt ১সমূ 15:30; রোম 2:29\x*মরমদি ঈশ্বরনা থাগৎপদগী মীশিংনা থাগৎপনা মখোয়না হেন্না পাম্মী~। 
\p 
\v 44 \x + \xo 12:44 \xt মাত্থি 10:40\x*অদুবু যীশুনা লাউদুনা হায়খি, <<ঐবু থাজবা মহাক অদুনা ঐবু থাজবা নত্তে, অদুবু ঐবু থারকপা মহাকপু থাজবনি~। 
\v 45 ঐবু উবা মহাক অদুনা ঐবু থারকপা মহাকপু উরে~। 
\v 46 ঐবু থাজবা মী খুদিংমক্না অমম্বদা লৈতনবা ঐনা তাইবংপান্দা মঙান ওইনা লাক্লে~। 
\v 47 কনাগুম্বা মীনা ঐগী ৱাশিং তারগা থাজদ্রবদি, ঐনা মহাকপু ৱায়েন্দে; ঐনা তাইবংপানবু ৱায়েনবা লাকপা নত্তে, অদুবু তাইবংপানবু কনবিবা লাকপনি~। 
\v 48 ঐবু য়াদবা অমসুং ঐগী ৱা লৌশিন্দবা মহাক অদুগী ৱায়েন মপু অমা লৈ~। ঐনা ঙাঙথোকখিবা ৱা অদুমক্না মহাকপু অকোনবা মতমদা ৱায়েনগনি~। 
\v 49 ঐনা ইশা ইথন্তদগী ঙাঙবা নত্তে; অদুবু ঐবু থারকপা ইপা অদুনা ঐনা করি হায়গদবা অমসুং ঐনা করি ঙাঙগদবা অদুগী মরমদা ঐঙোন্দা য়াথং পীরে~। 
\v 50 \x + \xo 12:50 \xt মাত্থি 25:46\x*মহাক্কী য়াথং অসি লোম্বা নাইদবা হিংবনি হায়বা ঐনা খঙই; মরম অদুনা ঐনা ঙাঙলিবসি ইপানা ঐঙোন্দা হায়খিবগুম্না ঐনা ঙাঙবনি~।>> 
\c 13 
\s1 যীশুনা সেবোকশিংগী খোঙ হাম্বিবা 
\p 
\v 1 \x + \xo 13:1 \xt মাত্থি 26:18\x*লান্থোকপিবগী চাকখাঙবগী মমাঙদা যীশুনা তাইবংপান্দগী চত্থোক্তুনা মপাগী মনাক্তা চৎকদবা মহাক্কী পূংফম অদু লাক্লে হায়বা খঙলবদা, তাইবংপান্দা লৈবা মশাগী ওইবা মীশিংবু নুংশিরদুনা, অরোইবা ফাওবা মহাক্না মখোয়বু নুংশিরে~। 
\p 
\v 2 \x + \xo 13:2 \xt মাত্থি 10:4\x*মখোয়না নুমিদাংগী চরা চারিঙৈদা দিয়াবোলনা সিমোনগী মচা নিপা যিহূদা ঈস্কারিয়োৎনা থম্মোইদা মহাকপু পীথোক্নবা খনহল্লে~। 
\v 3 \x + \xo 13:3 \xt মাত্থি 28:18\x*মপানা পোৎ পূম্নমক মহাক্কী খূত্তা পীবিরে, অদুগা মহাক্না ঈশ্বরদগী লাকপনি অমসুং ঈশ্বরগী মনাক্তা চৎকদৌরি হায়বা যীশুনা খঙলদুনা, 
\v 4 \x + \xo 13:4 \xt মাত্থি 20:25\x*মহাক্না নুমিদাংগী চরা চাবদগী হৌগৎলে, অদুগা মহাক্কী অচোনবা ফি থমদুনা খুদৈ অমা লৌরগা মহাক্কী মখ্বাঙদা য়েৎশিল্লে~। 
\v 5 \x + \xo 13:5 \xt লূক 7:44\x*অদুগা মহাক্না খুদেং অমদা ঈশিং হৈরগা সেবোকশিংগী মখোঙ হাম্বা হৌরে, অদুগা মখ্বাঙদা য়েৎশিল্লিবা খুদৈ অদুনা মখোয়গী মখোঙ তৈথোকপিরে~। 
\v 6 অদুদগী মহাক্না সিমোন পিতরগী মনাক্তা লাক্লে~। অদুগা পিতরনা মঙোন্দা হায়, <<ইবুংঙো, নহাক্না ঐগী খোঙ হাম্বিগদৌরিব্রা?>> 
\v 7 যীশুনা মঙোন্দা খুমখি, <<ঐনা তৌরিবা অসি হৌজিক নহাক্না খঙদে, অদুবু তুংদা নহাক্না খঙলক্কনি~।>> 
\v 8 পিতরনা মঙোন্দা হায়খি, <<নহাক্না কৈদৌঙৈদসু ঐগী খোঙ হাম্বিরোইদবনি!>> যীশুনা মঙোন্দা খুমখি, <<ঐনা নহাক্কী খোঙ হাম্বিদ্রবদি, ঐঙোন্দা নহাক্কী শরূক লৈতে~।>> 
\v 9 সিমোন পিতরনা মঙোন্দা হায়খি, <<ইবুংঙো, ঐগী খোঙ হাম্বিবতা নত্তনা ঐগী খূৎ অমসুং কোকসু চামথোকপিয়ু~।>> 
\v 10 যীশুনা মঙোন্দা হায়, <<ঈরুজথোকখ্রবা মহাক অদুনা মখোঙ নত্তনা হামদোক্কদবা লৈতে, পূমশেং শেংলে; নখোয় শেংই, অদুবু নখোয় খুদিংমক শেংবা নত্তে~।>> 
\v 11 \x + \xo 13:11 \xt মাত্থি 10:4\x*মরমদি মহাকপু পীথোক্কদবা মহাক অদু মহাক্না খঙবা মরম্না মহাক্না মসি হায়খি, <<নখোয় খুদিংমক শেংবা নত্তে~।>> 
\v 12 মরম অদুনা মহাক্না মখোয়গী মখোঙ হাম্বিরগা অচোনবা ফি শেৎচিন্দুনা অমুক হন্না ফম্লম্মী, অদুগা মহাক্না মখোয়দা হায়খি, <<ঐনা নখোয়দা তৌখিবা অদু নখোয়না খঙব্রা? 
\v 13 \x + \xo 13:13 \xt মাত্থি 26:18; লূক 1:43; পাখো 10:36; রোম 10:9; ১কোরি 12:3; ফিলি 2:11; কোলো 2:6\x*নখোয়না ঐবু রব্বি অমসুং ইবুংঙো হায়না কৌই, অদুগা নখোয়না চুম্না হায়রে, মরমদি ঐ মদুনি~। 
\v 14 \x + \xo 13:14 \xt ১পিত 5:5\x*ঐনা নখোয়গী ইবুংঙো অমসুং রব্বি ওইদুনা নখোয়গী নখোঙ হাম্বিরবদি, নখোয়নসু অমনা অমগী মখোঙ হাম্বিফম থোকই~। 
\v 15 \x + \xo 13:15 \xt মাত্থি 11:29; ১তীমো 4:12\x*ঐনা নখোয়দা তৌবগুম্না নখোয়না তৌনবা, ঐনা নখোয়দা খূদম অমা পীবনি~। 
\v 16 \x + \xo 13:16 \xt মাত্থি 10:24; লূক 6:40\x*তশেংনমক ঐনা নখোয়দা হায়রি, <<মীনাইনা মপুদগী হেন্না চাউবা নত্তে; পাউ পুবা মীনা মহাকপু থাবিরক্লিবা অদুদগী হেন্না চাউদে~। 
\v 17 \x + \xo 13:17 \xt মাত্থি 7:24-25; লূক 11:28; যাকো 1:25\x*নখোয়না হীরমশিং অসি খঙদুনা মদু তৌরবদি নখোয় য়াইফবনি~। 
\s1 যীশুবু পীথোক্কদবা মাঙজৌননা খঙহনবা 
\p 
\v 18 \x + \xo 13:18 \xt ঈশৈ 41:9; মাত্থি 1:22; 26:23\x*<<ঐনা নখোয় পূম্নমক্কী মরমদা হায়বা নত্তে~। ঐনা খনগৎলবা মীশিং ঐনা খঙই; মসি শাস্ত্রগী ৱা অদু থুংননবনি, <ঐগী তল চাখিবা মহাক্না ঐগী ইথক্তা মহাক্কী খোঙগী খূনিং থাঙ্গৎখ্রে~।> 
\v 19 <<মদু থোক্লবা মতমদা মহাক অদু ঐনি হায়বা নখোয়না ঐবু থাজনবা হৌজিক্তগী মদু থোক্ত্রিঙৈদা ঐনা নখোয়দা হায়রি, 
\v 20 \x + \xo 13:20 \xt মাত্থি 10:40\x*তশেংনমক ঐনা নখোয়দা হায়রি, ঐনা থাবা মহাকপু লৌশিনবা মহাক অদুনা ঐবু লৌশিনবনি; ঐবু লৌশিনবা মহাক অদুনা ঐবু থারকপা মহাকপু লৌশিনবনি~।>> 
\v 21 \x + \xo 13:21 \xt মাত্থি 26:21\x*যীশুনা ৱাশিং অসি হায়বা মতমদা, মহাক পূক্নীং ৱারম্মী অমসুং মহাক্না সাক্ষী পীদুনা হায়খি, <<তশেংনমক ঐনা নখোয়দা হায়রি, নখোয়গী নরক্তগী অমনা ঐবু পীথোক্কনি~।>> 
\v 22 অদুদগী মহাক্কী সেবোকশিংনা অমগা অমগা য়েংনদুনা মহাক্না হায়খিবা অদুগী মরমদা চমম্নরম্মী~। 
\v 23 সেবোকশিংগী মরক্তগী যীশুনা নুংশিবা সেবোক অমা মহাক্কী মথাদা ঙাদুনা লৈরম্মী~। 
\v 24 সিমোন পিতরনা মঙোন্দা ইঙ্গিৎ তৌদুনা হায়রম্মী, <<মহাক্না কনাগী মরমদা হায়রিবনো হায়বা মঙোন্দা হংউ~।>> 
\v 25 \x + \xo 13:25 \xt মাত্থি 26:22\x*মরম অদুনা মহাক্না যীশুগী মথাদা ঙাদুনা মঙোন্দা হায়খি, <<ইবুংঙো, মহাক অদু কনানো?>> 
\v 26 \x + \xo 13:26 \xt মাত্থি 10:4\x*যীশুনা খুমখি, <<ঐনা তল মচেৎ অমা তেঙ্গোত্তা লুপ্লগা পীবা মহাক অদুনি~।>> অদুগা মহাক্না তল মচেৎ অদু লুপ্লগা সিমোনগী মচা নিপা যিহূদা ঈস্কারিয়োৎতা পীখি~। 
\v 27 \x + \xo 13:27 \xt লূক 22:3\x*তল মচেৎ অদু পীরবা তুংদা সৈতান্না যিহূদাদা চঙখি~। মরম অদুনা যীশুনা মঙোন্দা হায়খি, <<নহাক্না তৌগদবা অদু থুনা তৌরো~।>> 
\v 28 অদুবু ফম্লিবশিংগী মরক্তগী কনা অমতনা মহাক্না করি মরমগীদমক মঙোন্দা মদু হায়রিবনো হায়বা খঙলমদে~। 
\v 29 যিহূদাদা শেন উপু অদু লৈবা মরম্না যীশুনা মঙোন্দা, <<চাকখাঙবগীদমক ঐখোয়গী চঙগদবা পোৎশিং অদু লৈয়ু,>> নৎত্রগা লাইরবশিংদা করিগুম্বা খরা মহাক্না পীনবা মঙোন্দা হায়বনি হায়না মখোয় খরনা খল্লম্মী~। 
\v 30 \x + \xo 13:30 \xt লূক 22:53\x*যিহূদানা তল মচেৎ অদু চারবা মতুংদা খূদক্তা চত্থোকখ্রে; মদু অহিং ওইরম্মী~। 
\p 
\v 31 \x + \xo 13:31 \xt মাত্থি 8:20; ১পিত 4:11\x*মহাক্না চৎখ্রবদা যীশুনা হায়খি, <<ঈশ্বরনা মীগী মচা নিপা অদুবু হৌজিক মতিক মঙান চাউহল্লে, অদুগা মঙোন্দা ঈশ্বরগী মতিক মঙান চাউহল্লে~। 
\v 32 মঙোন্দা ঈশ্বরগী মতিক মঙান চাউহল্লবদি, ঈশ্বরনসু মশামক্তা মহাকপু মতিক মঙান চাউহনগনি অমসুং মহাকপু খূদক্তা মতিক মঙান চাউহনগনি~। 
\v 33 অপিকপা অঙাংশিং, মতম খরদং ঐনা নখোয়গা লোয়নরি~। নখোয়না ঐবু থিগনি; <ঐনা চৎপা মফম অদুদা নখোয়না চৎপা ঙম্লোই> হায়না ঐনা যিহূদিশিংদা হায়খিবগুম, হৌজিক ঐনা নখোয়দসু হায়রি~। 
\v 34 \x + \xo 13:34 \xt লেবী 19:18; এফি 5:2; ১থেস 4:9; ১পিত 1:22; ১যোহ 2:7-11; 4:10-11\x*ঐনা নখোয়দা অনৌবা য়াথং অমা পীরি, মদুদি নখোয় অমগা অমগা নুংশিনৌ~। ঐনা নখোয়বু নুংশিবা অদুগুম্না নখোয়নসু অমগা অমগা নুংশিনৌ~। 
\v 35 \x + \xo 13:35 \xt ১যোহ 3:14\x*নখোয় অমগা অমগা নুংশিনরবদি, মসিনা মী খুদিংনা নখোয় ঐগী সেবোকশিংনি হায়বা খঙগনি~।>> 
\s1 পিতরনা য়ারোইদবা মাঙজৌননা খঙহনবা 
\r মাত্থি 26:31-35; মার্ক 14:27-31; লূক 22:31-34 
\p 
\v 36 \x + \xo 13:36 \xt ২পিত 1:14\x*সিমোন পিতরনা মঙোন্দা হায়খি, <<ইবুংঙো, নহাক কদায়দা চৎলিবগে?>> যীশুনা মঙোন্দা খুমখি, <<ঐনা চৎপা মফম অদুদা হৌজিক নখোয়না ঐগী তুং ইনবা ঙম্লোই; অদুবু তুংদা নখোয়না ঐগী তুং ইনগনি~।>> 
\v 37 পিতরনা মঙোন্দা হায়খি, <<ইবুংঙো, হৌজিক ঐনা করিগী নহাক্কী তুং ইনবা ঙম্লোইদৌরিবনো? ঐনা নহাক্কীদমক ঐগী থৱায় থাগনি~।>> 
\v 38 যীশুনা মঙোন্দা হংখি, <<তশেংনমক নহাক্না ঐগীদমক নথৱায় থাগদ্রা? তশেংনমক ঐনা নঙোন্দা হায়রি, য়েল্লাবনা খোংলক্ত্রিঙৈদা নহাক্না ঐবু অহুম্লক য়ারোই~। 
\c 14 
\s1 যীশুনা সেবোকশিংবু থেমজিনবা 
\p 
\v 1 \x + \xo 14:1 \xt ঈশৈ 4:5\x*<<নখোয়গী থম্মোই লাঙতক্নহনগনু; নখোয়না ঈশ্বরবু থাজৌ, ঐবুসু থাজৌ~। 
\v 2 ঐগী ইপাগী য়ূমদা লৈফম য়াম্না লৈ; মদু নৎলমদ্রবদি ঐনা নখোয়দা হায়রমগদবনি~। ঐনা নখোয়গীদমক মফম থৌরাঙ তৌনবা চৎলি~। 
\v 3 \x + \xo 14:3 \xt মাত্থি 16:27\x*ঐনা চত্তুনা নখোয়গীদমক মফম থৌরাঙ তৌরবদি, ঐ অমুক হল্লক্কনি, অদুগা ঐনা লৈবা মফম অদুদা নখোয়সু লৈনবা ঐনা নখোয়বু ঐগী ইনাক্তা লৌশিনবিগনি~। 
\v 4 ঐনা কদায়দা চৎলিবা নখোয়না খঙই, অদুগা লম্বী অদুসু নখোয়না খঙই~।>> 
\s1 ঈশ্বর ফংনবা লম্বীদি যীশুতনি 
\p 
\v 5 থোমাসনা মঙোন্দা হায়, <<ইবুংঙো, নহাক্না লেঙলিবা মফম অদু ঐখোয় খঙদে; ঐখোয়না লম্বী অদু করম্না খঙবা ঙমগনি?>> 
\p 
\v 6 \x + \xo 14:6 \xt পাখো 4:12; এফি 2:18; হিব্রু 10:20\x*যীশুনা মঙোন্দা হায়, <<লম্বী অদুসু, অচুম্বা অদুসু, হিংবা অদুসু ঐনি; ঐগী ইপান্না নত্তনা কনা অমতনা ইপাগী মফমদা থুংবা ঙমদে~। 
\v 7 \x + \xo 14:7 \xt ১যোহ 2:23\x*নখোয়না ঐবু খঙলম্লবদি, নখোয়না ঐগী ইপাবুসু খঙলমগদবনি; হৌজিক্তগী নখোয়না মহাকপু খঙই অমসুং মহাকপু উরে~।>> 
\p 
\v 8 ফিলিপ্না মঙোন্দা হায়, <<ইবুংঙো, ঐখোয়দা ইপা অদুবু উহনবিয়ু, অদুগা ঐখোয়না মদুদা পেঞ্জগনি~।>> 
\p 
\v 9 \x + \xo 14:9 \xt যিশা 9:6; ২কোরি 4:4; ফিলি 2:6; কোলো 1:15; হিব্রু 1:3\x*যীশুনা মঙোন্দা হায়, <<ফিলিপ, ঐনা নহাক্কা অসুক কুইনা লোয়নরক্লগা নহাক্না ঐবু খঙদ্রিব্রা? ঐবু উরবা মহাক অদুনা ইপা অদুবু উরে; <ইপা অদু ঐখোয়দা উহনবিয়ু> হায়না নহাক্না করম্না হায়রিবনো? 
\v 10 ঐনা ইপাদা লৈ অমসুং ইপানা ঐঙোন্দা লৈ হায়বা নহাক্না থাজদব্রা? ঐনা নখোয়দা হায়বা ৱাশিং অদু ঐ ইশাদগী হায়বা নত্তে, অদুবু ঐঙোন্দা লৈবা ইপা অদুনা থবক অদু তৌই~। 
\v 11 ঐনা ইপাদা লৈ অমসুং ইপানা ঐঙোন্দা লৈ হায়বা থাজৌ; নৎত্রগা থবকশিং অদুগী মরম্না ঐবু থাজৌ~। 
\v 12 \x + \xo 14:12 \xt মাত্থি 21:21; লূক 10:17\x*তশেংনমক ঐনা নখোয়দা হায়রি, ঐঙোন্দা থাজবা মী অদুনা ঐনা তৌবা থবকশিং অদু তৌগনি, অদুগা ঐনা ইপাগী মনাক্তা চৎকদবা মরম্না মহাক্না অসিদগী হেন্না চাউবা থবকশিং তৌগনি~। 
\v 13 \x + \xo 14:13 \xt মাত্থি 7:7\x*মরমদি মচা নিপাদা মপানা মতিক মঙান চাউনবা নখোয়না ঐগী মিংদা নিজবা খুদিং ঐনা তৌগনি~। 
\v 14 নখোয়না করিগুম্বা অমা ঐগী মিংদা নিজরবদি, ঐনা মদু তৌগনি~। 
\s1 থৱায় অশেংবা থারক্নবা ৱাশকপা 
\p 
\v 15 \x + \xo 14:15 \xt ঈশৈ 103:18; ১যোহ 2:3-5; ফোং 12:17\x*<<নখোয়না ঐবু নুংশিরবদি, ঐগী য়াথংশিং ঙাকউ~। 
\v 16 ঐনা ইপাদা হায়জগনি অমসুং মহাক্না নখোয়গা মতম পূম্নমক্তা লৈমিন্ননবা অতোপ্পা পাংবিবা অমা পীবিগনি; 
\v 17 \x + \xo 14:17 \xt ১কোরি 2:14\x*পাংবিবা অদু অচুম্বগী থৱায় অদুনি, তাইবংপান্না মহাকপু ফংবা ঙমদে, মরমদি তাইবংপান্না মহাকপু উদে, মহাকপু খঙসু খঙদে; অদুবু নখোয়না মহাকপু খঙই~। মরমদি মহাক্না নখোয়গা লোয়নৈ অমসুং নখোয়গী নুংদা লৈগনি~। 
\v 18 \x + \xo 14:18 \xt ১নিং 6:13; মাত্থি 16:27\x*ঐনা নখোয়বু পীতৎ পাতৎপা মচাগুম্না থনম্লোই; ঐনা নখোয়দা লাক্কনি~। 
\v 19 মতম খরা লৈরগা তাইবংপান্না ঐবু অমুক হন্না উররোই; অদুবু নখোয়নদি ঐবু উগনি~। ঐ হিংবা মরম্না নখোয়সু হিংগনি~। 
\v 20 \x + \xo 14:20 \xt রোম 8:10\x*ঐনা ঐগী ইপাদা লৈ, নখোয়না ঐঙোন্দা লৈ অমসুং ঐনা নখোয়দা লৈ হায়বা নখোয়না নুমিৎ অদুদা খঙগনি~। 
\v 21 \x + \xo 14:21 \xt ২ৱা 7:13; ১যোহ 2:5\x*ঐগী য়াথংশিং ফংলবা অমসুং মদু পূম্নমক ঙাক্লিবা মহাক অদুনা ঐবু নুংশিবনি; ঐবু নুংশিবা মহাক অদু ঐগী ইপানসু মহাকপু নুংশিগনি~। অদুগা ঐনা মহাকপু নুংশিগনি অমসুং ইশাবু মঙোন্দা ফোংদোক্কনি~।>> 
\v 22 \x + \xo 14:22 \xt লূক 6:16; পাখো 1:13; 10:41\x*ঈস্কারিয়োৎ নত্তবা যিহূদানা মঙোন্দা হায়, <<ইবুংঙো, নহাক্না নশাবু ঐখোয়দা ফোংদোকপিগনি, অদুগা তাইবংপান্দদি নত্তে হায়বসি করম্ননো?>> 
\v 23 \x + \xo 14:23 \xt রোম 8:10\x*যীশুনা মঙোন্দা খুমখি, <<কনাগুম্বনা ঐবু নুংশিরবদি, মহাক্না ঐগী ৱাশিং ঙাক্কনি; অদুগা ঐগী ইপানা মহাকপু নুংশিগনি অমসুং ঐখোয়না মঙোন্দা লাক্কনি, অদুগা মহাক্কা লোয়ননা ঐখোয়গী লৈফম শেমগনি~। 
\v 24 \x + \xo 14:24 \xt ২ৱা 18:18\x*ঐবু নুংশিদবা মহাক অদুনা ঐগী ৱাশিং ঙাক্তে; নখোয়না তারিবা ৱা অদু ঐগী ৱা নত্তে, অদুবু মসি ঐবু থারকপা ইপা অদুগী ৱানি~। 
\v 25 <<ঐনা নখোয়গা লোয়নরিঙৈদা ঐনা ৱারমশিং অসি নখোয়দা হায়রে~। 
\v 26 \x + \xo 14:26 \xt পাখো 2:33; ১যোহ 2:20, 27\x*অদুবু পাংবিবা, হায়বদি থৱায় অশেংবা অদু ঐগী মিংদা ইপানা থারক্কনি, মহাক্না নখোয়দা পূম্নমক তম্বিগনি~। অদুগা ঐনা নখোয়দা হায়খিবা ৱাশিং অদু মহাক্না নখোয়বু নীংশিংহনগনি~। 
\p 
\v 27 \x + \xo 14:27 \xt মশীং 6:26; ঈশৈ 85:8; মালা 2:6; লূক 2:14; ফিলি 4:7; কোলো 3:15\x*<<ঐনা নখোয়দা ঈঙথবা থনম্মী, ঐনা নখোয়দা ঐগী ঈঙথবা পী; তাইবংপান্না পীবগুম্না ঐনা মদু নখোয়দা পীদে~। নখোয়গী পূক্নীং লাঙতক্নগনু অমসুং কিবসু তৌগনু~। 
\v 28 \x + \xo 14:28 \xt মাত্থি 16:27\x*<ঐনা চত্থোক্কদৌরি অমসুং ঐনা নখোয়গী নফমদা অমুক হন্না লাক্কনি> হায়না ঐনা নখোয়দা হায়বা নখোয়না তারে~। নখোয়না ঐবু নুংশিরবদি, ঐনা ইপাগী মনাক্তা চৎকদৌরি হায়না ঐনা নখোয়দা হায়বা মরম্না নখোয়না হরাউরমগদবনি; মরমদি ঐগী ইপানা ঐঙোন্দগী হেন্না চাউই~। 
\v 29 মদু থোক্লবা মতমদা নখোয়না থাজননবা মসি থোক্ত্রিঙৈগী মমাঙদা ঐনা নখোয়দা হৌজিক হায়রিবনি~। 
\v 30 ঐনা নখোয়গা য়াম্না ঙাঙনরোই, মরমদি তাইবংপান অসিগী মপু অদু লাকই, ঐঙোন্দা মহাক্কী শরূক লৈতে~। 
\v 31 অদুবু ঐনা ইপাবু নুংশি হায়বা তাইবংপান্না খঙনবা ইপানা ঐঙোন্দা য়াথং পীবগুম্না ঐনা তৌই~। হৌগৎলু, ঐখোয় মফম অসিদগী চৎলসি~। 
\c 15 
\s1 অঙ্গুর পাম্বী অমসুং মশাশিং 
\p 
\v 1 \x + \xo 15:1 \xt ঈশৈ 80:8-11; যিশা 5:1-7\x*<<ঐদি অচুম্বা অঙ্গুর পাম্বী অদুনি, অদুগা ঐগী ইপানা ইংখোল কোইবা মী অদুনি~। 
\v 2 \x + \xo 15:2 \xt ঈশৈ 92:14; মাত্থি 3:8, 10; গালা 5:22; এফি 5:9; ফিলি 1:11\x*মহাক্না ঐঙোন্দা লৈবা মহৈ য়ান্দবা মশা খুদিং অদু ককথৎলি; অদুগা মহাক্না মহৈ পানবা মশা খুদিং অদু মহৈ হেন্না পান্নবা মশা মরেং ককথৎলি~। 
\v 3 \x + \xo 15:3 \xt এফি 5:26\x*ঐনা নখোয়দা ঙাঙখিবা ৱা অদুগী মরম্না নখোয় শেংলে~। 
\v 4 ঐঙোন্দা তত্তনা লৈয়ু, অদুগা ঐনা নখোয়দা লৈগনি~। অঙ্গুর পাম্বীদা মশানা তত্তনা লৈত্রবদি মশা অদুনা মথন্তা মহৈ য়ানবা ঙমদবগুম, নখোয়না ঐঙোন্দা তত্তনা লৈত্রবদি নখোয়না মহৈ য়ানবা ঙম্লোই~। 
\v 5 ঐদি অঙ্গুর পাম্বীনি, নখোয়দি মশানি~। ঐঙোন্দা তত্তনা লৈবা অমসুং ঐনা মঙোন্দা লৈবা মহাক অদুনা মহৈ য়াম্না পাল্লি; মরমদি ঐ য়াওদনা নখোয়না করিসু তৌবা ঙমদে~। 
\v 6 \x + \xo 15:6 \xt ইজি 15:4; মাত্থি 3:10\x*কনাগুম্বনা ঐঙোন্দা তত্তনা লৈত্রবদি, মহাকপু মশা অমগুম্না লংথোকই অমসুং কংশিল্লি; অদুগা মীশিংনা মশাশিং অদু খোমজিল্লগা মৈনুংদা লংশিল্লি, অদুগা মশাশিং অদু মৈনা চাকই~। 
\v 7 \x + \xo 15:7 \xt মাত্থি 7:7\x*নখোয়না ঐঙোন্দা তত্তনা লৈরবদি অমসুং ঐগী ৱাশিং অসি নখোয়দা তত্তনা লৈরবদি, নখোয়না নিনীংবা নিজৌ, অদুগা মদু নখোয়দা তৌবিগনি~। 
\v 8 \x + \xo 15:8 \xt মাত্থি 9:8\x*নখোয়না মহৈ য়াম্না পানবা অসিনা ঐগী ইপাগী মতিক মঙান চাউহল্লি; অদুগা নখোয়না ঐগী সেবোক ওইরক্কনি~। 
\p 
\v 9 <<ইপা অদুনা ঐবু নুংশিবগুম্না, ঐনসু নখোয়বু নুংশি; নখোয়না ঐগী নুংশিবদা তত্তনা লৈয়ু~। 
\v 10 ঐনা ইপাগী য়াথংশিং ঙাক্তুনা মহাক্কী নুংশিবদা তত্তনা লৈবগুম্না, নখোয়না ঐগী য়াথংশিং ঙাক্লবদি, নখোয়না ঐগী নুংশিবদা তত্তনা লৈগনি~। 
\v 11 ঐগী হরাউবসি নখোয়দা তত্তনা লৈনবা অমসুং নখোয়গী হরাউবা মপূঙ ফানবা, ঐনা ৱারমশিং অসি নখোয়দা হায়রে~। 
\v 12 ঐনা নখোয়বু নুংশিবা অদুগুম্না নখোয়না অমগা অমগা নুংশিনগদবনি হায়বসি ঐগী য়াথংনি~। 
\v 13 \x + \xo 15:13 \xt মৈহৌ 44:33; রোম 5:7-8\x*মী অমনা মহাক্কী মরূপশিংগীদমক মথৱায় থাবিবা অসিদগী হেন্না চাউবা নুংশিবা কনা অমতগী লৈতে~। 
\v 14 \x + \xo 15:14 \xt যোব 16:20; পাউ 18:24; মাত্থি 12:50; লূক 12:4\x*ঐনা নখোয়দা পীবা য়াথংশিং অসি নখোয়না তৌরবদি, নখোয় ঐগী মরূপশিংনি~। 
\p 
\v 15 <<ঐনা নখোয়বু অমুক হন্না মীনাই কৌররোই, মরমদি মীনাইনা মহাক্কী মপুনা করি তৌরিবা খঙদে~। অদুবু ঐনা নখোয়বু মরূপশিং কৌরে; মরমদি ঐনা ইপাদগী তাবা পূম্নমক অদু নখোয়দা খঙহল্লে~। 
\v 16 \x + \xo 15:16 \xt মাত্থি 7:7; 27:26; মার্ক 15:25; লূক 23:25\x*নখোয়না ঐবু খনবা নত্তে, অদুবু নখোয়না চত্তুনা মহৈ পান্নবা, নখোয়দা মহৈ অদু তত্তনা লৈনবা অমসুং নখোয়না ঐগী মিংদা ইপাগী মফমদা নিজবা অদু মহাক্না নখোয়দা পীবিনবা, ঐনা নখোয়বু খন্দোক্লে অমসুং ফম হাপ্লে~। 
\v 17 নখোয়না অমগা অমগা নুংশিননবা ৱারমশিং অসি ঐনা নখোয়দা য়াথং পীরি~। 
\s1 তাইবংপান্না সেবোকশিংবু য়েংথিবা 
\p 
\v 18 \x + \xo 15:18 \xt ১যোহ 3:13\x*<<তাইবংপান্না নখোয়বু য়েংথিরবদি, নখোয়বু য়েংথিদ্রিঙৈগী মমাঙদা মদুনা ঐবু য়েংথিরে হায়বা নখোয়না খঙউ~। 
\v 19 নখোয় তাইবংপানগী ওইরবদি, তাইবংপান্না মশাগী ওইববু নুংশিরমগদবনি; অদুবু নখোয় তাইবংপানগী নত্তবা মরম্না ঐনা নখোয়বু তাইবংপান্দগী খন্দোকপগী মরম্না তাইবংপান্না নখোয়বু য়েংথি~। 
\v 20 \x + \xo 15:20 \xt ২তীমো 3:12\x*<মীনাইনা মপুদগী হেন্না চাউবা নত্তে> হায়না ঐনা নখোয়দা হায়খিবা ৱা অদু নীংশিংউ~। মখোয়না ঐবু ওৎনৈরবদি, মখোয়না নখোয়বুসু ওৎনৈগনি; মখোয়না ঐগী ৱা ইল্লবদি, মখোয়না নখোয়গী ৱাসু ইনগনি~। 
\v 21 \x + \xo 15:21 \xt যিশা 66:5; মাত্থি 5:10-11; লূক 6:22; পাখো 5:41; ১পিত 4:14; ফোং 2:3\x*অদুবু মখোয়না ঐগী মিংগী মরমগীদমক পূম্নমক অসি নখোয়দা তৌগনি, মরমদি ঐবু থারকপা মহাকপু মখোয়না খঙদে~। 
\v 22 \x + \xo 15:22 \xt ইজি 2:5; রোম 1:20\x*ঐনা লাক্তুনা মখোয়দা হায়রমদ্রবদি, মখোয়গী পাপ লৈরম্লোইদবনি; অদুবু হৌজিক্তি মখোয়গী পাপ কূপশিনফম লৈতে~। 
\v 23 ঐবু য়েংথিবা মহাক অদুনা ঐগী ইপাবুসু য়েংথি~। 
\v 24 মী কনা অমতনা তৌখিদ্রিবা থবকশিং ঐনা মখোয়গী মরক্তা তৌরমদ্রবদি, মখোয়গী পাপ লৈরম্লোইদবনি; অদুবু হৌজিক্তি মখোয়না ঐবুসু ইপাবুসু উরে অমসুং য়েংথিরে~। 
\v 25 \x + \xo 15:25 \xt ঈশৈ 35:19; 69:4\x*অদুবু মসি মখোয়গী ৱায়েন য়াথংদা ইখ্রবা ৱা অদু থুংননবনি, <মখোয়না মরম লৈতনা ঐবু য়েংথি~।> 
\v 26 \x + \xo 15:26 \xt ১যোহ 5:7\x*ঐনা ইপাদগী নখোয়দা থারক্কদবা পাংবিবা, হায়বদি ইপাদগী থোক্লকপা অচুম্বগী থৱায় অদুনা লাকপা মতমদা, মহাক্না ঐগী মরমদা সাক্ষী পীগনি; 
\v 27 \x + \xo 15:27 \xt লূক 24:48; ১যোহ 1:2\x*নখোয়নসু ঐগী মরমদা সাক্ষী পীগনি, মরমদি অহৌবদগী নখোয়না ঐগা লোয়নরক্লি~। 
\c 16 
\p 
\v 1 \x + \xo 16:1 \xt মাত্থি 11:6\x*<<নখোয়না খুদি থীদনবা ঐনা ৱারমশিং অসি নখোয়দা হায়রে~। 
\v 2 \x + \xo 16:2 \xt যিশা 66:5; পাখো 6:9-10; ফোং 6:9\x*মখোয়না নখোয়বু \f + \fr 16:2 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংদগী তান্থোক্কনি; হোয়, নখোয়বু হাৎপা মহাক অদুনা ঈশ্বরগী থৌগল তৌরিবনি হায়বা খনগদবা পূংফম অদু লাক্লি~। 
\v 3 মখোয়না মপাবুসু ঐবুসু খঙদবা মরম্না হায়রিবশিং অসি মখোয়না নখোয়দা তৌগনি~। 
\v 4 পূংফম অদু লাকপা মতমদা, হীরমশিং অসি ঐনা নখোয়দা হায়খ্রে হায়বা নখোয়না নীংশিংনবা, ঐনা নখোয়দা ৱাশিং অসি হায়রিবনি~। ঐনা নখোয়গা লোয়নদুনা লৈবা মরম্না অহৌবদগী ঐনা ৱাশিং অসি নখোয়দা হায়দে~। 
\v 5 অদুবু হৌজিক ঐবু থারকপা মহাক্কী মনাক্তা ঐনা চৎকনি; অদুবু নখোয় অমতনা ঐঙোন্দা হংদে, <নহাক কদায়দা চৎলিবনো?> 
\v 6 ঐনা ৱাশিং অসি নখোয়দা হায়বা মরম্না নখোয়গী থম্মোই অৱাবনা থল্লে~। 
\s1 থৱায় অশেংবগী থবক 
\p 
\v 7 <<অদুম ওইনমক, ঐনা নখোয়দা অচুম্বা অদু হায়রি, ঐনা চত্থোকপসি নখোয়গীদমক হেন্না ফবনি; মরমদি ঐনা চত্থোক্ত্রবদি, পাংবিবা অদু নখোয়গী নফমদা লাক্লোই; অদুবু ঐনা চত্থোক্লবদি ঐনা মহাকপু নখোয়দা থারক্কনি~। 
\v 8 মহাক্না লাকপা মতমদা তাইবংপানবু পাপকী মরমদা, ধর্ম্মচেনবগী মরমদা অমসুং ৱায়েনবগী মরমদা মরান খঙহনগনি: 
\v 9 পাপকী মরমদা, মরমদি মখোয়না ঐঙোন্দা থাজদে; 
\v 10 \x + \xo 16:10 \xt পাখো 3:14; রোম 1:17; ১পিত 3:18\x*ধর্ম্মচেনবগী মরমদা, মরমদি ঐনা ইপাগী মনাক্তা চৎলি অমসুং নখোয়না ঐবু অমুক হন্না উররোই; 
\v 11 ৱায়েনবগী মরমদা, মরমদি তাইবংপান অসিগী মপুবু ৱায়েল্লে~। 
\p 
\v 12 \x + \xo 16:12 \xt মার্ক 4:33; ১কোরি 3:2\x*<<ঐনা নখোয়দা হায়গদবা ৱা য়াম্না লৈরি, অদুবু নখোয়না মখোয় অদু হৌজিক লৌশিনবা ঙম্লোই~। 
\v 13 \x + \xo 16:13 \xt ঈশৈ 25:5\x*অদুম ওইনমক, অচুম্বগী থৱায়, মহাক্না লাকপা মতমদা মহাক্না নখোয়বু অচুম্বা পূম্নমক্তা চিংবিগনি; মহাক্না মশা মথন্তদগী ঙাঙলোই, অদুবু মহাক্না তাবা খুদিং অদু হায়গনি অমসুং থোক্লগদবশিং অদু মহাক্না নখোয়দা খঙহনবিগনি~। 
\v 14 মহাক্না ঐবু মতিক মঙান চাউহনগনি; মরমদি মহাক্না ঐঙোন্দগী লৌগনি, অদুগা মদু নখোয়দা খঙহনবিগনি~। 
\v 15 ইপাগী অরৈবা পূম্নমক ঐগীনি; মরম অদুনা ঐনা হায়খি মদুদি মহাক্না ঐঙোন্দগী লৌরগা নখোয়দা মদু খঙহনবিগনি~। 
\p 
\v 16 <<মতম খরা লৈরগা নখোয়না ঐবু উররোই; মতম খরা লৈরগা নখোয়না ঐবু অমুক উগনি, মরমদি ঐনা ইপাগী মনাক্তা চৎলি~।>> 
\s1 যীশুনা শিবা হিঙ্গৎপাহন্না লেঙবিরকপা খঙহনবা 
\p 
\v 17 মহাক্কী সেবোকশিংগী মরক্তগী খরনা অমগা অমগা হায়নখি, << <মতম খরা লৈরগা নখোয়না ঐবু উররোই; মতম খরা লৈরগা নখোয়না ঐবু অমুক উগনি, মরমদি ঐনা ইপাগী মনাক্তা চৎলি> হায়না মহাক্না ঐখোয়দা হায়রিবসি করিনো?>> 
\v 18 মরম অদুনা মখোয়না হায়খি, << <মতম খরা লৈরগা> হায়না মহাক্না হায়রিবসি করিনো? মহাক্না হায়রিবসি করিনো হায়বা ঐখোয় খঙদে~।>> 
\v 19 মখোয়না মঙোন্দা করিগুম্বা খরা হংনীংই হায়বা যীশুনা খঙলদুনা মখোয়দা হায়খি, << <মতম খরা লৈরগা নখোয়না ঐবু উররোই; মতম খরা লৈরগা নখোয়না ঐবু অমুক উগনি> হায়না ঐনা হায়খিবা অদুগী মরমদা নখোয় অমগা অমগা হংনরিব্রা? 
\v 20 \x + \xo 16:20 \xt মার্ক 16:10; লূক 23:27\x*তশেংনমক ঐনা নখোয়দা হায়রি, নখোয়না কপকনি অমসুং তেংথাগনি, অদুবু তাইবংপান্না হরাউগনি; মদুদা নখোয় ৱাগনি, অদুবু নখোয়গী ৱাবা অদু হরাউবদা ওন্থোক্কনি~। 
\v 21 \x + \xo 16:21 \xt যিশা 13:8; মীকা 4:9; ১থেস 5:3\x*নুপী অমনা অঙাং উন্নরমদাইদা নাউয়েকই, মরমদি মহাক্কী মতম লাক্লে~। অদুবু মহাক্না অঙাং হেক পোকপগা তাইবংপান্দা তাইবং মী অমা পোক্লে হায়বগী হরাউবগী মরম্না মহাক্না অৱাবা অদু নীংশিংলরোই~। 
\v 22 \x + \xo 16:22 \xt যিরে 31:12\x*অদুনা নখোয়সু হৌজিক ৱায়, অদুবু ঐনা নখোয়বু অমুক হন্না উগনি, নখোয়গী থম্মোইনা হরাউগনি, অদুগা নখোয়গী হরাউবা কনা অমতনা নখোয়দগী লৌথোক্লরোই~। 
\v 23 \x + \xo 16:23 \xt মাত্থি 7:7\x*নুমিৎ অদুদা নখোয়না ঐঙোন্দগী করি অমতা হংলরোই~। তশেংনমক ঐনা নখোয়দা হায়রি, নখোয়না ঐগী মিংদা ইপাগী মফমদা নিজবা অদু মহাক্না নখোয়দা পীগনি~। 
\v 24 \x + \xo 16:24 \xt মাত্থি 7:7\x*হৌজিক ফাওবা নখোয়না ঐগী মিংদা করিমতা নিজদ্রি; নখোয়গী হরাউবা মপূঙ ফানবা নিজৌ অমসুং নখোয়না ফংজগনি~। 
\p 
\v 25 \x + \xo 16:25 \xt ঈশৈ 78:2; ইজি 20:49; মাত্থি 13:34; মার্ক 4:33-34\x*<<ঐনা হীরমশিং অসি পান্দম ওইনা নখোয়দা হায়বনি; ঐনা নখোয়দা পান্দম ওইনা হায়রোইদবা মতম অদু লাকই, অদুবু ঐনা নখোয়দা ইপাগী মরমদা শেংনা খঙহনগনি~। 
\v 26 নুমিৎ অদুদা নখোয়না ঐগী মিংদা নিজগনি, ঐনা ইপাগী মফমদা নখোয়গীদমক নিগনি হায়না ঐনা নখোয়দা হায়দে~। 
\v 27 মরমদি ইপা মহাকমক্না নখোয়বু নুংশি, মরমদি নখোয়না ঐবু নুংশিরে, অদুগা ঐনা ঈশ্বরদগী লাকপনি হায়বা থাজরে~। 
\v 28 ঐনা ইপাদগী থোক্লক্লগা তাইবংপান্দা লাক্লে; ঐনা অমুক হন্না তাইবংপান থাদোক্লি, অদুগা ইপাগী মনাক্তা চৎলি~।>> 
\p 
\v 29 মহাক্কী সেবোকশিংনা মঙোন্দা হায়খি, <<য়েংউ, হৌজিক নহাক্না শেংনা হায়বিরে, অদুগা পান্দম ওইনা হায়দ্রে~। 
\v 30 \x + \xo 16:30 \xt ১নিং 17:24\x*নহাক্না হীরম পূম্নমক খঙই হায়বা হৌজিক ঐখোয়না খঙই; অদুগা কনাগুম্বনা নঙোন্দা ৱাহং হংবগী কান্নবা লৈত্রে; অসিদগী নহাক্না ঈশ্বরদগী লাকপনি হায়বা ঐখোয়না থাজৈ~।>> 
\v 31 যীশুনা মখোয়দা খুমখি, <<হৌজিক নখোয় থাজরব্রা? 
\v 32 \x + \xo 16:32 \xt মাত্থি 26:31, 56\x*য়েংউ, পূংফম অদু লাক্লি, হোয়, মদু হৌজিক লাক্লে, নখোয় মী খুদিংনা নশা নশাগী নফমদা চত্তুনা ইচাই চাইথোক্নগনি, অদুগা ঐবু ইথন্তা থাদোক্লমগনি; অদুবু ঐ ইথন্তা নত্তে, মরমদি ইপা অদুনা ঐগা লোয়নরি~। 
\v 33 \x + \xo 16:33 \xt রোম 8:37; ১যোহ 4:4\x*নখোয়না ঐঙোন্দা ঈঙথবা ফংনবা ঐনা হীরমশিং অসি নখোয়দা হায়বনি~। তাইবংপান্দা নখোয়গী অৱা অনা লৈগনি, অদুবু নথৌনা ফৌ; ঐনা তাইবংপানবু ঙম্লে~।>> 
\c 17 
\s1 যীশুনা মশাগীদমক্তা হায়জবা 
\p 
\v 1 \x + \xo 17:1 \xt মাত্থি 26:18\x*যীশুনা ৱাশিং অসি হায়রগা স্বর্গদা য়েংখত্তুনা হায়খি, <<ইপা, মতম অদু লাক্লে; নহাক্কী নচা নিপানা নহাক্কী নতিক নঙান চাউহন্নবা নহাক্না নচা নিপাবু মতিক মঙান চাউহনবিয়ু~। 
\v 2 \x + \xo 17:2 \xt দানি 7:14; মাত্থি 25:46; 28:18\x*মসি নহাক্না মঙোন্দা পীবিখিবা মখোয় পূম্নমক্তা মহাক্না লোম্বা নাইদবা হিংবা পীননবা, মী পূম্নমক্কী মথক্তা নহাক্না মঙোন্দা মতিক পীবিখিবা অদুগুম্ননি~। 
\v 3 \x + \xo 17:3 \xt ফিলি 3:8\x*অমতা ঙায়বা অচুম্বা ঈশ্বর নহাক অমসুং নহাক্না থারকপা যীশু খৃষ্টবু মখোয়না খঙবা অসি লোম্বা নাইদবা হিংবনি~। 
\v 4 নহাক্না ঐঙোন্দা তৌনবা পীবা থবক অদু ঐনা লোইদুনা ঐনা নহাকপু তাইবংপান্দা মতিক মঙান চাউহল্লে~। 
\v 5 \x + \xo 17:5 \xt ফিলি 2:6\x*হৌজিক, হে ইপা, তাইবংপান লৈত্রিঙৈগী মমাঙদা নহাক্কা লোয়ননা লৈরম্বা ঐগী ইতিক ইঙান অদুগা লোয়ননা নশামক্না ঐবু ইতিক ইঙান চাউহনবিয়ু~। 
\s1 যীশুনা সেবোকশিংগীদমক্তা হায়জবা 
\p 
\v 6 <<নহাক্না তাইবংপান্দগী ঐঙোন্দা পীবিবা মীশিং অদুদা ঐনা নহাক্কী মিংবু ফোংদোক্লে; মখোয় অসি নহাক্কী মীশিংনি; নহাক্না ঐঙোন্দা মখোয়বু পীরে, অদুগা মখোয়না নহাক্কী ৱা ঙাকচরে~। 
\v 7 নহাক্না ঐঙোন্দা পীবিখিবা পূম্নমক নঙোন্দগীনি হায়বা মখোয়না খঙলে~। 
\v 8 মরমদি নহাক্না ঐঙোন্দা পীখিবা ৱাশিং অদু ঐনা মখোয়দা পীরে; মখোয়না ৱাশিং অদু লৌশিল্লে, ঐনা নঙোন্দগী লাকপনি হায়বা তশেংনমক মখোয়না খঙলে, অদুগা নহাক্না ঐবু থারকপনি হায়বা মখোয়না থাজরে~। 
\v 9 \x + \xo 17:9 \xt লূক 22:32\x*ঐনা মখোয়গীদমক হায়জবনি; ঐনা তাইবংপানগীদমক হায়জবা নত্তে, অদুবু নহাক্না ঐঙোন্দা পীবিখিবা মখোয় অদুগীদমক্নি; মরমদি মখোয় নহাক্কীনি~। 
\v 10 ঐগী অরৈবা পূম্নমক নহাক্কীনি অমসুং নহাক্কী অরৈবা পূম্নমক ঐহাক্কীনি; অদুগা মখোয়দা ঐগী ইতিক ইঙান চাউহল্লে~। 
\v 11 \x + \xo 17:11 \xt ঈশৈ 133:1\x*ঐ তাইবংপান্দা অমুক লৈররোই, অদুবু মীশিং অসি তাইবংপান্দা লৈরি, অদুগা ঐ নঙোন্দা লাকচরি~। অশেংবা ইপা, নহাক্না ঐঙোন্দা পীখ্রবশিং অদু ঐখোয়না অমতা ওইবগুম্না, মখোয়না অমতা ওইনবা নহাক্কী মিংগী মপান্না মখোয়বু ঙাক-শেনবিয়ু~। 
\v 12 \x + \xo 17:12 \xt মাত্থি 1:22\x*ঐনা মখোয়গা লোয়ননা তাইবংপান্দা লৈরিঙৈদা, ঐনা মখোয়বু নহাক্কী মিংদা ঙাক-শেল্লম্মী; নহাক্না ঐঙোন্দা পীখ্রবা মখোয় অদু ঐনা ঙাক-শেল্লম্মী, অদুগা শাস্ত্রগী ৱা অদু থুংননবা, অমাঙবগী মচা নিপা অদু নত্তনা মখোয় কনা অমতা মাঙদে~। 
\p 
\v 13 <<হৌজিক ঐনা নহাক্কী নাক্তা লাক্লি; ঐগী হরাউবা অসি মখোয়দা মপূঙ ফানা লৈনবা ঐনা ৱা পূম্নমক অসি তাইবংপান্দা হায়রি~। 
\v 14 ঐনা মখোয়দা নহাক্কী ৱা পীরে, অদুগা তাইবংপান্না মখোয়বু য়েংথিরে, মরমদি ঐ তাইবংপানগী নত্তবগুম্না মখোয় তাইবংপানগী নত্তে~। 
\v 15 \x + \xo 17:15 \xt মাত্থি 5:37\x*নহাক্না মখোয়বু তাইবংপান্দগী লৌথোকপিয়ু হায়না ঐনা হায়জবা নত্তে, অদুবু নহাক্না মখোয়বু ফত্তবা অদুদগী ঙাক-শেনবিয়ু হায়না ঐনা হায়জবনি~। 
\v 16 ঐ তাইবংপানগী নত্তবগুম্না, মখোয় তাইবংপানগী নত্তে~। 
\v 17 \x + \xo 17:17 \xt ২সমূ 7:28; ১নিং 17:24\x*নহাক্কী অচুম্বা অদুনা মখোয়বু শেংদোকপিয়ু; নহাক্কী ৱাদি অচুম্বনি~। 
\v 18 নহাক্না ঐবু তাইবংপান্দা থাবা অদুগুম্না, ঐনসু মখোয়বু তাইবংপান্দা থারে~। 
\v 19 মখোয়বু অচুম্বা অদুনা শেংদোক্নবা মখোয়গীদমক ঐনা ইশাবু শেংদোকচৈ~। 
\s1 যীশুনা থাজবা মী খুদিংমক্কীদমক্তা হায়জবা 
\p 
\v 20 <<ঐনা মখোয় অসিগীতা হায়জবা নত্তে, অদুবু মখোয়গী ৱাগী মপান্না থাজগদবা মখোয় অদুগীদমকসুনি; 
\v 21 \x + \xo 17:21 \xt যিরে 32:39\x*মরমদি ইপা, নহাক্না ঐঙোন্দা লৈবা অমসুং ঐনা নঙোন্দা লৈবগুম্না মখোয় অমতা ওইননবা, মখোয়সু ঐখোয়দা অমতা ওইনা লৈননবা অমসুং মসিনা নহাক্না ঐবু থারকপনি হায়বা তাইবংপান্না থাজনবনি~। 
\v 22 ঐখোয় অমতা ওইবগুম, মখোয় অমতা ওইনবা, নহাক্না ঐঙোন্দা পীবা মতিক মঙান অদু ঐনা মখোয়দা পীরে~। 
\v 23 ঐনা মখোয়বু মপূঙ ফানা অমতা ওইহন্নবা, ঐনা মখোয়দা লৈ অমসুং নহাক্না ঐঙোন্দা লৈ; অদুগা নহাক্না ঐবু থারকপনি অমসুং নহাক্না ঐবু নুংশিবগুম মখোয়বু নুংশিরে হায়বা তাইবংপান্না খঙননবনি~। 
\p 
\v 24 \x + \xo 17:24 \xt মাত্থি 25:34\x*<<ইপা, নহাক্না ঐঙোন্দা পীরবা ঐগী ইতিক ইঙান অদু মখোয়না উনবা, নহাক্না ঐঙোন্দা পীরবা মখোয়সু ঐনা লৈবা মফম অদুদা লৈবা ঐনা পাম্মী~। মরমদি নহাক্না তাইবংপান হৌদ্রিঙৈদগী ঐবু নুংশি~। 
\p 
\v 25 <<হে ধর্ম্মচেনবা ইপা, তাইবংপান্না নহাকপু খঙদে; অদুবু ঐনদি নহাকপু খঙজরে, অদুগা নহাক্না ঐবু থারকপনি হায়বা মীশিং অসিনা খঙলে~। 
\v 26 ঐনা মখোয়দা নহাক্কী মিং খঙহল্লে, অদুগা ঐবু নুংশিবা মনুংশি অদু মখোয়দা লৈনবা অমসুং ঐনা মখোয়দা লৈনবা মদু খঙহনগনি~।>> 
\c 18 
\s1 যীশুবু ফাবা 
\r মাত্থি 26:47-56; মার্ক 14:43-50; লূক 22:47-53 
\p 
\v 1 \x + \xo 18:1 \xt ২সমূ 15:23; মাত্থি 21:1; 26:36\x*যীশুনা ৱাশিং অসি হায়রবা মতুংদা মহাক্কী সেবোকশিংগা লোয়ননা মহাক্না কিদ্রোন ঈশিং খোং ৱাংমদা চৎখি~। মফম অদুদা ইংখোল অমা লৈরম্মী, অদুগা মহাক্না মহাক্কী সেবোকশিংগা লোয়ননা মদুদা চঙলম্মী~। 
\p 
\v 2 \x + \xo 18:2 \xt লূক 21:37\x*মহাকপু পীথোক্কদবা যিহূদানসু মফম অদু খঙলম্মী; মরমদি যীশুনা মহাক্কী সেবোকশিংগা মফম অদুদা তোয়না উনরম্মী~। 
\v 3 \x + \xo 18:3 \xt পাখো 1:16\x*যিহূদানা অথোইবা পুরোহিৎশিং অমসুং ফরীশীশিংদগী লান্মী কাঙবু অমা অমদি ফম্নাইবশিং পুরক্লগা মৈরা, থাউমৈ অমসুং খূৎলাই পায়দুনা মফম অদুদা লাক্লম্মী~। 
\v 4 যীশুনা মঙোন্দা থোক্কদবা পূম্নমক অদু খঙদুনা চত্থোক্তুনা মখোয়দা হায়খি, <<নখোয়না কনাবু থিরিবগে?>> 
\v 5 \x + \xo 18:5 \xt মার্ক 1:24\x*মখোয়না মঙোন্দা খুমখি, <<নাজরেৎকী যীশুবুনি~।>> যীশুনা মখোয়দা হায়খি, <<মহাক অদু ঐনি~।>> অদুগা মহাকপু পীথোক্কদবা যিহূদাসু মখোয়গা লোয়ননা লেপ্ত‌ুনা লৈরম্মী~। 
\v 6 অদুদগী মহাক্না মখোয়দা <<মহাক অদু ঐনি>> হায়বা মতমদা মখোয়না তুং হল্লগা লৈপাক্তা তুখি~। 
\v 7 অদুদগী মহাক্না মখোয়দা অমুক হন্না হংখি, <<নখোয়না কনাবু থিরিবগে?>> মখোয়না খুমখি, <<নাজরেৎকী যীশুবুনি~।>> 
\v 8 যীশুনা খুমখি, <<মহাক অদু ঐনি হায়না ঐনা নখোয়দা হায়খ্রে~। মরম অদুনা নখোয়না ঐবু থিরবদি, মখোয় অসি চৎহনখ্রো~।>> 
\v 9 মসি <<নহাক্না ঐঙোন্দা পীবিখিবা মখোয় অদু ঐনা অমতা মাঙহন্দে>> হায়বা মহাক্না হায়খিবা ৱা অদু থুংনবনি~। 
\p 
\v 10 মদুদা সিমোন পিতরনা মহাক্কী থাঙশাং অদু শৎলগা পুরোহিৎলেনগী মনাইগী য়েৎ থংবা মনা অদু ককথৎখি~। মনাই অদুগী মমিং মালকস কৌই~। 
\v 11 \x + \xo 18:11 \xt মাত্থি 20:22\x*অদুদগী যীশুনা পিতরদা হায়খি, <<নহাক্কী থাঙশাং অদু মখূমদা হাপচিল্লু; ঐগী ইপানা ঐঙোন্দা পীবা তেঙ্গোৎ অদু ঐনা থক্লোইদ্রা?>> 
\p 
\v 12 মতম অদুদা লান্মী কাঙবু, লান্মী মকোকশিং অমসুং যিহূদিশিংগী ফম্নাইবশিংনা যীশুবু ফারগা পুল্লম্মী, 
\v 13 \x + \xo 18:13 \xt মাত্থি 26:3\x*অদুগা মহাকপু ইহান হান্না আন্নাস্কী মনাক্তা পুরম্মী; মরমদি মহাক অসি চহী অদুগী পুরোহিৎলেন ওইরিবা কায়াফাগী মকূবোক্নি~। 
\v 14 কায়াফা অসিদি মী অমনা মীয়ামগীদমক শিবনা হেন্না ফৈ হায়না যিহূদিশিংদা পাউতাক পীখিবা মী অদুনি~। 
\s1 পিতরনা য়াদবা অহানবা 
\r মাত্থি 26:69, 70; মার্ক 14:66-68; লূক 22:55-57 
\p 
\v 15 \x + \xo 18:15 \xt মাত্থি 26:3, 58; মার্ক 14:54; লূক 22:54\x*সিমোন পিতর অমসুং অতোপ্পা সেবোক অদুনা যীশুগী মতুং ইন্নরম্মী~। অদুগা পুরোহিৎলেন অদুনা অতোপ্পা সেবোক অদুবু মশক খঙলম্মী, অদুনা মহাক্না যীশুগা লোয়ননা পুরোহিৎলেনগী শূমাঙদা চঙখি~। 
\v 16 অদুবু মপান্দা পিতরদি থোঙ মনাক্তা লেপ্লম্মী~। মরম অদুনা পুরোহিৎলেন অদুগা খঙনবা অতোপ্পা সেবোক অদু থোক্লক্তুনা থোঙঙাকপী লৈশাবী অদুদা হায়রগা পিতরবু মনুংদা পুশিল্লম্মী~। 
\v 17 মতম অদুদা থোঙঙাকপী লৈশাবী অদুনা পিতরদা হংখি, <<নহাকসু নিপা অসিগী সেবোকশিংগী মরক্তগী অমা নৎত্রা?>> মহাক্না খুমখি, <<ঐ নত্তে~।>> 
\v 18 \x + \xo 18:18 \xt মার্ক 14:54, 67\x*মীনাইশিং অমসুং ফম্নাইবশিংনা মৈতাল থাগৎলগা মফম অদুদা লেপ্লম্মী, ঈঙবগী মরম্না মখোয়না মৈ তিক্তুনা লৈরম্মী; অদুগা পিতরসু মখোয়গা লোয়ননা লেপ্ত‌ুনা মৈ তিক্তুনা লৈরম্মী~। 
\s1 পুরোহিৎলেন্না যীশুবু ৱায়েনবা 
\r মাত্থি 26:57-68; মার্ক 14:53-65; লূক 22:66-71 
\p 
\v 19 পুরোহিৎলেন অদুনা যীশুদা মহাক্কী সেবোকশিং অমসুং মহাক্কী তম্বিবা অদুগী মরমদা হংখি~। 
\v 20 \x + \xo 18:20 \xt মাত্থি 26:55\x*যীশুনা মঙোন্দা খুমখি, <<ঐনা তাইবংপান্দা ইফোং ফোংনা হায়বনি; যিহূদিশিংনা মতম পূম্নমক্তা পূনশিনবা \f + \fr 18:20 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগতা অমসুং নীংনশঙদা ঐনা তম্বিরম্মী~। ঐনা করিগুম্বা অমতা লোন্না হায়খিদে~। 
\v 21 নখোয়না ঐঙোন্দা করিগীদমক হংলিবনো? ঐনা মখোয়দা করি হায়খিবগে হায়বা তাখিবা মখোয় অদুদা হংউ; য়েংউ, ঐনা করি হায়খিবা মখোয়না খঙই~।>> 
\v 22 \x + \xo 18:22 \xt মাত্থি 16:21\x*অদুবু মহাক্না ৱাশিং অসি হায়রিঙৈদা মনাক্তা লেপ্লম্বা লুচিংবশিংদগী অমনা যীশুবু খূপাক্না থাদুনা হায়, <<নহাক্না অসুম্না পুরোহিৎলেন্দা খুম্ব্রা?>> 
\v 23 \x + \xo 18:23 \xt মাত্থি 5:39; পাখো 23:2-5\x*যীশুনা মঙোন্দা খুমখি, <<ঐনা ফত্তবা ঙাঙলবদি, ফত্তবা অদুগী মরমদা সাক্ষী পীয়ু; অদুবু অফবা ওইরবদি, নহাক্না করিগী ঐঙোন্দা ফূরিবগে?>> 
\v 24 যীশুবু পুল্লগা আন্নাস্না পুরোহিৎলেন কায়াফাগী মফমদা থাখি~। 
\s1 পিতরনা য়াদবা অনীশুবা, অহুমশুবা 
\r মাত্থি 26:71-75; মার্ক 14:69-72; লূক 22:58-62 
\p 
\v 25 সিমোন পিতরনা লেপ্লগা মৈ তিক্লম্মী~। মরম অদুনা মখোয়না মঙোন্দা হায়খি, <<নহাকসু মহাক্কী সেবোকশিংগী মরক্তগী অমা নৎত্রা?>> মহাক্না মদু য়াদদুনা হায়খি, <<ঐ নত্তে~।>> 
\v 26 পুরোহিৎলেনগী মীনাইশিংগী মরক্তগী অমা, পিতরনা মনা ককথৎখিবা মী অদুগী মরী মতা অদুনা হায়, <<ঐনা ইংখোন্দা মহাক্কা লোয়ননা নহাকপু উখিবা নৎত্রা?>> 
\v 27 পিতরনা অমুক হন্না য়াখিদে, অদুগা খূদক অদুদা য়েল্লাবনা খোংখি~। 
\s1 যীশুবু পিলাৎনা ৱায়েনবা 
\r মাত্থি 27:11-26; মার্ক 15:2-15; লূক 23:2-3, 18-25 
\p 
\v 28 \x + \xo 18:28 \xt মাত্থি 27:2\x*অদুদগী মখোয়না যীশুবু কায়াফাদগী \f + \fr 18:28 \fk প্রেটোরিয়ম: \ft লৈঙাক মপুগী থবক শূফম লৈফম~।\f*প্রেটোরিয়ম তান্না পুরক্লম্মী; মতম অদু অয়ুক অঙনবা ওইরম্মী~। মখোয় মশাবু মাংথোক্তদুনা লান্থোকপিবগী চাকখাঙবা অদু চাবা য়ানবা, মখোয় প্রেটোরিয়মদা চঙখিদে~। 
\v 29 পিলাৎনা মখোয় তান্না চত্তুনা হায়খি, <<নখোয়না মী অসিগী মরমদা করি মরান থৈজিন্দুনা ঐঙোন্দা পুরক্লিবনো?>> 
\v 30 মখোয়না মঙোন্দা খুমখি, <<মহাক অসি ফত্তবা তৌবা মী ওইরমদ্রবদি, ঐখোয়না মহাকপু নঙোন্দা পীথোক্লম্লোইদবনি~।>> 
\v 31 মদুদা পিলাৎনা মখোয়দা হায়খি, <<নখোয়না মহাকপু পুরগা নখোয়গী ৱায়েন য়াথংগী মতুং ইন্না মহাকপু ৱায়েল্লু~।>> মরম অদুনা যিহূদিশিংনা মঙোন্দা হায়খি, <<ঐখোয়দা মী অমবু হাৎপগী হক পীবিদে;>> 
\v 32 \x + \xo 18:32 \xt মাত্থি 20:19\x*মরমদি মসি মহাক্না করম্বা মওংদা শিগদগে হায়বা যীশুগী ৱা অদু থুংননবনি~। 
\v 33 \x + \xo 18:33 \xt মাত্থি 2:2; লূক 23:3\x*মতম অদুদা পিলাৎনা প্রেটোরিয়মদা অমুক হন্না চঙদুনা যীশুবু কৌরগা মঙোন্দা হায়খি, <<যিহূদিশিংগী নিংথৌ অদু নহাক্লা?>> 
\v 34 যীশুনা মঙোন্দা খুমখি, <<মসি নহাক নশানা খন্দুনা হায়রিব্রা, নৎত্রগা মসি অতোপ্পনা নঙোন্দা ঐগী মরমদা হায়ব্রা?>> 
\v 35 পিলাৎনা খুমখি, <<ঐ যিহূদিরা?>> নহাক নশামক্কী জাতিনা অমসুং অথোইবা পুরোহিৎশিংনা নহাকপু ঐঙোন্দা পীথোক্লে~। নহাক্না করি তৌখ্রবগে?>> 
\v 36 \x + \xo 18:36 \xt মাত্থি 3:2; 26:53; লূক 17:21\x*যীশুনা খুমখি, <<ঐগী নিংথৌ লৈবাক্তি তাইবংপান অসিগী নত্তে; ঐগী নিংথৌ লৈবাক অসি তাইবংপান অসিগী ওইরম্লবদি, মখোয়না ঐবু যিহূদিশিংদা পীথোক্তনবা ঐগী ইনাইশিংনা লান শোক্নরমগদবনি; অদুবু হৌজিক্তি ঐগী নিংথৌ লৈবাক অসি মফম অসিগী নত্তে~।>> 
\v 37 \x + \xo 18:37 \xt ১যোহ 4:6\x*মরম অদুনা পিলাৎনা মঙোন্দা হায়খি, <<অদু ওইরবদি নহাক নিংথৌরা?>> যীশুনা খুমখি, <<ঐ নিংথৌনি হায়না নহাক্না চুম্না হায়রে~। মরম অসিগীদমক ঐ পোকপনি, অদুগা মরম অসিগীদমক অচুম্বা অদুগী মরমদা সাক্ষী পীনবা ঐনা তাইবংপান্দা লাক্লে~। অচুম্বা অদুগী ওইখ্রবা মী খুদিংনা ঐগী খোঞ্জেন তায়~।>> 
\v 38 \x + \xo 18:38 \xt লূক 23:4\x*পিলাৎনা মঙোন্দা হায়খি, <<অচুম্বা করিনো?>> মহাক্না মসি হায়রম্লগা যিহূদিশিংগী মনাক্তা অমুক হন্না চৎখি, অদুগা মখোয়দা হায়, <<ঐনা মঙোন্দা করিগুম্বা মরান অমতা ফংদে~। 
\p 
\v 39 <<অদুবু লান্থোকপিবগী চাকখাঙবদা ঐনা নখোয়গীদমক মী অমবু থাদোক্নবা নখোয়গী চৎনবী লৈ~। মরম অদুনা যিহূদিশিংগী নিংথৌ অদু ঐনা নখোয়গীদমক থাদোকপা পাম্ব্রা?>> 
\v 40 \x + \xo 18:40 \xt পাখো 3:14\x*মদুদা মখোয় পূম্নমক্না অমুক হন্না লাউরদুনা হায়রকই, <<মী অসিবু নত্তে, বারাবাসপুনি~।>> অদুবু বারাবাসতি ডাকু ওইরম্মী~। 
\c 19 
\s1 পিলাৎনা যীশুবু থাদোকপা ঙমদবা 
\p 
\v 1 \x + \xo 19:1 \xt ২ৱা 25:3; যিশা 50:6; মাত্থি 27:26\x*মরম অদুনা পিলাৎনা যীশুবু পুরগা মহাকপু ফূহল্লম্মী~। 
\v 2 অদুগা লান্মীশিংনা তিংখংগী লূহুপ অমা লোল্লগা মহাক্কী কোক্তা উপশিনবিরে~। মখোয়না মহাকপু মঙ্গ‍্রা মচুগী ফি অমা ইনশিনবিরম্মী, 
\v 3 \x + \xo 19:3 \xt মাত্থি 27:29\x*অদুগা হায়খি, <<খুরুমজরি, হে যিহূদিশিংগী নিংথৌ!>> অদুগা মখোয়না মহাকপু মমায়দা খূৎপাক্না থারম্মী~। 
\v 4 \x + \xo 19:4 \xt লূক 23:4\x*মরম অদুনা পিলাৎনা অমুক হন্না ওন্থোকখিদুনা মখোয়দা হায়, <<য়েংউ, ঐনা মঙোন্দা মরান ফংদে হায়বা নখোয়না খঙনবা ঐনা মহাকপু নখোয়দা পুথোক্লক্লি~।>> 
\v 5 মরম অদুনা যীশুনা তিংখংগী লূহুপ অদু উপ্ত‌ুনা অমসুং মঙ্গ‍্রা মচুগী ফি অদু ইল্লগা থোক্লক্লে, অদুগা পিলাৎনা মখোয়দা হায়, <<য়েংউ, মী অসি!>> 
\v 6 \x + \xo 19:6 \xt লূক 23:4; পাখো 3:13\x*মরম অদুনা অথোইবা পুরোহিৎশিং অমসুং ফম্নাইবশিংনা মহাকপু উবদা, মখোয়না লাউদুনা হায়রকই, <<মহাকপু ক্রোস্তা হাৎলু, মহাকপু ক্রোস্তা হাৎলু!>> পিলাৎনা মখোয়দা হায়, <<নখোয়না মহাকপু পুদুনা ক্রোস্তা হাৎলু; মরমদি ঐনা মঙোন্দা করিগুম্বা মরান অমতা ফংদে~।>> 
\v 7 \x + \xo 19:7 \xt লেবী 24:16; মাত্থি 26:63, 66\x*যিহূদিশিংনা মঙোন্দা খুমখি, <<ঐখোয়গী ৱায়েন য়াথং লৈ~। মহাক্না মশাবু ঈশ্বরগী মচা নিপা ওইহনবা মরম্না ঐখোয়গী ৱায়েন য়াথংগী মতুং ইন্না মহাক শিবা তাই~।>> 
\p 
\v 8 পিলাৎনা ৱা অসি তাবদা অমুক হেন্না কিখ্রে~। 
\v 9 \x + \xo 19:9 \xt মার্ক 14:61\x*মহাক্না \f + \fr 19:9 \fk প্রেটোরিয়ম: \ft লৈঙাক মপুগী থবক শূফম লৈফম~।\f*প্রেটোরিয়মদা অমুক হন্না চঙদুনা যীশুদা হায়, <<নহাক কদায়দগী লাকপনো?>> মদুদা যীশুনা পিলাত্তা পাউখুম অমতা পীখিদে~। 
\v 10 পিলাৎনা মঙোন্দা অমুক হন্না হায়, <<নহাক্না ঐঙোন্দা করিগীদমক ৱা ঙাঙদ্রিবনো? নহাকপু ক্রোস্তা হাৎনবগী মতিক অমসুং নহাকপু থাদোক্নবগী মতিক ঐঙোন্দা লৈ হায়বা নহাক খঙদ্রা? 
\v 11 \x + \xo 19:11 \xt পাখো 3:13; রোম 13:1\x*যীশুনা খুমখি, <<মথক্লোমদগী নঙোন্দা মতিক পীরমদ্রবদি, ঐগী ইথক্তা নহাক্কী নতিক করি অমতা লৈরম্লোইদবনি~। মরম অদুনা ঐবু নহাক্কী নখূত্তা পীথোকপা মহাক অদুগী পাপ্না হেন্না চাউই~।>> 
\v 12 \x + \xo 19:12 \xt লূক 23:2\x*মসিগী মতুংদা পিলাৎনা যীশুবু থাদোক্নবা থিরম্মী, অদুবু যিহূদিশিংনা লাউদুনা হায়রকই, <<নহাক্না মী অসিবু থাদোক্লবদি, নহাক কৈসারগী মরূপ নত্তে~। কনাগুম্বা মী অমনা মশাবু নিংথৌনি হায়রবদি মহাক্না কৈসারগী মায়োক্তা ৱা ঙাঙবনি~।>> 
\p 
\v 13 \x + \xo 19:13 \xt মাত্থি 27:19\x*মরম অদুনা পিলাৎনা ৱা অদু তাবদা যীশুবু মপান্দা পুথোক্লকখি, অদুগা নূঙ থাবা মফম, হিব্রু লোন্দা \f + \fr 19:13 \fk গব্বাথা: \ft ঙমখৎপা অৱাংবা মফম ওইবা য়াই~।\f*গব্বাথা কৌনবা মফম অদুগী ৱায়েন ফম্বৈদা মহাক্না ফমহল্লম্মী~। 
\v 14 \x + \xo 19:14 \xt মাত্থি 27:62; মার্ক 15:25\x*মদু লান্থোকপিবগী চাকখাঙবগী থৌরাঙ তৌবা নুমিৎনি, অদুগা চাউরাক্না \f + \fr 19:14 \fk পূং তরুক: \ft রোমগী খূথেক্তা অয়ুক্কী পূং 6 নি~।\f*পূং তরুক তাবা মতম্নি~। অদুগা মহাক্না যিহূদিশিংদা হায়, <<য়েংউ, নখোয়গী নিংথৌ!>> 
\v 15 অদুবু মখোয়না কন্না লাউরকখি, <<মহাকপু পুথোকখ্রো, মহাকপু পুথোকখ্রো, মহাকপু ক্রোস্তা হাৎলু~!>> পিলাৎনা মখোয়দা হায়, <<ঐনা নখোয়গী নিংথৌবু ক্রোস্তা হাৎকদ্রা?>> অথোইবা পুরোহিৎশিংনা খুমখি, <<কৈসার নত্তনা ঐখোয়গী নিংথৌ লৈতে~।>> 
\s1 যীশুবু ক্রোস্তা পাং তিংবা 
\r মাত্থি 27:33-44; মার্ক 15:22-32; লূক 23:33-43 
\p 
\v 16 \x + \xo 19:16 \xt মাত্থি 27:26; মার্ক 15:25\x*অদুদগী মহাকপু ক্রোস্তা হাৎনবা পিলাৎনা যীশুবু মখোয়দা পীথোক্লে~। অদুগা মখোয়না যীশুবু পুরগা চৎখ্রে~। 
\v 17 \x + \xo 19:17 \xt মৈহৌ 22:6; লূক 14:27; 23:33\x*মহাক্না মশাগী ক্রোস পুরগা লূকং হায়না কৌবা মফম অমদা চৎলম্মী, মসি হিব্রু লোন্দা গোলগোথা কৌই~। 
\v 18 \x + \xo 19:18 \xt লূক 23:32\x*মখোয়না মফম অদুদা মহাকপু, অতোপ্পা মী অনীবুসু মহাক্কা লোয়ননা মহাক্কী য়েৎ ওইদা, অদুগা যীশুনা ময়ায়দা ক্রোস্তা পাং তিংলম্মী~। 
\p 
\v 19 \x + \xo 19:19 \xt মার্ক 1:24\x*পিলাৎনা অইবা অমা ইরগা ক্রোস্কী মথক্তা থেৎলম্মী~। ইখিবা অদু অসিনি, <<নাজরেৎকী যীশু, যিহূদিশিংগী নিংথৌ~।>> 
\v 20 \x + \xo 19:20 \xt হিব্রু 13:12\x*মখোয়না যীশুবু ক্রোস্তা পাং তিংখিবা মফম অদু সহরগা নক্নবা মরম্না যিহূদি ময়াম্না মিংথোন অসি পারম্মী, মসি হিব্রু, গ্রীক অমসুং ল্যাটিন লোন্দা ইরম্মী~। 
\v 21 যিহূদিশিংগী অথোইবা পুরোহিৎশিংনা পিলাত্তা হায়খি, << <যিহূদিশিংগী নিংথৌ> হায়না ইবিগনু, অদুবু <ঐদি যিহূদিশিংগী নিংথৌনি হায়দুনা মহাক্না হায়খি> হায়না ইবিয়ু~।>> 
\v 22 পিলাৎনা খুমখি, <<ঐনা ইখ্রবা অদু ইখ্রে~।>> 
\p 
\v 23 মরম অদুনা লান্মীশিংনা যীশুবু ক্রোস্তা পাং তিংলগা মহাক্কী ফি অদু লৌরগা শরূক মরী থোক্না য়েন্নবদা লান্মী অমমম্না শরূক অমমম ফংলে~। অদুগা অচোনবা ফূরিৎ অদুসু লৌরে~। মদু লংদাই লৈতবা মথক্তগীনা মখা ফাওবা ফি মপূম অমনা শারম্মী~। 
\v 24 \x + \xo 19:24 \xt ঈশৈ 22:18; মাত্থি 1:22\x*মরম অদুনা মখোয় মশেনগী মরক্তা হায়নখি, <<ঐখোয়না মসি শেগায়গনুসি, অদুবু মসি কনাগী ওইগদগে হায়বা ঐখোয়না লাইবক চাং য়েংসি~।>> মসিদা শাস্ত্রগী ৱা অদু থুংলে, 
\q1 <<মখোয়না ঐগী ফিরোন মখোয়গী মরক্তা য়েন্নখি, অদুগা মখোয়না ঐগী অচোনবা ফিগীদমক লাইবক চাং য়েংনখি~।>> পূম্নমক অসি লান্মীশিংনা তৌখি~। 
\p 
\v 25 \x + \xo 19:25 \xt মাত্থি 27:55-56; লূক 8:2\x*যীশুগী ক্রোস্কী মনাক্তা মহাক্কী মমা, মহাক্কী মমাগী মনাউ নুপী, ক্লোপাগী নুপী মেরি অমসুং মেরি মগদালিনীসু লেপ্ত‌ুনা লৈরম্মী~। 
\v 26 \x + \xo 19:26 \xt মাত্থি 12:46\x*যীশুনা মমা অমসুং মহাক্না নুংশিবা সেবোক অদু লেপ্ত‌ুনা লৈবা উরবদা, মহাক্না মমাদা হায়খি, <<নুপী, য়েংউ নহাক্কী নচা নিপা!>> 
\v 27 অদুগা মহাক্না সেবোক অদুদা হায়, <<য়েংউ, নহাক্কী নমা!>> মতম অদুদগী সেবোক অদুনা মহাকপু মহাক্কী ময়ূমদা পুখি~। 
\s1 যীশু শীবা 
\r মাত্থি 27:48, 50; মার্ক 15:36-37; লূক 23:36 
\p 
\v 28 \x + \xo 19:28 \xt মাত্থি 1:22\x*মসিগী মতুংদা, থবক পূম্নমক লোইরে হায়বা যীশুনা খঙলদুনা শাস্ত্রগী ৱা অদু থুংনবা মহাক্না হায়, <<ঐ খৌরাংলে~।>> 
\v 29 \x + \xo 19:29 \xt ঈশৈ 69:21\x*অশীনবা য়ুনা থল্লবা পাত্র অমা মফম অদুদা লৈরম্মী; মখোয়না অশীনবা য়ু স্পঞ্জ অমদা চুপশিলহল্লম্মী, অদুগা মদু \f + \fr 19:29 \fk হিসোপ: \ft ধর্ম্ম কর্ম্মগী শেংদোকপদা শিজিন্নবা মনম নুংশিবা মনা পূঙবা অপিকপা পাম্বী~।\f*হিসোপ্তা হাপ্ত‌ুনা মহাক্কী চীনবান্দা থমখি~। 
\v 30 \x + \xo 19:30 \xt লূক 12:50\x*যীশুনা অশীনবা য়ু অদু মহাউ তংলগা হায়খি, <<লোইরে~।>> অদুগা মহাক্কী মকোক লেকথদুনা মথৱায় থাখি~। 
\p 
\v 31 \x + \xo 19:31 \xt ২ৱা 21:23; যোশূ 8:29\x*নুমিৎ অদু পোত্থাবা নুমিৎকী থৌরাঙ লাঙবা নুমিৎ ওইবা মরম্না অশিবা হকচাংশিং অদু পোত্থাবা নুমিত্তা ক্রোস্তা লৈতনবা (মরমদি মদুগী পোত্থাবা নুমিৎ অদু \f + \fr 19:31 \fk অচৌবা নুমিৎ: \ft পোত্থাবা নুমিৎ অসি ফৌবূন কৎপা নুমিত্তা ওইবগী <<অচৌবা নুমিৎ>> কৌই~।\f*অচৌবা নুমিৎ অমা ওইরম্মী), মখোয়গী মখোঙ থুদেক্নবা অমসুং মখোয়বু পুথোকহনখিনবা যিহূদিশিংনা পিলাত্তা হায়জখি~। 
\v 32 মরম অদুনা লান্মীশিংনা লাক্তুনা যীশুগা লোয়ননা ক্রোস্তা পাং তিংখ্রবা অহানবা মী অদুগী মখোঙ অমসুং অতোপ্পা মী অদুগী মখোঙ থুদেক্লম্মী~। 
\v 33 অদুবু মখোয়না যীশুগী মনাক্তা চৎপা মতমদা, মহাক্তি হান্না শিরম্লে হায়বা খঙলম্মী, অদুনা মখোয়না মহাক্কী মখোঙ থুদেকখিদে~। 
\v 34 \x + \xo 19:34 \xt জেকা 12:10; ১যোহ 5:6, 8; ফোং 1:7\x*অদুবু লান্মী অমনা মহাক্কী নাকথংদা তানা থিনবদা, খূদক্তা ঈগা ঈশিংগা থোক্লক্লম্মী~। 
\v 35 \x + \xo 19:35 \xt লূক 24:48\x*মদু উখিবা মী অমনা মদুগী মরমদা সাক্ষী পীখি, অদুগা মহাক্কী সাক্ষী অদু অচুম্বনি; নখোয়না থাজনবা মহাক্না অচুম্বা হায়রি হায়বা মহাক্না খঙই~। 
\v 36 \x + \xo 19:36 \xt খোঙ 12:46; মশীং 9:12; ঈশৈ 34:20; মাত্থি 1:22\x*শাস্ত্রগী ৱা অদু থুংনবা পূম্নমক অসি থোক্লরে, <<মহাক্কী শরূ অমতা থুদেক্লোইদবনি~।>> 
\v 37 \x + \xo 19:37 \xt জেকা 12:10; ফোং 1:7\x*শাস্ত্রগী অতোপ্পা মফমদা অসুম্না অমুক হায়, <<মখোয়না তানা থিনখ্রবা মহাকপু মখোয়না য়েংগনি~।>> 
\s1 যীশুবু ফুম্বা 
\r মাত্থি 27:57-61; মার্ক 15:42-47; লূক 23:50-56 
\p 
\v 38 মসিগী মতুংদা যিহূদিশিংবু কিবগী মরম্না লোন্না যীশুগী সেবোক ওইবা আরিমাথিয়াগী যোসেফনা যীশুগী হকচাং পুথোক্নবগী য়াথং পীবিনবা পিলাৎকী মফমদা নিজরে; পিলাৎনা মঙোন্দা মদু য়াবিরে~। মরম অদুনা মহাক্না চত্তুনা যীশুগী হকচাং অদু পুরে~। 
\v 39 অদুগা অহিংদা হান্না যীশুগী মনাক্তা লাকখিবা নিকোদিমসু লাক্লম্মী, \f + \fr 19:39 \fk মূরা: \ft মনম নুংশিবা থাউনি~।\f*মূরাগা আগরগা য়ান্নবা মনম নুংশিবা পোৎ \f + \fr 19:39 \fk লিত্রা: \ft লিত্রা অমসি গ্রাম 327 লূম্মী~।\f*লিত্রা চামরোম পুরক্লম্মী~। 
\v 40 \x + \xo 19:40 \xt মাত্থি 26:12; লূক 24:12\x*অদুদগী মখোয়না যীশুগী হকচাং লৌদুনা মনম নুংশিবা পোৎকা লোয়ননা লিনেনগী ফিনা য়েৎশিল্লে; মসি মখোয়না যিহূদিশিংগী চৎনবী মতুং ইন্না ফুম্নবা থৌরাঙ তৌখিবনি~। 
\v 41 মখোয়না মহাকপু ক্রোস্তা পাং তিংখিবা মফম অদুদা ইংখোল অমা লৈরম্মী; ইংখোল অদুদা মী কনা অমতা থম্নদ্রিবা মোংফম অমা লৈরম্মী~। 
\v 42 নুমিৎ অদু যিহূদিশিংগী পোত্থাবা নুমিৎকী থৌরাঙ লাঙবা নুমিৎ ওইবা মরম্না মখোয়না যীশুবু মদুদা থম্লম্মী; মরমদি মোংফম অদু নক্না লৈরম্মী~। 
\c 20 
\s1 যীশুনা হিঙ্গৎপা 
\r মাত্থি 28:1-8; মার্ক 16:1-8; লূক 24:1-10 
\p 
\v 1 \x + \xo 20:1 \xt মাত্থি 27:60, 66; লূক 8:2\x*চয়োলগী অহানবা নুমিৎকী অয়ুক অঙনবদা মম্লি মম্লি তৌরিঙৈদা মেরি মগদালিনীনা মোংফমদা লাকপদা মোংফমদগী নূঙ অদু লৌথোকখিরম্বা উরে~। 
\v 2 মরম অদুনা মহাক্না চেনখিদুনা সিমোন পিতর অমসুং যীশুনা নুংশিবা অতোপ্পা সেবোক অদুগী মনাক্তা লাক্তুনা মখোয়দা হায়, <<মখোয়না ইবুংঙোবু মোংফমদগী লৌথোকখ্রে, অদুগা মখোয়না মহাকপু কদায়দা থমখ্রে হায়বা ঐখোয় খঙদে~।>> 
\p 
\v 3 \x + \xo 20:3 \xt লূক 24:12\x*মরম অদুনা পিতরনা অতোপ্পা সেবোক অদুগা থোকখিদুনা মোংফমদা লাক্লম্মী~। 
\v 4 অদুগা মখোয় অনী পূন্না চেনমিন্নরম্মী; অদুবু অতোপ্পা সেবোক অদুনা পিতরদগী হেনগৎনা চেল্লক্তুনা মোংফমদা হান্না থুংলে~। 
\v 5 মহাক্না নোন্থদুনা য়েংলিঙৈদা মফম অদুদা লিনেনগী ফিশিং অদু তাদুনা লৈবা উরম্মী; অদুবু মহাক্না মোংফম মনুংদা চঙখিদে~। 
\v 6 অদুদগী সিমোন পিতরনা মহাক্কী তুংদা লাক্তুনা মোংফম অদুদা চঙলম্মী, লিনেনগী ফিশিং অদু মফম অদুদা তাদুনা লৈবা উরম্মী, 
\v 7 মহাক্কী মকোক্তা য়েত্তুনা লৈরম্বা ফি অদু লিনেনগী ফিশিং অদুগা পুন্না তাদুনা লৈরমদে, অদুবু মদু মফম অমদা তোঙান্না থুপচিন্দুনা লৈরম্মী~। 
\v 8 মোংফমদা হান্না থুংলবা অতোপ্পা সেবোক অদুসু মনুংদা চঙখি, অদুগা মহাক্না উরদুনা থাজরে~। 
\v 9 \x + \xo 20:9 \xt মাত্থি 22:29; লূক 24:26, 46; যোহ 2:22\x*মরমদি মহাক্না অশিবশিংগী মরক্তগী হিঙ্গৎকনি হায়বা শাস্ত্র অদু মখোয়না মতম অদু ফাওবা খঙলমদ্রি~। 
\s1 যীশুনা মেরিদা উহনবিবা 
\p 
\v 10 অদুদগী সেবোকশিং অদুনা অমুক হন্না মখোয় মশাগী ময়ূমদা চৎখ্রে~। 
\v 11 অদুবু মেরিনা মোংফমগী মপান্দা লেপ্ত‌ুনা কপ্ত‌ুনা লৈরম্মী; অদুগা মহাক্না কপ্না কপ্না নোন্থদুনা মোংফম মনুংদা য়েংলম্মী~। 
\v 12 \x + \xo 20:12 \xt মাত্থি 28:2-3; মার্ক 16:5; পাখো 1:10\x*যীশুগী হকচাং থম্লম্বা মফম অদুদা অঙৌবা ফি শেৎপা স্বর্গদূত অনী অমনা লুখুমদা, অতোপ্পা অদুনা খূয়াদা ফম্লিবা উই~। 
\v 13 মখোয়না মঙোন্দা হায়, <<নুপী, নহাক্না করিগী কপ্লিবনো?>> মহাক্না মখোয়দা হায়, <<মরমদি মখোয়না ঐগী ইবুংঙোবু লৌথোকখ্রে, অদুগা মখোয়না মহাকপু কদায়দা থমখিবা ঐ খঙদে~।>> 
\v 14 \x + \xo 20:14 \xt মার্ক 16:9; লূক 24:16\x*মেরিনা ৱা অসি হায়রগা মহাক্না তুং ওন্থোরকপদা যীশু লেপ্ত‌ুনা লৈরম্বা উরম্মী, অদুগা মহাক যীশুনি হায়বা খঙলমদে~। 
\v 15 যীশুনা মঙোন্দা হায়খি, <<নুপী, নহাক্না করিগী কপ্লিবনো? নহাক্না কনাবু থিরিবগে?>> মেরিনদি মহাকপু ইংখোল কোইবা মী অমনি খন্দুনা মঙোন্দা হায়, <<ইবুংঙো, নহাক্না মহাকপু মফম অসিদগী পুথোকখ্রবদি, নহাক্না মহাকপু কদায়দা থমখ্রবগে ঐঙোন্দা হায়বিয়ু, অদুগা ঐনা মহাকপু লৌথোকচগে~।>> 
\v 16 \x + \xo 20:16 \xt মাত্থি 23:7\x*যীশুনা মঙোন্দা হায়, <<মেরি~।>> মদুদা মহাক্না লৈথোক্লক্তুনা মঙোন্দা হায়, <<রব্বোনি!>> মদুগী অর্থদি গুরু হায়বনি~। 
\v 17 \x + \xo 20:17 \xt মাত্থি 28:10\x*যীশুনা মঙোন্দা হায়, <<ঐঙোন্দা শোক্কনু; মরমদি হৌজিক ফাওবা ঐ ইপাগী মফমদা কাখৎত্রি~। অদুবু ঐগী ইচীন ইনাউশিংগী মনাক্তা চত্তুনা মখোয়দা হায়য়ু, <ঐনা ঐগী ইপাগী অমসুং নখোয়গী নপাগী মনাক্তা, অদুগা ঐগী ঈশ্বরগী অমসুং নখোয়গী ঈশ্বরগী মনাক্তা কাখৎলি~।> >> 
\v 18 \x + \xo 20:18 \xt লূক 24:10, 22-23\x*মেরি মগদালিনীনা সেবোকশিংগী মনাক্তা লাক্তুনা মহাক্না ইবুংঙোবু উজরে অমসুং মহাক্না ৱাশিং অসি মঙোন্দা হায়রে হায়না তম্লরে~। 
\s1 যীশুনা থোমাস য়াউদ্রিঙৈদা উহনবিবা 
\r মার্ক 16:14; লূক 24:33-49 
\p 
\v 19 \x + \xo 20:19 \xt লূক 24:36-39\x*চয়োলগী অহানবা নুমিৎ, হায়বদি নুমিৎ অদুমক্কী নুমিদাংৱাইরমদা, সেবোকশিংনা যিহূদিশিংবু কিবগী মরম্না মখোয়না তিন্নদুনা লৈরিবা মফম অদুগী থোঙশিং অদু লোনশিল্লম্মী; যীশুনা লাক্তুনা মখোয়গী মরক্তা লেপ্লগা, মখোয়দা হায়, <<নখোয়দা ঈঙথবা লৈসনু~।>> 
\v 20 মহাক্না মসি হায়রবা তুংদা মখোয়দা মহাক্কী খূৎ অমসুং নাকথং উহনখি~। সেবোকশিংনা ইবুংঙোবু উজবদা হরাউরম্মী~। 
\v 21 \x + \xo 20:21 \xt মাত্থি 28:19\x*মদুদা যীশুনা মখোয়দা অমুক হন্না হায়খি, <<নখোয়দা ঈঙথবা লৈসনু; ঐগী ইপানা ঐবু থাবা অদুগুম্না ঐনসু নখোয়বু থারি~।>> 
\v 22 \x + \xo 20:22 \xt পাখো 2:38; গালা 3:2\x*মহাক্না মসি হায়রগা স্বর কামশিন্দুনা মখোয়দা হায়, <<নখোয়না থৱায় অশেংবা ফংজৌ~। 
\v 23 \x + \xo 20:23 \xt মাত্থি 16:19\x*নখোয়না কনাগুম্বগী পাপ কোকপিরবদি, মখোয়গী পাপ কোকপিরবনি; নখোয়না কনাগুম্বগী পাপ থম্লবদি, মদু থম্লবনি~।>> 
\s1 যীশুনা থোমাস লৈরিঙৈদা উহনবিবা 
\p 
\v 24 অদুবু যীশুনা লাকপা মতমদা সেবোক তরানিথোইগী মরক্তগী অমা দীদুমাস কৌবা থোমাসতি মখোয়গা লৈমিন্নরমদে~। 
\v 25 \x + \xo 20:25 \xt মার্ক 16:11\x*মরম অদুনা অতোপ্পা সেবোকশিং অদুনা মঙোন্দা হায়খি, <<ঐখোয়না ইবুংঙোবু উরে~।>> অদুবু থোমাসনা মখোয়দা হায়খি, <<ঐনা মহাক্কী খূত্তা য়োৎপীগী মখুন উদ্রিবা ফাওবা, ঐগী খূদোম্বীনা য়োৎপীগী মখুন অদুদা থিংজিন্দ্রিবা ফাওবা অমসুং ঐগী খূৎনা মহাক্কী নাকথংদা থিংজিন্দ্রিবা ফাওবা ঐ কৈদৌঙৈদসু থাজরোই~।>> 
\p 
\v 26 অদুগা নুমিৎ নিপান্নিগী মতুংদা মহাক্কী সেবোকশিংনা অমুক হন্না ইমুংদা লৈরম্মী, অদুগা থোমাস মখোয়গা লৈরম্মী; থোঙশিং লোনখ্রবসু যীশুনা লাক্লগা মখোয়গী মরক্তা লেপ্ত‌ুনা হায়খি, <<নখোয়দা ঈঙথবা লৈসনু~।>> 
\v 27 \x + \xo 20:27 \xt লূক 24:40\x*অদুদগী মহাক্না থোমাসতা হায়, <<অসিদা নহাক্কী খূদোম্বী থিংজিল্লকউ অদুগা ঐগী খূৎ য়েংউ~। অসিদা নখূৎ তিংথোক্লক্তুনা ঐগী নাকথংদা থিংজিল্লকউ; থাজদবা তৌগনু, অদুবু থাজৌ~।>> 
\v 28 মদুদা থোমাসনা মঙোন্দা খুমখি, <<ঐগী ইবুংঙো অমসুং ঐগী ঈশ্বর~।>> 
\p 
\v 29 \x + \xo 20:29 \xt ১পিত 1:8\x*যীশুনা মঙোন্দা হায়, <<থোমাস, নহাক্তি ঐবু উরবা মরম্না থাজরে; উদনা থাজবা মখোয় অদু য়াইফবনি~।>> 
\p 
\v 30 তশেংনমক লাইরিক অসিদা ইশিন্দবা অতোপ্পা খূদমশিং কয়াসু যীশুনা মহাক্কী সেবোকশিংগী মমাঙদা তৌখি; 
\v 31 \x + \xo 20:31 \xt মাত্থি 4:3; 25:46\x*অদুবু যীশুদি ঈশ্বরগী মচা নিপা খৃষ্ট অদুনি হায়বা নখোয়না থাজনবা, অদুগা থাজদুনা নখোয়না মহাক্কী মিংদা হিংবা ফংনবা খূদমশিং অসি ইখ্রবনি~। 
\c 21 
\s1 যীশুনা তিবেরিয়াগী পাৎ মপান্দা উহনবিবা 
\p 
\v 1 হায়রিবশিং অসিগী মতুংদা যীশুনা মশাবু অমুক হন্না সেবোকশিংদা তিবেরিয়াগী পাৎ মপান্দা উহল্লম্মী; অদুগা মহাক্না মতৌ অসুম্না উহল্লম্মী: 
\v 2 \x + \xo 21:2 \xt মাত্থি 4:21\x*সিমোন পিতর, দীদুমাস কৌবা থোমাস, গালীলগী কানাদগী নাথানিয়েল, জেবেদিগী মচা নিপাশিং অমসুং অতোপ্পা সেবোক অনী মখোয় পূন্না তিন্নরম্মী~। 
\v 3 \x + \xo 21:3 \xt লূক 5:5\x*সিমোন পিতরনা মখোয়দা হায়, <<ঐ ঙা ফাবা চৎকে~।>> মখোয়না মঙোন্দা হায়, <<ঐখোয়সু নহাক্কা লোয়ননা চৎকে~।>> মখোয়না চৎখিদুনা থুনমক হি অদুদা চঙলে; অদুবু অহিং অদুদা মখোয়না করি অমতা ফারমদে~। 
\v 4 \x + \xo 21:4 \xt লূক 24:16\x*অদুবু অয়ুক ওইরক্লবদা যীশুনা তোর্বান্দা লেপ্ত‌ুনা লৈরম্মী; অদুম ওইনমক সেবোকশিংনা মহাক যীশুনি হায়বা খঙলমদে~। 
\p 
\v 5 মদুদা যীশুনা মখোয়দা হায়, <<অঙাংশা, নখোয়গী চানবা চিঞ্জাক লৈব্রা?>> মখোয়না মঙোন্দা খুমখি, <<লৈতে~।>> 
\p 
\v 6 \x + \xo 21:6 \xt লূক 5:4-7\x*মহাক্না মখোয়দা হায়খি, <<ঈন অদু হি অদুগী য়েৎ থংবা নাকন্দা হুল্লু, অদুগা নখোয়না ঙা ফাগনি~।>> মরম অদুনা মখোয়না ঈন অদু হুল্লম্মী, অদুগা হৌজিক্তি ঙা য়াম্মনবনা মখোয়না ঈন অদু চিংখৎপা ঙম্লমদে~। 
\v 7 যীশুনা নুংশিবা সেবোক অদুনা পিতরদা হায়, <<মসি ইবুংঙোনি~।>> সিমোন পিতরনা ইবুংঙোনি হায়বা তাবদা, মহাক্না ফি শেৎচিল্লগা (মরমদি মহাক ফি লৌথোক্লম্মী) মশামক পাত্তা চোংথখি~। 
\v 8 অতোপ্পা সেবোকশিং অদু হি মচা অমদা লাক্তুনা (মরমদি মখোয় কংফান্দগী লাপ্না লৈরমদে, অদুবু চাউরাক্না খুদুপ চনীরোম লাপ্লম্মী) ঙা য়াওবা ঈন অদু চিংখৎলম্মী~। 
\v 9 মখোয়না কংফান্দা কাখৎলকপা মতমদা মৈতালগী মৈথক্তা ঙা অমসুং তল লৈবা উরম্মী~। 
\v 10 যীশুনা মখোয়দা হায়, <<নখোয়না হৌজিক ফাখিবা ঙাশিংদগী খরা পুরকউ~।>> 
\v 11 সিমোন পিতরনা কাখত্তুনা অচৌবা ঙা চামগা য়াঙ্খৈহুমদোই থন্না য়াওবা ঈন অদু কংফান্দা চিংখৎলে, ঙা য়াম্মল্লবসু ঈন অদু শেগায়রমদে~। 
\p 
\v 12 যীশুনা মখোয়দা হায়, <<লাক্তুনা চাররো;>> অদুবু সেবোক অমতনা মঙোন্দা থৌনা ফনা হংবা ঙম্লমদে, <<নহাক কনানো?>> মরমদি মহাক ইবুংঙোনি হায়বা মখোয়না খঙলম্মী~। 
\v 13 মরম অদুনা যীশুনা লাক্তুনা তল অদু লৌরগা মখোয়দা পীরে অমসুং মতৌ অদুম্না ঙা অদুসু পীরে~। 
\v 14 যীশুনা অশিবশিংগী মরক্তগী হিঙ্গৎলবা মতুংদা মহাক্কী সেবোকশিংদা মশামক উহনবা, মসিনা অহুমশুবনি~। 
\s1 পিতরদা যীশুগী ৱা 
\p 
\v 15 \x + \xo 21:15 \xt মাত্থি 26:33, 35; লূক 12:32\x*মখোয়না চারবা মতুংদা যীশুনা সিমোন পিতরদা হায়খি, <<যোনাগী মচা নিপা সিমোন, মখোয় অসিদগী হেন্না নহাক্না ঐবু নুংশিব্রা?>> সিমোন্না মঙোন্দা হায়খি, <<হোয়, ইবুংঙো, ঐনা নহাকপু নুংশি হায়বা নহাক্না খঙবি~।>> যীশুনা মঙোন্দা হায়খি, <<ঐগী অপিকপা য়াউশিংবু পীজবিয়ু~।>> 
\v 16 \x + \xo 21:16 \xt ২সমূ 5:2; পাখো 20:28; ১পিত 5:2-3\x*যীশুনা মঙোন্দা অমুক হন্না অনীরকশুবা ওইনা হায়খি, <<যোনাগী মচা নিপা সিমোন, নহাক্না ঐবু নুংশিব্রা?>> সিমোন্না মঙোন্দা হায়খি, <<হোয়, ইবুংঙো, ঐনা নহাকপু নুংশি হায়বা নহাক্না খঙবি~।>> মহাক্না মঙোন্দা হায়খি, <<ঐগী য়াউশিংবু শেনবিয়ু~।>> 
\v 17 যীশুনা মঙোন্দা অহুম্লকশুনা হায়খি, <<যোনাগী মচা নিপা সিমোন, নহাক্না ঐবু নুংশিব্রা?>> <<নহাক্না ঐবু নুংশিব্রা>> হায়না যীশুনা মঙোন্দা অহুম্লকশুনা হংবা মরম্না সিমোনগী থম্মোই শোকখি~। মহাক্না যীশুদা হায়খি, <<ইবুংঙোনা পূম্নমক খঙবি, ঐনা নহাকপু নুংশি হায়বা নহাক্না খঙবি~।>> যীশুনা মঙোন্দা হায়খি, <<ঐগী য়াউশিংবু পীজবিয়ু~। 
\p 
\v 18 তশেংনমক ঐনা নঙোন্দা হায়রি, নহাক্না নহা ওইরিঙৈদা নশাগী ফিরোন শেৎচরম্মী অদুগা নহাক্না পাম্বা মতুং ইন্না চৎলম্মী; অদুবু নহাক্না অহন ওইরবদা, নহাক্না নখূৎ তিংথোক্কনি, অদুগা অতোপ্পা মীনা নহাকপু ফি শেৎপিগনি, অদুগা নহাক্না পামদবা মফমদা মহাক্না নহাকপু চিংগনি~।>> 
\v 19 \x + \xo 21:19 \xt মাত্থি 4:19; ২পিত 1:14\x*অদুবু মসি করম্বা মওংদা মহাক্না শিদুনা ঈশ্বরবু মতিক মঙান চাউহনগদগে হায়বা খঙহন্দুনা হায়বনি~। মহাক্না মসি হায়রগা মঙোন্দা হায়, <<ইতুং ইল্লু~।>> 
\p 
\v 20 অদুবু পিতরনা লৈথোক্লকপদা যীশুনা নুংশিবা সেবোক অদুনা তুং ইল্লকপা উরম্মী; মহাক অসি চাকখাঙবদা মহাক্কী মথাদা ঙাথদুনা, <<ইবুংঙো, নহাকপু পীথোক্কদবা মী অদু কনানো?>> হায়না হংখিবা সেবোক অদুনি~। 
\v 21 পিতরনা মহাকপু উরদুনা যীশুদা হায়, <<ইবুংঙো, মী অসিনা করি তৌগনি?>> 
\v 22 \x + \xo 21:22 \xt মাত্থি 4:19\x*যীশুনা মঙোন্দা হায়, <<ঐনা লাক্ত্রিবা ফাওবা মহাক্না লেঙদনা লৈবা অসি ঐগী নীংবা ওইরবদি, মদুনা নঙোন্দা করি তৌরবগে? নহাক ঐগী ইতুং ইল্লু~।>> 
\v 23 \x + \xo 21:23 \xt পাখো 1:16\x*মরম অদুনা সেবোক অসি শিররোই হায়বা ৱা অসি মচীন মনাউশিংগী মরক্তা য়ৌখ্রে~। অদুম ওইনমক যীশুনদি মঙোন্দা মহাক শিররোই হায়বা নত্তে, অদুবু <<ঐনা লাক্ত্রিবা ফাওবা মহাক্না লৈবা অসি ঐগী নীংবা ওইরবদি, মদুনা নঙোন্দা করি তৌরবগে?>> হায়বনি~। 
\v 24 ৱারমশিং অসিগী মরমদা সাক্ষী পীখিবা অমসুং ৱারমশিং অসি ইখিবা সেবোক অদু অসিনি; অদুগা মহাক্কী সাক্ষী অচুম্বনি হায়বা ঐখোয়না খঙই~। 
\p 
\v 25 যীশুনা তৌরম্বা অতোপ্পা হীরম কয়াসু লৈরি, মখোয় অদু পূম্নমক ইরবদি, ইগদবা লাইরিকশিং অদু তাইবংপান অসিদা থম্ফম লৈরোই হায়না ঐনা খল্লি~। আমেন~। 
