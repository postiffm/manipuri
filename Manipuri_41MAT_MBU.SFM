\id MAT
\h মাত্থি
\toc3 মাত্থি
\toc2 মাত্থি
\toc1 মাত্থি
\mt1 মাত্থি
\ili অইবা: মাত্থি
\ili কনাদা ইবা: যিহূদিশিং
\ili ইবগী চহী: খৃষ্টাব্দ 50
\ip লেবী হায়নসু খঙনবা পাখোনচৎপা মাত্থিনা যীশু খৃষ্ট অসি ৱাশকপিখ্রবা নিংথৌ, ইস্রায়েলগী মশীহনি (খৃষ্ট) হায়বা উৎননবা লাইরিক অসি ইখিবনি~। খৃষ্ট অসি দেবিদ অমসুং অব্রাহামগী ধারানি হায়বা উত্তুনা মাত্থিনা মহাক্কী লাইরিক অসি হৌই~। অব্রাহাম অমসুং দেবিদতা ৱাশকপিখিবগুম্না, খৃষ্টদি ৱাশকপিখ্রবা মশীহ, লাক্কদবা নিংথৌ অদুনি হায়বা উৎননবা মাত্থিনা অরিবা ৱালেপ্নবদগী পদ কয়া লৌথোক্তুনা পল্লি~।
\ip সৈতান্না যীশু খৃষ্টবু অহুম্লক থেম্বা অমসুং যীশুনা ঈশ্বরগী ৱাহৈ শিজিন্নদুনা সৈতান্না অহুম্লক থেম্ববু মায়থীবা পীবা অসি পন্দুপ 4 দা ইদুনা লৈ~। পাউতাকশিং, খূদমশিং অমসুং পান্দমশিং শিজিন্নদুনা যীশুনা তম্বিখিবশিং অদু লাইরিক অসিনা পল্লি~। তম্বিবশিংগী মরক্তগী খরদি চিংথক্তা পীবা পাউতাক (পন্দুপ 5-7), থৌগল তৌনবা থারমদাইদা যীশুনা মহাক্কী সেবোকশিংবু তম্বিবা (পন্দুপ 10) অমসুং স্বর্গগী নিংথৌ লৈবাক্কী পান্দমশিং (পন্দুপ 13)~। চোর্ফোল চীংদা তম্বিখিবা, তুংদা থোক্কদবা থৌদোকশিং অদু শন্দোক্না পন্দুপ 24-25 দা ইদুনা লৈ~। তম্বিবশিং অসিগী মপান্না মহাক্কী নিংথৌ লৈবাক্তা থোক্কদবা থৌদোকশিং অমসুং মশীহগী নিংথৌ লৈবাক্তা হিংগদবা মওং অদু মহাক্না মহাক্কী সেবোকশিংদা উৎখি~।
\ip তাইবংপান, ভুৎশিং, লায়নাশিং অমসুং শিবগী মথক্তা যীশুগী পাঙ্গল লৈ হায়বা উৎননবা মাত্থিনা যীশু খৃষ্টগী অঙকপা থবক কয়াগী মরমদা ইখি~। যীশু খৃষ্টবু পীথোকপা, ৱায়েনবা, মহাকপু চাং য়েংবা, অৱা খাঙবা, ত্রেুাস্তা হাৎপা, শিবা অমসুং অশিবদগী হিঙ্গৎপা অসি অরোইবা পন্দুপশিংদা উবা ফংই (26-28)~। যীশুনা মহাক্কী সেবোকশিংদা জাতি খুদিংমকপু সেবোক শেম্মু হায়না য়াথং পীবা, অথোইবা য়াথং হায়না খঙনবা অদু মাত্থি 28:19-20 অসিনি~। মাত্থিনা ইরম্বা থৌদোকশিং অসি থোকখিবা মতমগী মতুং ইন্না মথং মনাউ নাইদে, অদুবু হীরম হীরমগী মতুং ইন্না ইরম্বনি~।
\ie
\c 1
\s1 যীশুগী পারী পুরী
\p
\v 1 মসি অব্রাহামগী মচা নিপা, দেবিদকী মচা নিপা যীশু খৃষ্টগী পারী পুরীগী লাইরিক্নি~।
\p
\v 2 অব্রাহাম্না ইসাক পোকই, ইসাক্না যাকোব পোকই, যাকোবনা যিহূদা অমসুং মহাক্কী মচীন মনাউশিং পোকই~।
\v 3 যিহূদা অমসুং তামারনা পেরেজ অমসুং জেরা পোকই, পেরেজনা হেস্রোন পোকই, হেস্রোন্না অরাম পোকই~।
\v 4 অরাম্না আম্মীনাদাব পোকই, আম্মীনাদাবনা নহশোন পোকই, নহশোন্না সালমোন পোকই~।
\v 5 সালমোন অমসুং রাহাবনা বোৱাজ পোকই, বোৱাজ অমসুং রূৎনা ওবেদ পোকই, ওবেদনা যেশী পোকই~।
\v 6 যেশীনা নিংথৌ দেবিদ পোকই, নিংথৌ দেবিদনা ঊরিয়ানা লৌরম্বা নুপীদগী সোলোমোন পোকই~।
\v 7 সোলোমোন্না রেহোবোম পোকই, রেহোবোম্না অবিজা পোকই, অবিজানা অসা পোকই~।
\v 8 অসানা যেহোশাফাৎ পোকই, যেহোশাফাৎনা যোরাম পোকই, যোরাম্না উজিয়া পোকই~।
\v 9 উজিয়ানা যোথাম পোকই, যোথাম্না অহাজ পোকই, অহাজনা হিজকীয়া পোকই~।
\v 10 হিজকীয়ানা মনাসে পোকই, মনাসেনা অমোন পোকই, অমোন্না যোশিয়া পোকই~।
\v 11 মখোয়বু বাবিলোন্দা লানফা ওইনা পুবা মতম অদুদা যোশিয়ানা যেকোনয়া অমসুং মহাক্কী মচীন মনাউশিং পোকই~।
\p
\v 12 বাবিলোন্দা মখোয়বু লানফা ওইনা পুখ্রবা মতুংদা যেকোনয়ানা শল্টীয়েল পোকই, অদুগা শল্টীয়েলনা জেরূব্বাবেল পোকই~।
\v 13 জেরূব্বাবেলনা অবিয়ুদ পোকই, অবিয়ুদনা এলিয়াকীম পোকই, এলিয়াকীম্না আজোর পোকই~।
\v 14 আজোরনা জাদোক পোকই, জাদোক্না অকিম পোকই, অকিম্না এলিয়ুদ পোকই~।
\v 15 এলিয়ুদনা এলিয়েজর পোকই, এলিয়েজরনা মাত্থান পোকই, মাত্থান্না যাকোব পোকই~।
\v 16 যাকোবনা যোসেফ পোকই, যোসেফ অসি খৃষ্ট কৌবা যীশুবু পোকপা মেরিগী মপুরোইবনি~।
\v 17 অসুম্না অব্রাহামদগী দেবিদ ফাওবা মীরোন পূম্নমক অসি তরামরিনি~। দেবিদতগীনা মখোয়বু বাবিলোন্দা লানফা ওইনা পুখিবা ফাওবা অসি মীরোন তরামরিনি~। মখোয়বু বাবিলোন্দা লানফা ওইনা পুখিবা মতমদগী খৃষ্ট ফাওবা মীরোন তরামরিনি~।
\s1 যীশু পোকপা
\p
\v 18 যীশু খৃষ্ট অসি মতৌ অসুম্না পোকখি: মহাক্কী মমা মেরি অসি যোসেফকা ৱারোইনরগা, মখোয় লৈমিন্নদ্রিঙৈগী মমাঙদা মহাক অসি থৱায় অশেংবগী মপান্না মীরোল্লে হায়বা খঙলে~।
\v 19 অদুবু মহাক্কী মপুরোইবা যোসেফ অসি অচুম্বা চৎপা মী অমসুং মীয়ামগী মমাঙদা মহাকপু পান্দম ওইহন্নীংদবা মরম্না যোসেফনা মহাকপু লোন্না থাদোক্কে হায়না খল্লম্মী~।
\v 20 অদুবু মহাক্না ৱাফম অসি খল্লিঙৈদা, য়েংউ, ইবুংঙোগী দূত অমনা মহাক্কী মমঙদা উহনবিদুনা হায়, “দেবিদকী মচা যোসেফ, মেরিবু নহাক্কী নুপী ওইনা লৌবা কিগনু; মরমদি মহাক্না মীরোল্লিবা অঙাং অদু থৱায় অশেংবদগীনি~।
\v 21 মহাক্না মচা নিপা অমা পোক্কনি, অদুগা নহাক্না মহাক্কী মমিং যীশু থোনগদবনি; মরমদি মহাক্না মহাক্কী মীশিংবু মখোয়গী পাপ্তগী কনবিগনি~।”
\v 22 ৱা তাকথোকপা মী অদুগী মপান্না ইবুংঙোনা হায়খিবা অদু থুংননবা পূম্নমক অসি থোক্লরে:
\v 23 “য়েংউ, লৈশাবী অশেংবী অদুনা মীরোন্দুনা মচা নিপা অমা পোক্কনি, অদুগা মহাক্কী মমিং ইম্মানূয়েল কৌগনি~।” মসিগী অর্থদি “ঐখোয়গা লৈমিন্নবা ঈশ্বর” হায়বনি~।
\v 24 যোসেফনা তূম্বদগী হৌগৎলগা ইবুংঙোগী দূত অদুনা মঙোন্দা য়াথং পীখিবা মতুং ইন্না মহাক্না তৌখি, অদুগা নুপী অদু মহাক্কী নুপী ওইনা লৌখি~।
\v 25 অদুবু মহাক্না অহানবা মচা নিপা অদু পোক্ত্রিবা ফাওবা যোসেফনা মহাক্কা ফমদিন্নরমদে; অদুগা যোসেফনা অঙাং অদুগী মমিং যীশু থোনখি~।
\c 2
\s1 খঙ হৈরবা মীশিং লাকপা
\p
\v 1 নিংথৌ হেরোদকী হাকতক্তা যুদিয়াগী বেৎলেহেমদা যীশু পোক্লবা মতুংদা, য়েংউ, নোংপোক্লোমদগী \f + \fr 2:1 \fk খঙ হৈরবা মীশিং: \ft থৱান্মিচাক্কী মরমদা খঙবা মীশিং~।\f*খঙ হৈরবা মীশিং যেরূশালেমদা লাক্তুনা
\v 2 হায়, “যিহূদিশিংগী পোকখ্রবা নিংথৌ অদু কদায়দা লৈবগে? মরমদি ঐখোয়না নোংপোক্লোমদা মহাক্কী থৱান্মিচাক উরম্মী, অদুনা ঐখোয়না মহাকপু খুরুম্নবা লাকচবনি~।”
\v 3 হেরোদ নিংথৌনা মদু তাবদা মহাক অমসুং যেরূশালেমদা লৈবা মী পূম্নমক লাঙতক্নরম্মী~।
\v 4 মহাক্না অথোইবা পুরোহিৎশিং অমসুং মীশিংগী ৱায়েন য়াথংগী ওঝাশিং খোমজিল্লগা খৃষ্ট পোক্কনি হায়খিবা অদু কদায়দনো হায়না হংখি~।
\v 5 মখোয়না মঙোন্দা হায়খি, “যুদিয়াগী বেৎলেহেমদনি; মরমদি ৱা তাকথোকপা মী অদুনা ইখিবা অদু অসিনি,
\q1
\v 6 ‘যুদিয়াগী লমদা লৈবা বেৎলেহেম নহাক্তি,
\q1 যুদিয়াগী লুচিংবশিংগী মরক্তা খ্বাইদগী তোনবা নত্তে;
\q1 মরমদি নঙোন্দগী লৈঙাকপা অমা থোক্লক্কনি,
\q1 মহাক্না ঐগী মী ইস্রায়েলবু চিংবিগনি~।’ ”
\p
\v 7 মদুদা হেরোদনা খঙ হৈরবা মীশিং অদু লোন্না কৌরগা মহাক্না চেকশিন্না হংদুনা থৱান্মিচাক অদুনা থোকখিবা মতম অদুগী মরমদা খঙদোক্লে~।
\v 8 অদুগা মহাক্না মখোয়বু বেৎলেহেমদা থাদুনা হায়খি, “চৎলু, অপিকপা অঙাং অদুগী মরমদা চেকশিন্না থিয়ু; নখোয়না মহাকপু ফংলবা মতমদা ঐনা লাক্তুনা মহাকপু খুরুম্নবা ঐঙোন্দা পাউ পুরকউ~।”
\v 9 মখোয়না নিংথৌগী ৱা অদু তারগা চৎখ্রে; অদুগা য়েংউ, অঙাং অদুনা লৈরিবা মফম অদুদা লাক্তুনা লেপত্রিবা ফাওবা মখোয়না নোংপোক্লোমদা উখিবা থৱান্মিচাক অদুনা মখোয়গী মাঙ থাদুনা চৎলম্মী~।
\v 10 মখোয়না থৱান্মিচাক অদু উবা মতমদা হায়নিংঙাই লৈতনা য়াম্না হরাউখি~।
\v 11 মখোয়না য়ূম অদুদা চঙলকপদা পিক্লিবা অঙাং অদু মমা মেরিগা লোয়ননা লৈবা উরে অমসুং খুকউ লৈতানা মহাকপু খুরুমজরে~। অদুগা মখোয়না মখোয়গী লন্থুমশিং লৌথোক্তুনা মঙোন্দা সনা, \f + \fr 2:11 \fk কুন্দুরু: \ft অরাবিয়াগী উ অমগী মনপ্তগী শেম্বা হিদাক অমসুং ধর্ম্মগী ওইবা থবক্তা শিজিন্নবা অঙৌবা পোৎ~।\f*কুন্দুরু অমসুং \f + \fr 2:11 \fk মূরা: \ft মনম নুংশিবা থাউ~।\f*মূরা খূদোন তম্লে~।
\v 12 অদুগা হেরোদকী মনাক্তা হল্লুরগনু হায়না মখোয়দা মমঙদা খঙহল্লবদা মখোয়না অতোপ্পা লম্বীদা মরৈবাক্তা হনখি~।
\s1 ইজিপ্তা চেনবা
\p
\v 13 মখোয়না চৎখ্রবদা, য়েংউ, ইবুংঙোগী দূত অদুনা যোসেফকী মমঙদা উহনবিদুনা হায়, “হৌগৎলু, পিক্লিবা অঙাং অদু মমাগা পুদুনা ইজিপ্তা চেল্লু, ঐনা নঙোন্দা খঙহন্দ্রিবা ফাওবা মফম অদুদা লৈয়ু; মরমদি হেরোদনা অঙাং অদুবু হাৎনবা থিরক্কদৌরি~।”
\v 14 অদুনা যোসেফনা হৌগৎলগা পিক্লিবা অঙাং অদু মমাগা অহিংদা পুদুনা ইজিপ্তা চৎখ্রে~।
\v 15 হেরোদনা শিদ্রিবা ফাওবা মখোয়না মফম অদুদা লৈরম্মী; মসি ৱা তাকথোকপা মী অদুগী মপান্না ইবুংঙোনা হায়খিবা অদু থুংননবনি, “ঐনা ঐগী ইচা নিপাবু ইজিপ্তগী কৌথোকখি~।”
\s1 হেরোদনা অঙাংশিং হাৎপা
\p
\v 16 অদুগা খঙ হৈরবা মীশিং অদুনা মহাকপু নমথাক তৌরম্লে হায়বা হেরোদনা খঙলবদা য়াম্না শাউরম্মী, অদুগা মহাক্না খঙ হৈরবা মীশিং অদুদগী মুন্না খঙলবা মতম অদুগী মতুং ইন্না মী থাদুনা বেৎলেহেম অমসুং মদুগী অকোয়বদা লৈবা চহী অনী অমসুং চহী অনীগী মখাদা লৈবা নিপা মচাশিংবু হাৎহনখি~।
\v 17 মতৌ অসুম্না ৱা তাকথোকপা যিরেমিয়ানা হায়খিবা অদু থুংখি,
\q1
\v 18 “রামাদা খোঞ্জেন অমা তাখি,
\q1 তেংথাবা, কপ্পা অমসুং কন্না তেংথা নাওইবা,
\q1 রাহেলনা মচাশিংগীদমক কপখি,
\q1 থেমজিনবা য়ারমদে,
\q1 মরমদি মখোয় লৈত্রে~।”
\s1 ইজিপ্তগী নাজরেৎতা হল্লকপা
\p
\v 19 হেরোদনা শিরবদা, য়েংউ, ইজিপ্তা ইবুংঙোগী দূত অমনা যোসেফকী মমঙদা উহনবিদুনা
\v 20 হায়, “হৌগৎলু, পিক্লিবা অঙাং অসিগা মমাগবু পুদুনা ইস্রায়েলগী লমদা চৎলু; মরমদি অঙাং অসিবু হাৎকে থিরম্বা মখোয় অদু শিখ্রে~।”
\v 21 মরম অদুনা মহাক্না হৌগত্তুনা পিক্লিবা অঙাং অদুগা মমাগবু পুদুনা ইস্রায়েলগী লমদা লাক্লে~।
\v 22 অদুবু আর্খেলসনা যুদিয়াদা মপা হেরোদকী মহুত্তা পাল্লি হায়বা মহাক্না তাবদা, মফম অদুদা চৎপা কিরম্মী, অদুগা মমঙদা মঙোন্দা খঙহনবিবগী মরম্না মহাক্না গালীলগী লম অমদা চৎখি~।
\v 23 অদুগা মহাক্না নাজরেৎ কৌবা খুঙ্গং অমদা থুংলগা মফম অদুদা লৈখি~। মদু ৱা তাকথোকপা মীশিংনা, “মহাকপু নাজরেৎকী মী কৌগনি” হায়খিবা ৱা অদু থুংননবনি~।
\c 3
\s1 যোহান্না লম্বী থৌরাঙ তৌবা
\r মার্ক 1:3-8; লূক 3:2-17
\p
\v 1 মতম অদুদা বাপ্টাইজ তৌবা যোহান্না লাক্তুনা যুদিয়াগী লমহাঙদা শন্দোক্তুনা
\v 2 হায়, “পূক্নীং হোংউ, মরমদি স্বর্গ লৈবাক অদু নক্লে~।”
\v 3 মরমদি ৱা তাকথোকপা যিশাইয়ানা হায়খিবা মী অদু অসিনি,
\q1 “মী অমগী খোঞ্জেন্না লমহাঙদা লাউরকই,
\q1 ‘যেহোবাগী লম্বী থৌরাঙ তৌ,
\q1 মহাক্কী লম্বীশিং চুমহল্লু~।’ ”
\p
\v 4 যোহান মশামক অসি উট মতুগী ফি শেৎলি, অদুগা শঊনগী খ্বাঙয়েৎ অমনা মখ্বাঙ লাকশিল্লি; মহাক্কী চিঞ্জাক্তি কৌজেং অমসুং লম খোইহিনি~।
\v 5 অদুগা যেরূশালেম, যুদিয়া অপূম্বা অমসুং যোর্দানগী অকোয়বদা লৈবা মী পূম্নমক থোক্লক্তুনা মহাক্কী মনাক্তা চৎলম্মী~।
\v 6 অদুগা মখোয়না মপাপ হায়দোকচরবদা যোহান্না মখোয়বু যোর্দান তুরেন্দা বাপ্টাইজ তৌবিরম্মী~।
\p
\v 7 অদুবু ফরীশী অমসুং সাদ্দূকী ময়াম্না বাপ্টাইজ লৌনবা লাকপা মহাক্না উরদুনা মখোয়দা হায়, “লিন্দূশিংগী মচাশা, লাক্কদবা অশাউবা অদুদগী চেন্ননবা কনানা নখোয়দা খঙহনবগে?
\v 8 মরম অদুনা নখোয়না পূক্নীং হোংবগী মতিক চাবা মহৈ য়াল্লু~।
\v 9 অদুগা নখোয়গী পূক্নীংদা অসুম্না হায়গে খনগনু, ‘ঐখোয়গী ইপা অব্রাহাম লৈ,’ মরমদি ঐনা নখোয়দা হায়রি মদুদি ঈশ্বরনা নূঙশিং অসিদগী অব্রাহামগী মচাশিং থোকহনবা ঙম্মী~।
\v 10 হৌজিকসু উপাম্বীশিং অসিগী মখোঙদা শীংজঙ থাদুনা লৈ; মরম অদুনা অফবা মহৈ য়ান্দবা উপাম্বী খুদিং য়ান্থত্তুনা মৈনুংদা লংশিল্লি~।
\v 11 পূক্নীং হোংবগীদমক ঐনা নখোয়বু ঈশিংদা বাপ্টাইজ তৌবি, অদুবু ঐগী তুংদা লেঙলক্লিবা মহাক অদুনা ঐঙোন্দগী হেন্না চাউই, ঐদি মহাক্কী সেন্দল পুবা মতিক চাদে; মহাক্না নখোয়বু থৱায় অশেংবদা অমসুং মৈদা বাপ্টাইজ তৌবিগনি~।
\v 12 মহাক্কী খূত্তা \f + \fr 3:12 \fk ফৌ-ইন্থোক: \ft ফৌ হুম্বদা ফৌ ইনখৎনবা খূৎলাই~।\f*ফৌ-ইন্থোক লৈ, মহাক্না মহৈ মরোং য়ৈফম অদু নিংথিনা শেংদোক্লগা মহাক্কী কৈদা গেহু পৈশিনগনি, অদুবু মহাক্না মহাম অদু মুৎপা নাইদ্রবা মৈদা থাজিনগনি~।”
\s1 যীশুবু বাপ্টাইজ তৌবা
\r মার্ক 1:9-11; লূক 3:21-22
\p
\v 13 যীশুনা গালীলদগী যোর্দান তুরেন্দা যোহানগী মনাক্তা বাপ্টাইজ লৌনবা লাক্লে~।
\v 14 অদুবু যোহান্না মহাকপু খাম্লদুনা হায়, “নহাক্নদুম ঐবু বাপ্টাইজ তৌবিগদবনি, নহাক্না ঐগী নাক্তা লেঙবিরক্লিবা করিগীনো?”
\v 15 অদুবু যীশুনা মঙোন্দা খুমখি, “হৌজিক্তি অসুম্না য়ারো, মরমদি মতৌ অসুম্না ঐখোয়না ধর্ম্মচেনবগী থবক পূম্নমক মপূঙ ফাহনবা মতিক চাবনি~।” মদুদা যোহান্না মহাক্কী ৱা অদু য়ারে~।
\v 16 অদুগা যোহান্না যীশুবু বাপ্টাইজ তৌরবদা, যীশুনা ঈশিংদগী হেক কাখৎলকপগা, য়েংউ, মঙোন্দা অতিয়া নোংদোন হাংদোক্লে, অদুগা ঈশ্বরগী থৱায়না লম খুনুগুম্না কূমথরক্তুনা মহাক্কী মথক্তা তোংবা মহাক্না উরম্মী~।
\v 17 অদুগা য়েংউ, স্বর্গদগী খোঞ্জেন অমনা অসুম্না হায়রকই, “মহাক ঐগী নুংশিজরবা ইচা নিপানি, মঙোন্দা ঐ য়াম্না পেল্লে~।”
\c 4
\s1 যীশুবু থেম্বা
\r মার্ক 1:12-13; লূক 4:1-13
\p
\v 1 অদুদগী দিয়াবোলনা যীশুবু থেম্নবা থৱায়না মহাকপু লমহাঙদা পুথোকখি~।
\v 2 মহাক্না অহিং নুংথিল নুমিৎ নিফুনি চরা হেল্লক্লবদা চাক লাম্লক্লে~।
\v 3 অদুগা অথেম্বা মপু অদুনা মহাক্কী নাক্তা লাক্তুনা হায়, “নহাক ঈশ্বরগী মচা নিপা ওইরবদি, নূঙশিং অসি তল ওন্নবা য়াথং পীয়ু~।”
\v 4 অদুবু যীশুনা খুমখি, “মসি ইদুনা লৈ, ‘মীওইবনা তলতনা হিংলোই, অদুবু ঈশ্বরগী চীন্দগী থোক্লকপা ৱাহৈ খুদিংগী মপান্না হিংগনি~।’ ”
\v 5 অদুদগী দিয়াবোলনা মহাকপু অশেংবা সহরদা পুখৎলে, অদুগা মহাকপু নীংনশঙগী অৱাংবা মফমদা লেপহল্লে,
\v 6 অদুগা মহাক্না হায়, “নহাক ঈশ্বরগী মচা নিপা ওইরবদি, চোংথজৌ; মরমদি মসি ইদুনা লৈ,
\q1 ‘মহাক্না মহাক্কী দূতশিংদা নহাক্কী মরমদা য়াথং পীগনি,’
\q1 ‘মখোয়না মখূৎনা নহাকপু পমখৎপিগনি,
\q1 নৎত্রবদি নহাক্কী খোঙ নূঙদা য়ৈশিনগনি~।’ ”
\p
\v 7 যীশুনা মঙোন্দা হায়, “মসি ইদুনা লৈ, ‘নহাক্না নহাক্কী ঈশ্বর যেহোবাবু চাং য়েংলোইদবনি~।’ ”
\v 8 দিয়াবোলনা অমুক্কা মহাকপু য়াম্না ৱাংবা চীংথক অমদা পুখৎলে, অদুগা মঙোন্দা তাইবংপানগী নিংথৌ লৈবাক পূম্নমক মখোয়গী মতিক মঙানগা লোয়ননা উহল্লে~।
\v 9 অদুগা দিয়াবোলনা মঙোন্দা হায়, “নহাক্না ঐঙোন্দা খুকউ লৈতানা খুরুমজরবদি, ঐনা নঙোন্দা পূম্নমক অসি পীবিগনি~।”
\v 10 মদুদা যীশুনা মঙোন্দা হায়, “চৎখ্রো, সৈতান! মরমদি মসি ইদুনা লৈ, ‘নহাক্না নহাক্কী ঈশ্বর যেহোবাবু খুরুমগদবনি অমসুং মহাক্তবু থৌগল তৌগদবনি~।’ ”
\v 11 অদুদগী দিয়াবোলনা মহাকপু থাদোক্তুনা চৎখ্রে, অদুগা য়েংউ, স্বর্গদূতশিংনা লাক্তুনা মহাকপু থৌগল তৌরম্মী~।
\s1 যীশুনা শন্দোকপা হৌবা
\p
\v 12 যোহানবু কৈশুমশঙদা থমখ্রে হায়বা যীশুনা তারবদা, মহাক্না গালীলদা চৎখ্রে~।
\v 13 মহাক্না নাজরেৎ থাদোক্তুনা চৎখ্রগা কপরনাউমদা লৈরম্মী, মসি জেবূলুন অমসুং নপ্তালীগী লৈবাক্তা লৈবা পাৎ মপান্দনি~।
\v 14 মসি ৱা তাকথোকপা যিশাইয়ানা হায়খিবা অদু থুংনবনি, মদুদি,
\q1
\v 15 “জেবূলূনগী লৈবাক,
\q1 নপ্তালীগী লৈবাক,
\q1 পাৎলোমদা, যোর্দান ৱাংমদা অতোপ্পা জাৎশিংগী গালীলগী লৈবাক;
\q1
\v 16 অমম্বদা লৈবা মীশিংনা অচৌবা মঙান অমা উরে,
\q1 লম অদুদা অমসুং অশিবগী মমিদা লৈবা মীশিংগী মথক্তা মঙান অদু ঙাল্লরে~।”
\p
\v 17 মতম অদুদগী যীশুনা শন্দোকপা হৌদুনা হায়, “পূক্নীং হোংউ, মরমদি স্বর্গ লৈবাক অদু নক্লে~।”
\s1 অহানবা সেবোকশিং কৌবা
\r মার্ক 1:16-20; লূক 5:1-11; যোহ 1:35-42
\p
\v 18 যীশুনা গালীলগী পাৎ মপান্দা চৎলিঙৈদা মচীন মনাউ অনীখক, পিতরসু কৌবা সিমোন অমসুং মনাউ আন্দ্রিয়ুনা পাৎ অদুদা ঈন হুন্দুনা লৈবা মহাক্না উরম্মী; মরমদি মখোয় ঙা ফাবা মীশিংনি~।
\v 19 অদুগা মহাক্না মখোয়দা হায়খি, “ঐগী ইতুং ইল্লু, ঐনা নখোয়বু মী ফাবশিং ওইহনগনি~।”
\v 20 খূদক অদুদা মখোয়না মখোয়গী ঈনশিং থনম্লগা মহাক্কী তুং ইনখি~।
\v 21 মহাক্না মফম অদুদগী চত্থোক্লকপদা অতোপ্পা মচীন মনাউ অনী, জেবেদিগী মচা যাকোব অমসুং মহাক্কী মনাউ যোহান্না মপাগা হিদা মখোয়গী ঈনশিং ফোত্তুনা লৈবা উরম্মী; অদুগা মহাক্না মখোয়বু কৌরম্মী~।
\v 22 মখোয়না খূদক্তা হি অমসুং মখোয়গী মপাবু থাদোক্লমদুনা মহাক্কী তুং ইনখি~।
\s1 যীশুনা অনাবা খুদিং ফহনবা
\p
\v 23 যীশুনা মখোয়গী \f + \fr 4:23 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম্নি~।\f*সিনাগোগশিংদা তম্বিদুনা, নিংথৌ লৈবাক্কী মরমদা অফবা ৱাপাউ শন্দোক্তুনা অমসুং মীশিংগী মরক্তা লায়না খুদিং অমদি অনাবা খুদিং ফহনবিদুনা গালীলগী মফম পূম্নমক্তা চৎলম্মী~।
\v 24 অদুনা মহাক্কী মিং অসি সিরিয়া অপূম্বা শীন্থুংলম্মী; অদুগা মহাক্কী মনাক্তা মখোয়না অনাবা পূম্নমক, হায়বদি মখোয়গী মখল মখলগী লায়না, অৱা চৈথেং ফংবশিং, ভুৎ চঙবা মীশিং, শারৈ হৌবা মীশিং অমসুং নাকন নাম্মা শিথবা মীশিং মফম অদুদা পুরক্লম্মী, অদুগা মহাক্না মখোয়বু ফহল্লম্মী~।
\v 25 গালীল, দেকাপোলি, যেরূশালেম, যুদিয়া অমসুং যোর্দান তুরেন ৱাংমদগী অচৌবা মীয়াম্না মহাক্কী তুং ইল্লম্মী~।
\c 5
\s1 য়াইফবশিং
\r লূক 6:20-23
\p
\v 1 মহাক্না মীয়াম অদু উরদুনা চীংথক্তা কাখৎলম্মী~। মহাক্না ফমথরবদা মহাক্কী সেবোকশিংনা মহাক্কী নাক্তা লাকখি~।
\v 2 অদুদগী মহাক্না মখোয়দা তম্বিদুনা হায়রকই,
\q1
\v 3 “থৱায়দা তোনবশিং অদু য়াইফবনি,
\q1 মরমদি স্বর্গ লৈবাক অদু মখোয়গীনি~।
\q1
\v 4 তেংথা নাওইরিবশিং অদু য়াইফবনি,
\q1 মরমদি মখোয়বু থেমজিনবিগনি~।
\q1
\v 5 পূক্নীং তপ্পশিং অদু য়াইফবনি,
\q1 মরমদি মখোয়না মালেম অসি ফংজগনি~।
\q1
\v 6 ধর্ম্মচেনবগীদমক অরাম খৌরাংলিবশিং অদু য়াইফবনি,
\q1 মরমদি মখোয়বু থনহনবিগনি~।
\q1
\v 7 চানবিহৈবশিং অদু য়াইফবনি,
\q1 মরমদি মখোয়না চানবিবা ফংজগনি~।
\q1
\v 8 থম্মোই শেংবশিং অদু য়াইফবনি,
\q1 মরমদি মখোয়না ঈশ্বরবু উজগনি~।
\q1
\v 9 ঈঙথবা পুরকপশিং অদু য়াইফবনি,
\q1 মরমদি মখোয়বু ঈশ্বরগী মচাশিং কৌগনি~।
\q1
\v 10 ধর্ম্মচেনবগী মরমগীদমক মীশিংনা ওৎনৈরিবা মখোয় অদু য়াইফবনি,
\q1 মরমদি স্বর্গ লৈবাক অদু মখোয়গীনি~।
\p
\v 11 “ঐগী মরমগীদমক মীশিংনা নখোয়বু চৈরবা, ওৎনৈরবা অমসুং নখোয়গী নথক্তা ফত্তবা পূম্নমক থৈজিল্লবদা নখোয় য়াইফবনি~।
\v 12 হরাউজৌ অমসুং য়াম্না নুঙাইজৌ, মরমদি স্বর্গদা নখোয়গী মনা চাউই; মরমদি নখোয়গী নমাঙদা লৈরম্বা ৱা তাকথোকপা মীশিংবু মখোয়না অসুম্না ওৎনৈখি~।
\s1 থুম অমসুং মঙান
\p
\v 13 “নখোয় মালেমগী থুম্নি, অদুবু থুম অদু মহাউ মাঙখ্রবদি, করম্না মদু মহাউ লৈহনগদগে? মদু করিসু কান্নদ্রে, অদুবু হুন্দোক্তুনা মীশিংগী মখোঙনা নেৎশিল্লি~।
\v 14 নখোয় তাইবংপানগী মঙান্নি~। চীংথক্তা লৈবা সহর লোৎপা য়াদে~।
\v 15 মীশিংনা থাউমৈ থাল্লগা থুম্মোক মখাদা থম্নদে, অদুবু থাউমৈ মখোঙ মথক্তা থমদুনা য়ূম মনুংদা লৈবা খুদিংমকপু ঙানহল্লি~।
\v 16 মতৌ অসুম্না, মীশিংনা নখোয়গী অফবা থবক অদু উদুনা স্বর্গদা লৈবা নখোয়গী নপাবু থাগৎনবা নখোয়গী মঙান অদু মীশিংগী মমাঙদা ঙানহল্লু~।
\s1 ৱায়েন য়াথং থুংহনবা
\p
\v 17 “ঐনা ৱায়েন য়াথং নৎত্রগা ৱা তাকথোকপা মীশিংগী ৱা অদু মাঙহনবা লাকপনি হায়না খনগনু; ঐনা মাঙহনবা লাকপা নত্তে, অদুবু থুংহনবা লাকপনি~।
\v 18 ঐনা নখোয়দা তশেংনা হায়রি, অতিয়া অমসুং মালেম মাঙদ্রিবা ফাওবা ৱায়েন য়াথং অদুদগী অপিকপা \f + \fr 5:18 \fk ময়েক: \ft হিব্রুগী খ্বাইদগী পিকপা ময়েক~।\f*ময়েক নৎত্রগা \f + \fr 5:18 \fk লৈয়ি: \ft ময়েক অমগী হৌফম বিন্দু~।\f*লৈয়ি অমতসু, পূম্নমক থুংদ্রিবা ফাওবা মাঙলোই~।
\v 19 মরম অদুনা য়াথংশিং অসিদগী খ্বাইদগী পিকপা অমা থুগাইদুনা মীশিংদা তম্বিরবদি, স্বর্গ লৈবাক্তা মহাকপু খ্বাইদগী পিকপা কৌগনি; অদুবু য়াথংশিং অসিবু ঙাক্তুনা মীশিংদা তম্বিরবদি, স্বর্গ লৈবাক্তা মহাকপু অচৌবা কৌগনি~।
\v 20 ঐনা নখোয়দা হায়রি মদুদি নখোয়গী ধর্ম্মচেনবনা ৱায়েন য়াথংগী ওঝাশিং অমসুং ফরীশীশিংগী ধর্ম্মচেনবদগী হেন্দ্রবদি নখোয়না স্বর্গ লৈবাক্তা কৈদৌঙৈদসু চঙলোই~।
\s1 মীহাৎপনা অৱাবদা তাবা
\p
\v 21 “ৱায়েন য়াথংনা মমাঙঙৈগী মীশিংদা হায়খিবা অদু নখোয়না তারে, ‘নহাক্না মী হাৎলোইদবনি, মীহাৎপা অদু ৱায়েনবগী অৱাবদা তাগনি~।’
\v 22 অদুবু ঐনা নখোয়দা হায়রি মদুদি কনাগুম্বা অমনা মহাক্কী মচীন মনাউগী মথক্তা মরম লৈতনা শাউরবদি ৱায়েনবগী অৱাবদা তাগনি; অদুগা কনাগুম্বনা মচীন মনাউদা \f + \fr 5:22 \fk রাকা: \ft চৈবদা শিজিন্নবা অরামিক্কী ৱাহৈ, কোক য়াওদবা হায়বনি~।\f*‘রাকা’ হায়রবদি মহাক \f + \fr 5:22 \fk সনহেদ্রিন: \ft মীওই 71 না শাবা যিহূদিশিংগী খ্বাইদগী মতিক লৈবা ৱায়েনলুপনি~।\f*সনহেদ্রিনগী মমাঙদা লেপকনি; কনাগুম্বনা নঙোন্দা ‘মীরেম’ হায়রবদি মহাক নোরোক্কী মৈগী অৱাবদা তাগনি~।
\v 23 মরম অদুনা নহাক্না লাৎনপূংদা খূদোন পুরকপা মতমদা নহাক্কী নচিন ননাউনা নথক্তা নুঙাইতবা লৈবা অদু নীংশিংলক্লবদি,
\v 24 নহাক্কী খূদোন অদু লাৎনপূং মমাঙদা থনম্লগা নহাক্কী নচিন ননাউগী নাক্তা হান্না চত্তুনা মহাক্কা চমথোক্নৌ, অদুগা নহাক্না লাক্তুনা নহাক্কী খূদোন অদু কৎলু~।
\v 25 নহাক্কী মায়োক্তা লৈবা মহাক্না নহাক্কা লম্বীদা চৎমিন্নরিঙৈদা মহাক্কা থুনা চমথোক্নৌ, নৎত্রবদি মহাক্না নহাকপু ৱায়েন মপুদা পীথোক্কনি, অদুগা ৱায়েন মপুনা নহাকপু ফম্নাইবদা শিন্নদুনা কৈশুমশঙদা থমগনি~।
\v 26 ঐনা নঙোন্দা তশেংনা হায়রি, নহাক্না \f + \fr 5:26 \fk কোদ্রান: \ft অপিকপা শেন ময়েক~।\f*কোদ্রান লোইনা শিংদ্রিবা মখৈ, মফম অদুদগী খক থোক্লকপা য়ারোই~।
\s1 মীতূ মীৱা লান্নবগী মরম
\p
\v 27 “মসি হায়খিবা নখোয়না তারে, ‘নহাক্না মীতূ মীৱা লান্নরোইদবনি~।’
\v 28 অদুবু ঐনা নখোয়দা হায়রি মদুদি নুপী অমদা পাম্না য়েংবা মী অদুনা মহাক্কী থম্মোইদা নুপী অদুগা লান্নবগী থবক তৌখ্রবনি~।
\v 29 নহাক্কী য়েৎ থংবা মিৎনা নহাকপু খুদি থীহল্লবদি, কোত্থোক্তুনা মদু নঙোন্দগী লংথোকউ; মরমদি নহাক্কী হকচাং অপূম্বা নোরোক্তা লংশিনহনগদবগী শরূকপুদি, নহাক্কী হকচাং কায়াৎ অমা মাঙখিবনা নহাক্কীদমক হেন্না ফৈ~।
\v 30 নহাক্কী য়েৎ থংবা খূৎনা নহাকপু খুদি থীহল্লবদি, ককথত্তুনা মদু নঙোন্দগী লংথোকউ; মরমদি নহাক্কী হকচাং অপূম্বা নোরোক্তা চৎকদবগী শরূকপুদি, নহাক্কী হকচাং কায়াৎ অমা মাঙখিবনা নহাক্কীদমক হেন্না ফৈ~।
\v 31 অসুম্নসু হায়খি, ‘মহাক্কী নুপীবু খাইনবা মহাক অদুনা খাইন-চে পীগদবনি~।’
\v 32 অদুবু ঐনা নখোয়দা হায়রি মদুদি লমচৎ নাইদবগী মরম্না নত্তনা কনাগুম্বনা মহাক্কী নুপীবু খাইনরবদি, নুপী অদুবু নিপা লান্নহনবনি; অদুগা কনাগুম্বনা খাইনরবী নুপী লৌরবদি, মহাক্না নুপী লান্নৈ~।
\s1 ৱাশকপা থিংবা
\p
\v 33 “অদুগা মমাঙঙৈগী মীশিংদা হায়খিবা অদু নখোয়না তারে, ‘নহাক্না লান্না ৱাশকলোইদবনি, অদুবু নহাক্কী ৱাশকশিং অদু যেহোবাদা পাঙথোক্কদবনি~।’
\v 34 অদুবু ঐনা নখোয়দা হায়রি, নখোয়না কৈদৌঙৈদসু স্বর্গ পন্দুনা ৱাশক্কনু, মরমদি স্বর্গদি ঈশ্বরগী ফম্বান্নি;
\v 35 মালেম পন্দুনসু, মরমদি মালেমদি মহাক্কী খোঙনেৎফম্নি; যেরূশালেম পন্দুনসু, মরমদি যেরূশালেমদি ৱাংথোইবা নিংথৌগী সহরনি~।
\v 36 নহাক্না নকোক পন্দুনা ৱাশক্কনু, মরমদি নহাক্না শম্না অমবু ঙৌহনবা নৎত্রগা মুহনবা ঙমদে~।
\v 37 অদুবু নখোয়না ‘হোয়’ হায়রগা ‘হোয়,’ নৎত্রগা ‘মাই’ হায়রগা ‘মাই’ হায়য়ু; মসিদগী হেনবা মখৈদি ফত্তবা অদুদগীনি~।
\s1 লমন খুম্বা অমসুং য়েক্নবশিংবু নুংশিবা
\r লূক 6:29-30
\p
\v 38 “মসি হায়খিবা নখোয়না তারে, ‘মিৎকী মহুৎ মিৎ অমসুং য়াগী মহুৎ য়া~।’
\v 39 অদুবু ঐনা নখোয়দা হায়রি, ফত্তবা মীবু থিঙ্গনু, অদুবু কনাগুম্বনা নহাক্কী য়েৎ থংবা খজাইদা খূপাক্না থারবদি, অতোপ্পা নাকন অদুসু মঙোন্দা ওনশিল্লু~।
\v 40 কনাগুম্বনা ৱায়েনশঙদা নহাক্কী নথক্তা ৱাকত্তুনা নহাক্কী ফূরিৎ লৌনীংলবদি, নহাক্কী অচোনবা ফি অদুসু মহাক্না লৌজসনু~।
\v 41 কনাগুম্বনা নহাকপু মাইল অমা চৎনবা নম্লবদি, মহাক্কা \f + \fr 5:41 \fk মাইল: \ft রোমগী মাইলদি চাউরাক্না কিলোমিটর 1.5~।\f*মাইল অনী চৎমিন্নৌ~।
\v 42 নঙোন্দা নিজবা মহাক অদুদা পীয়ু, অদুগা নঙোন্দগী পূজনীংবা মহাক অদুদগী লৈথোক্কনু~।
\p
\v 43 “মসি হায়খিবা নখোয়না তারে, ‘নহাক্না নহাক্কী য়ূম্লোন্নববু নুংশিগদবনি, অদুগা নহাক্কী য়েক্নববু য়েংথিয়ু~।’
\v 44 অদুবু ঐনদি নখোয়দা হায়রি, নখোয়গী য়েক্নবশিংবু নুংশিয়ু, নখোয়বু শিরাপ তৌবশিং অদুবু বোর পীয়ু, নখোয়বু য়েংথিবশিংদা অফবা তৌবিয়ু, অদুগা নখোয়বু নমদুনা শিজিন্নরিবা অমসুং ওৎনৈবশিংগীদমক হায়জবিয়ু~।
\v 45 মসি নখোয়না স্বর্গদা লৈবা নখোয়গী নপাগী মচাশিং ওইননবনি; মরমদি মহাক্না ফত্তবা মীশিং অমসুং অফবা মীশিংগী মথক্তা নুমিৎ থোকহল্লি, অদুগা ধর্ম্মচেনবা অমসুং ধর্ম্মচেন্দবশিংগী মথক্তা নোং চুহল্লি~।
\v 46 মরমদি নখোয়বু নুংশিবশিংবু নখোয়না নুংশিরবদি, নখোয়গী করি মনা লৈবগে? খাজনা থৌবশিংমক্নসু মদুমক তৌবা নৎত্রা?
\v 47 নখোয়না নচিন ননাউশিংতবু খুরুমজরবদি, অতৈশিংদগী নখোয়না করি অমুক হেন্না তৌরিবগে? খাজনা থৌবশিংমক্নসু অদুম্না তৌবা নৎত্রা?
\v 48 মরম অদুনা নখোয়গী স্বর্গদা লৈবা নপানা মপূঙ ফাবগুম্না নখোয়সু মপূঙ ফাবা ওইয়ু~।
\c 6
\s1 লাইরবদা দান তৌবা
\p
\v 1 “দান পীনহৈবগী থবকশিং অদু মীশিংগী মমাঙদা মখোয়না উনবগীদমক নখোয়না তৌদনবা চেকশিল্লু; নৎত্রবদি স্বর্গদা লৈবা নখোয়গী নপাদগী নখোয়গী মনা ফংলোই~।
\v 2 মরম অদুনা মীশিংদগী থাগৎপা ফংনবা অফশাশিন্নবা মীশিংনা \f + \fr 6:2 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম্নি~।\f*সিনাগোগশিংদা অমসুং অচৌবা লম্বীশিংদা তৌবগুম নহাক্না লাইরবদা দান তৌবা মতমদা নমাঙদা পূংজাউ থীনগনু~। ঐনা নখোয়দা তশেংনা হায়রি, মখোয়না মখোয়গী মনা লোইনা ফংখ্রে~।
\v 3 মরম অদুনা নহাক্না দান তৌবা মতমদা নহাক্কী য়েৎ থংবা খূৎনা তৌবা অদু ওই থংবা খূৎনা খঙদসনু,
\v 4 অদুনা নহাক্কী দান পীনহৈবগী থবক অদু অরোনবা ওইনবনি; অদুগা লোন্না উরিবা নহাক্কী নপানা নঙোন্দা ফোংনা মনা পীবিগনি~।
\s1 হায়জবগী মরমদা তম্বিবা
\r লূক 11:2-4
\p
\v 5 “নহাক্না হায়জবা মতমদা অফশাশিন্নবা মীশিংগুম ওইগনু; মরমদি মীশিংনা উনবা মখোয়না সিনাগোগশিংদা অমসুং অচৌবা লম্বীশিংগী চিথেক্তা লেপ্ত‌ুনা হায়জবা পাম্মী~। ঐনা নখোয়দা তশেংনা হায়রি, মখোয়না মনা লোইনা ফংখ্রে~।
\v 6 অদুবু নহাক্তি, নহাক্না হায়জবা মতমদা নহাক্কী কাদা চঙউ, নহাক্না থোঙ থিংজিল্লগা লোন্না লৈবা নহাক্কী নপাদা হায়জৌ; অদুগা লোন্না উরিবা নহাক্কী নপানা নঙোন্দা ফোংনা মনা পীবিগনি~।
\v 7 নখোয়না হায়জবা মতমদা অতোপ্পা জাৎশিংগুম অরেম্বদা হঞ্জিন হঞ্জিন শোন্দুনা হায়জগনু; মরমদি মখোয়গী ৱাহৈ ময়াম অদুগী মরম্না মখোয়বু তাবিগনি হায়না মখোয়না খল্লি~।
\v 8 মরম অদুনা নখোয় মখোয়গুম ওইগনু; মরমদি নখোয়না মঙোন্দা নিজদ্রিঙৈদা নখোয়গী অৱাৎপা অদু নখোয়গী নপানা খঙই~।
\v 9 মরম অদুনা নখোয়না মতৌ অসুম্না হায়জগদবনি,
\q1 ‘স্বর্গদা লৈবা ঐখোয়গী ইপা,
\q1 নহাক্কী মিং অশেংবা ওইসনু~।
\q1
\v 10 নহাক্কী নিংথৌ লৈবাক লাকসনু~।
\q1 স্বর্গদা নহাক্কী নীংবা তৌবগুম্না মালেমদসু তৌসনু~।
\q1
\v 11 নুমিৎ অসিগী ঐখোয়দা নোংমগী চরা পীবিয়ু~।
\q1
\v 12 অদুগা ঐখোয়গী লমন তোনবশিংবু ঐখোয়না কোকপিবগুম্না ঐখোয়গী লমন কোকপিয়ু~।
\q1
\v 13 অদুগা ঐখোয়বু অথেম্বদা তাহনবিগনু,
\q1 অদুবু ঐখোয়বু ফত্তবা অদুদগী কনবিয়ু~।
\q1 মরমদি নিংথৌ লৈবাক, পাঙ্গল অমসুং মতিক মঙান লোম্বা নাইদনা নহাক্কীনি~। আমেন~।’
\p
\v 14 “মরমদি মীশিংনা নখোয়গী নথক্তা তৌবা অরানবশিং নখোয়না কোকপিরবদি, নখোয়গী স্বর্গদা লৈবা নপানসু নখোয়বু কোকপিগনি~।
\v 15 অদুবু মীশিংগী অরানবশিং নখোয়না কোকপিদ্রবদি, নখোয়গী নপানসু নখোয়বু কোকপিরোই~।
\s1 চরা হেনবা
\p
\v 16 “নখোয়না চরা হেনবা মতমদা অফশাশিন্নবা মীশিংগুম্না অৱা মায়থোং উৎকনু; মরমদি মখোয়না চরা হেনবদা মীশিংনা উনবা মখোয়গী মায়থোং মকশিলহল্লি~। ঐনা নখোয়দা তশেংনা হায়রি, মখোয়গী মনা মখোয়না লোইনা ফংখ্রে~।
\v 17 অদুবু নহাক্তি চরা হেনবা মতমদা, নকোক্তা থাউ তৈশিল্লু অমসুং নমায় তাথোকউ~।
\v 18 মসি নহাক্না চরা হেল্লি হায়বা মীশিংনা উদনবা, অদুবু লোন্না লৈবা নহাক্কী নপানা উনবনি; অদুগা লোন্না উরিবা নহাক্কী নপানা নঙোন্দা ফোংনা মনা পীবিগনি~।
\s1 স্বর্গদা লন পৈশিনবা
\r লূক 12:33-34
\p
\v 19 “তীন কাঙ অমসুং কোহিলংনা মাঙহনবা ঙম্বা অমসুং হূরানবনা থুগাইদুনা হূরানবা ঙম্বা মালেম অসিদা নহাক্কীদমক লন পৈশিনগনু~।
\v 20 অদুবু তীন কাঙ অমসুং কোহিলংনা মাঙহনবা ঙমদবা অমসুং হূরানবনা থুগাইদুনা হূরানবা ঙমদবা স্বর্গদা নহাক্কীদমক লন পৈশিল্লু;
\v 21 মরমদি নখোয়গী লন লৈফমদা নখোয়গী থম্মোই লৈগনি~।
\s1 হকচাংগী থাউমৈ
\r লূক 11:34-36
\p
\v 22 “হকচাংগী থাউমৈদি মিৎনি; মরম অদুনা নহাক্কী মিৎ ফরবদি, নহাক্কী হকচাং অপূম্বা মঙান্না থনগনি~।
\v 23 অদুবু নহাক্কী মিৎ ফত্রবদি, নহাক্কী হকচাং অপূম্বা অমম্বনা থনগনি~। মরম অদুনা নঙোন্দা লৈবা মঙান অদু মম্লবদি, মদুগী অমম্বা অদু কয়াদা মমখ্রবা!
\p
\v 24 “মী কনা অমতনা মপু অনীগী থৌগল তৌবা ঙমদে; মরমদি মহাক্না অমবু য়েংথিরগা অতোপ্পা অদুবু নুংশিগনি; নৎত্রগা মহাক্না অমবু নীংলগা অতোপ্পা অদুবু থৌওইরোই~। নখোয়না ঈশ্বর অমসুং শেনবু থৌগল তৌবা ঙম্লোই~।
\s1 লাঙতক্নবা
\r লূক 12:22-32
\p
\v 25 “মরম অদুনা ঐনা নখোয়দা হায়রি, নখোয় হিংনবগীদমক করি চাগনি, নৎত্রগা করি থক্কনি হায়না লাঙতক্নগনু; অদুগা নখোয়গী হকচাংগীদমক করি শেৎকনি হায়না লাঙতক্নগনু~। হিংবনা চিঞ্জাক্তগী হেন্না অমসুং হকচাংনা ফিরোন্দগী হেন্না মরু ওইদ্রা?
\v 26 অতিয়াগী উচেকশিং অসি য়েংউ, মখোয়না মরূসু হুন্দে, খাওসু খাওদে, কৈদসু পৈশিন্দে; অদুবু নখোয়গী স্বর্গদা লৈবা নপানা মখোয়বু থাকপি~। নখোয়দি উচেকশিংদগী য়াম্না হেন্না মরু ওইবা নৎত্রা?
\v 27 অদুবু নখোয় কনানা লাঙতক্নদুনা মহাক্কী পুন্সি অদু খুদুপ অমা হেনগৎহনবা ঙম্বগে?
\v 28 অদুগা নখোয়না ফিরোনগী মরমদা করিগী লাঙতক্নরিবগে? লৌবুক্তা হৌবা থরোনা করম্না হৌরিবা য়েংউ; মখোয়না নোমসু নোমদে, লংসু নাইদে~।
\v 29 অদুম ওইনমক ঐনা নখোয়দা হায়রি মদুদি, সোলোমোনমক্নসু মহাক্কী মতিক মঙান পূম্নমক্তা মখোয় অসিগী মরক্তগী অমগুম্না ফিজেৎ লৈতেংখিদে~।
\v 30 ঙসি হৌরিবা, অদুবু হয়েংদি লৈরঙদা হুঞ্জিনগদবা লৌবুক্কী নাপীশিংবু ঈশ্বরনা অসুম্না ফিজেৎ লৈতেংবিরবদি, হে থাজবা ৱাৎপশা, মহাক্না নখোয়বু হেন্না ফিজেৎ লৈতেংবিরোইদ্রা?
\v 31 মরম অদুনা ‘ঐখোয়না করি চাগনি,’ নৎত্রগা ‘ঐখোয়না করি থক্কনি,’ নৎত্রগা ‘ঐখোয়না করি শেৎকনি’ হায়দুনা লাঙতক্নগনু~।
\v 32 মরমদি অতোপ্পা জাৎশিংনা পূম্নমক অসি থি~। মরমদি নখোয়গী স্বর্গগী নপানা পোৎ পূম্নমক অসি নখোয়গীদমক মথৌ তাই হায়বা খঙই~।
\v 33 অদুবু নখোয়না অহানবদা ঈশ্বরগী নিংথৌ লৈবাক অমসুং মহাক্কী ধর্ম্মচেনবা থিয়ু, অদুগা পোৎ পূম্নমক অসি নখোয়দা হাপচিনবিগনি~।
\v 34 মরম অদুনা হয়েংগীদমক লাঙতক্নগনু; মরমদি হয়েংগীদি মশানা অদুম লাঙতক্নজগনি~। নোংমগী অৱাবা অদুনা নোংমা অদুগী অওকপনি~।
\c 7
\s1 মীবু ৱায়েন্দনবা তম্বিবা
\r লূক 6:37-42
\p
\v 1 “নখোয়বু ৱায়েন্দনবা ৱায়েল্লুগনু~।
\v 2 মরমদি নখোয়না ৱায়েল্লুবা অদুগুম্না নখোয়বু ৱায়েনগনি; অদুগা নখোয়না ওল্লুরিবা চাং অদুমক্না নখোয়বুসু অমুক হন্না ওল্লগনি~।
\v 3 নহাক্কী নমিত্তা লৈবা খাঙেল অদু উদ্রগা নহাক্কী নচিন ননাউগী মিত্তা লৈবা শীংকূপ অদু করিগী য়েংলিবনো?
\v 4 নহাক্না নচিন ননাউদা করম্না ‘ঐনা নহাক্কী মিত্তা লৈবা শীংকূপ অদু লৌথোকপিগে’ হায়গদৌরিবনো? অদুগা য়েংউ, নহাক নশামক্কী মিত্তা খাঙেল লৈ~।
\v 5 অফশাশিন্নবা, অহানবদা নশামক্কী মিত্তা লৈবা খাঙেল অদু লৌথোকখো, অদুগা নচিন ননাউগী মিত্তা লৈবা শীংকূপ অদু লৌথোক্নবা নহাক্না শেংনা উবা ঙমগনি~।
\p
\v 6 “হূইশিংদা অশেংবা পোৎ পীগনু, অদুগা নখোয়গী মণি মুক্তা ওকশিংগী মমাঙদা লংশিনগনু, নৎত্রবদি মখোয়না মদু মখোঙনা নেত্থৎলগা ওনশিল্লক্তুনা নখোয়বু মচেৎ মচেৎ শেগায়গনি~।
\s1 হায়জনবা থৌগৎপিবা
\r লূক 11:9-13
\p
\v 7 “নিজৌ, অদুগা নখোয়দা পীবিগনি; থিজৌ, অদুগা নখোয়না ফংজগনি; থোঙ থিঞ্জৌ, অদুগা নখোয়দা হাংদোকপিগনি~।
\v 8 মরমদি নিজবা মী খুদিংনা ফংজৈ; থিজবা মহাক অদুনা ফংজৈ; অদুগা থোঙ থিঞ্জবা মঙোন্দা হাংদোকপিগনি~।
\v 9 নৎত্রগা মচানা তল নিরগা মঙোন্দা নূঙ পীগদবা মী নখোয়গী নরক্তা কনা লৈবগে?
\v 10 নৎত্রগা মহাক্না ঙা নিরগা মহাক্না মঙোন্দা লিন পীগদ্রা?
\v 11 নখোয়না ফত্তবা মী ওইরবসু নখোয়না নচাশিংদা করম্না অফবা খূদোন পীগদগে হায়বা খঙলবদি, স্বর্গদা লৈবা নখোয়গী নপানা মঙোন্দা নিজবা মখোয়দা কয়াদা হেন্না ফবা খূদোন পীবিরোইদগে!
\p
\v 12 “মরম অদুনা মীশিংনা নখোয়দা তৌহন্নীংবা পূম্নমক নখোয়নসু মখোয়দা তৌ; মরমদি মসি ৱায়েন য়াথং অমসুং ৱা তাকথোকপা মীশিংগী ৱা অদুনি~।
\s1 থোঙ অনী
\p
\v 13 “অখূবা থোঙ অদুদা চঙউ; মরমদি অমাঙবদা তানবা থোঙ অদু লাউই অমসুং লম্বী অদু পাকই, অদুগা মদুদা মী য়াম্না চঙই~।
\v 14 মরমদি হিংবা য়ৌনবা থোঙ অদু খূই অমসুং লম্বী অদু চপ্পী, অদুগা মদু ফংবা মী য়ামদে~।
\s1 মহৈদগী খঙবা
\r লূক 6:43-44
\p
\v 15 “য়াউগী ফিজেৎ শেত্তুনা নখোয়দা লাকপা, অদুবু মনুংদদি তমথীরবা কৈশালগী মওংদা লৈবা ৱা তাকথোকশিন্নবা মীশিংগী মরমদা চেকশিল্লু~।
\v 16 মখোয়গী মহৈশিংদগী নখোয়না মখোয়বু খঙগনি~। মীশিংনা তিংখংগী মোংশোংশিংদগী অঙ্গুর, নৎত্রগা তিংখং পাম্বীশিংদগী হৈয়িৎ হেক্নব্রা?
\v 17 মতৌ অসুম্না অফবা উপাম্বী খুদিংনা অফবা মহৈ য়াল্লি, অদুবু ফত্তবা উপাম্বীনা ফত্তবা মহৈ য়াল্লি~।
\v 18 অফবা উপাম্বীনা ফত্তবা মহৈ য়ানবা ঙমদে, নৎত্রগা ফত্তবা উপাম্বীনা অফবা মহৈ য়ানবা ঙমদে~।
\v 19 অফবা মহৈ য়ান্দবা উপাম্বী খুদিং য়ান্থত্তুনা মৈনুংদা লংশিল্লি~।
\v 20 মরম অদুনা মখোয়গী মহৈদগী নখোয়না মখোয়বু খঙগনি~।
\p
\v 21 “ঐঙোন্দা ‘ইবুংঙো, ইবুংঙো’ হায়বা মী খুদিংনা স্বর্গ লৈবাক্তা চঙলোই, অদুবু স্বর্গদা লৈবা ইপাগী নীংবা তৌবা মহাক অদুনা চঙগনি~।
\v 22 মী ময়াম্না নুমিৎ অদুদা ঐঙোন্দা হায়গনি, ‘ইবুংঙো, ইবুংঙো, ঐখোয়না নহাক্কী মিংদা ৱা তাকথোকখিবা নৎত্রা? ঐখোয়না নহাক্কী মিংদা ভুৎশিং তান্থোকখিবা নৎত্রা? অদুগা নহাক্কী মিংদা মতিক লৈবা থবকশিং তৌখিবা নৎত্রা?’
\v 23 মতম অদুদা ঐনা মখোয়দা হায়গনি, ‘ঐনা কৈদৌঙৈদসু নখোয়বু খঙখিদে; হে আইন থৌশাদবশা, ঐঙোন্দগী চত্থোকখ্রো~।’
\s1 য়ূম শাবা অশিংবা অমসুং অপঙবশিং
\r লূক 6:47-49
\p
\v 24 “মরম অদুনা ঐগী ৱাশিং অসি তারগা তৌবা মী খুদিং নূঙজাউ মথক্তা য়ূম শাবা অশিংবা মীগা মান্নৈ~।
\v 25 নোং চুদুনা ঈশিং চাউরক্লে, নুংশিৎ শিৎলক্তুনা য়ূম অদুদা য়ৈররে, অদুবু য়ূম অদু তুদে; মরমদি য়ূম অদু নূঙজাউ মথক্তা শারম্মী~।
\v 26 ঐগী ৱাশিং অসি তারগা তৌদবা মী খুদিং লৈঙোই মথক্তা য়ূম শাবা অপঙবা মীগা মান্নৈ~।
\v 27 নোং চুদুনা ঈশিং চাউরক্লে, নুংশিৎ শিৎলক্তুনা য়ূম অদুদা য়ৈররে, মদুদা য়ূম অদু তুরে, হায়বদি য়ূম অদু খুত্তু থীনা তুরে~।”
\p
\v 28 যীশুনা ৱাশিং অসি হায়বা লোইরবদা মীয়াম অদুনা মহাক্কী তম্বিবা অদুদা ইঙক ঙক্লম্মী~।
\v 29 মরমদি ৱায়েন য়াথংগী ওঝাশিংগুম নত্তদুনা, মতিক লৈবা মী অমগুম্না মহাক্না তম্বিরম্মী~।
\c 8
\s1 কুষ্টী থুংবা মী অমবু ফহনবা
\r মার্ক 1:40-44; লূক 5:12-14
\p
\v 1 মহাক্না চীংথক্তগী কূমথরকপা মতমদা অচৌবা মীয়াম অমনা মহাক্কী মতুং ইল্লম্মী~।
\v 2 য়েংউ, কুষ্টী থুংবা অমনা মহাক্কী নাক্তা লাক্তুনা মহাকপু খুরুমজদুনা হায়রকই, “ইবুংঙো, নহাক্না য়াবিরবদি, নহাক্না ঐবু শেংহনবা ঙম্মী~।”
\v 3 যীশুনা মখূৎ তিংথোক্তুনা নিপা অদুবু শোক্লগা হায়, “ঐনা য়ারে, নহাক শেংজরো~।” খূদক অদুদা মহাক্কী কুষ্টী লায়না অদু শেংলম্মী~।
\v 4 মদুদা যীশুনা মঙোন্দা হায়, “য়েংউ, মী কনা অমতদা নহাক্না হায়গনু, অদুবু নহাক্না চত্তুনা নশা অদু পুরোহিত্তা উৎলু অমসুং মখোয়দা সাক্ষী ওইনবা মৌশিনা য়াথং পীখিবা খূদোন অদু কৎলু~।”
\s1 লান্মী চামগী মপুনা থাজবা
\r লূক 7:1-10
\p
\v 5 যীশুনা কপরনাউমদা চঙবা মতমদা লান্মী চামগী মপুনা মহাক্কী নাক্তা লাক্তুনা পাংবিনবা হায়জরকই~।
\v 6 মহাক্না হায়, “ইবুংঙো, ইনাই অমা নাকন নাম্মা শিথদুনা শাথিনা নাদুনা য়ূমদা লৈরে~।”
\v 7 যীশুনা মঙোন্দা হায়, “ঐনা লাক্তুনা মহাকপু ফহনগনি~।”
\v 8 অদুবু লান্মী চামগী মপু অদুনা খূম্লকই, “ইবুংঙো, নহাক্না ঐগী য়ূমদা লেঙবিরকপা ইতিক চাদে; অদুবু নহাক্না ৱা অদুতা হায়বিয়ু, অদুগা ঐগী ইনাইগী অনাবা ফজগনি~।
\v 9 মরমদি ঐসু মতিক লৈবা মপু অমগী মখাদা লৈবা মীনি, ঐগী ইখাদা লান্মীশিং লৈ; অদুগা ঐনা মী অমদা ‘চৎলু’ হায়রগা মহাক্না চৎলি; অতোপ্পা অমদা ‘লাকউ’ হায়রগা মহাক্না লাকই; ঐগী ইনাইদা ‘মসি তৌ’ হায়রগা মহাক্না তৌই~।”
\v 10 অদুগা যীশুনা মদু তাবদা ঙক্লদুনা মহাক্কী তুং ইল্লিবশিংদা হায়, “তশেংনমক ঐনা নখোয়দা হায়রি, ঐনা ইস্রায়েলদা ফাওবা অসুক থাজবা চেৎপা মী ফংদ্রি~।
\v 11 ঐনা নখোয়দা হায়রি মদুদি মী কয়ানা নোংপোক অমসুং নোংচুপ্তগী লাক্লগা অব্রাহাম, ইসাক অমসুং যাকোবকা লোয়ননা স্বর্গ লৈবাক্তা ফম্মিন্নগনি~।
\v 12 অদুবু নিংথৌ লৈবাক্কী মচাশিং অদু মপানগী অমম্বদা লংথোক্কনি; মফম অদুদা মখোয়না কপকনি অমসুং ময়া ক্রক ক্রক চিক্কনি~।”
\v 13 অদুগা যীশুনা লান্মী চামগী মপু অদুদা হায়, “চৎলো, নহাক্না থাজবগুম্না মদু নঙোন্দা ওইরসনু~।” মদুদা মহাক্কী মনাই অদু পূংজা অদুমক্তদা ফরম্মী~।
\s1 যীশুনা অনাবা কয়াবু ফহনবা
\r মার্ক 1:29-34; লূক 4:38-41
\p
\v 14 যীশুনা পিতরগী ময়ূমদা লাকপা মতমদা, পিতরগী মনেম্বোক অরুম হৌদুনা হিপ্ত‌ুনা লৈবা উরে~।
\v 15 মহাক্না মখূত্তা শোকপদা মহাক্কী অরুম থারে; অদুগা মহাক্না হৌগত্তুনা মহাক্কী থৌগল তৌরম্মী~।
\p
\v 16 অদুগা নুমিদাংৱাইরম ওইরকপদা মীশিংনা ভুৎ চঙবা ময়াম মহাক্কী মনাক্তা পুরক্লম্মী; অদুগা মহাক্না ৱাহৈনা ফত্তবা থৱায়শিংবু তান্থোক্লম্মী, অদুগা মহাক্না অনাবা মী পূম্নমকপু ফহনবিরম্মী~।
\v 17 মসি ৱা তাকথোকপা যিশাইয়ানা হায়খিবা অদু থুংননবনি,
\q1 “মহাক মশামক্না ঐখোয়গী অশোনবশিং লৌদুনা পুবিরে, ঐখোয়গী লায়নাশিং পুবিরে~।”
\s1 সেবোক ওইবগী চাংয়েং
\r লূক 9:57-62
\p
\v 18 অদুগা যীশুনা মহাকপু কোয়শিল্লিবা অচৌবা মীয়াম অদু উরদুনা পাৎ অদুগী ৱাংমদা লান্থোক্নবা য়াথং পীরম্মী~।
\v 19 মদুদা ৱায়েন য়াথংগী ওঝা অমনা মহাক্কী নাক্তা লাক্তুনা হায়, “গুরু, নহাক্না চৎপা মফম খুদিংদা ঐনা নতুং ইঞ্জগনি~।”
\v 20 মদুদা যীশুনা মঙোন্দা হায়, “লমহূইশিংগী মখুন লৈ অমসুং অতিয়াগী উচেকশিংগী মহুম লৈ, অদুবু মীগী মচা নিপা অদুগী মকোক ঙাথফম লৈতে~।”
\v 21 মহাক্কী সেবোকশিংগী মরক্তগী অমনা মঙোন্দা হায়, “ইবুংঙো, ঐনা চত্তুনা ইপাবু হান্না ফুমজরুনবা ঐবু য়াবিয়ু~।”
\v 22 অদুবু যীশুনা মঙোন্দা হায়, “ঐগী ইতুং ইল্লু, অশিবশিংনা মখোয় মশাগী অশিবশিংবু ফুমসনু~।”
\s1 যীশুনা নোং নুংশিৎ খাম্বা
\r মার্ক 4:36-41; লূক 8:22-25
\p
\v 23 মহাক্না হিদা লেঙখৎপা মতমদা মহাক্কী সেবোকশিংনা মহাক্কী তুং ইল্লম্মী~।
\v 24 অদুগা য়েংউ, ইখঙ খঙহৌদনা পাৎ অদুদা অকনবা নোং নুংশিৎ হৌরক্তুনা ঈথকশিংনা হি অদু কূপশিল্লক্লে; অদুবু মহাক্তি তূমদুনা লৈরম্মী~।
\v 25 অদুগা সেবোকশিংনা মহাক্কী নাক্তা লাক্তুনা মহাকপু হৌদোক্তুনা হায়, “ইবুংঙো, ঐখোয়বু কনবিয়ু, ঐখোয় শিবা তারে~।”
\v 26 মদুদা মহাক্না মখোয়দা হায়, “হে থাজবা ৱাৎপশা, নখোয়না কিরিবা করিগীনো?” অদুগা মহাক্না হৌগত্তুনা নুংশিৎ অমসুং পাৎ অদু চৈরম্মী, অদুগা মদু য়াম্না তপথখি~।
\v 27 মদুদা মীশিং অদুনা ইঙক ঙক্লদুনা হায়, “নুংশিৎ অমসুং পাৎ ফাওবনা হায়বা ইল্লিবা মহাক অসি করম্বা মীনো?”
\s1 ভুৎ চঙবা মী অনী ফহনবা
\r মার্ক 5:1-20; লূক 8:26-39
\p
\v 28 অদুগা মহাক্না পাৎ অদুগী অতোপ্পা নাকন্দা গাদারাগী মীশিংগী লমদা লাকপদা, মোংফমদগী থোক্লকপা ভুৎ চঙবা নিপা অনীনা মহাক্কা থেংনরে~। মখোয় য়াম্না শাথিবা মরম্না মী কনা অমতনা লম্বী অদু ফাওদুনা চৎপা ঙম্লমদে~।
\v 29 অদুগা য়েংউ, মখোয়না অসুম্না লাউরকই, “ঈশ্বরগী মচা নিপা যীশু, নহাক্কা ঐখোয়গা করি মরি লৈনবগে? মতম য়ৌদ্রিঙৈদা নহাক্না ঐখোয়বু ওৎনৈবা লাক্লিব্রা?”
\v 30 অদুগা মখোয়দগী খরা লাপ্না ওক শঙ্গু অমা মচীঞ্জাক চাদুনা লৈরম্মী~।
\v 31 মদুদা ভুৎশিং অদুনা মঙোন্দা হায়জৈ, “নহাক্না ঐখোয়বু তান্থোক্লবদি ওক শঙ্গু অদুগী মনুংদা ঐখোয়বু চঙহনবিয়ু~।”
\v 32 অদুদগী মহাক্না মখোয়দা হায়, “চৎলু~।” মদুদা ভুৎশিং অদু থোকখিদুনা ওক শঙ্গু অদুগী মনুংদা চঙখ্রে~। অদুগা য়েংউ, ওক শঙ্গু অপূম্বা অঙম্বা অদুদা কঙাওনদুনা পাত্তা চেন্থরক্লগা ঈশিংদা শিখি~।
\v 33 মদুদা ওক শেল্লম্বশিং অদু চেনখিরম্মী, অদুগা মখোয়না সহরদা চৎখিদুনা থোকখিবা খুদিংমক তম্লুরে, ভুৎ চঙলম্বশিংদা থোকখিবা অদুসু তমখি~।
\v 34 অদুগা য়েংউ, সহর অদুদা লৈবা পূম্নমক্না যীশুবু উনবা লাক্লম্মী, অদুগা মখোয়না মহাকপু উরবদা, মখোয়গী লমদগী মহাক্না লেঙথোকখিনবা হায়জখি~।
\c 9
\s1 নাকন নাম্মা শিথবা মী অমা ফহনবা
\r মার্ক 2:3-12; লূক 5:18-26
\p
\v 1 অদুগা মহাক্না হি তোংদুনা পাৎ লান্থোক্লগা মশাগী সহরদা লাক্লম্মী~।
\v 2 অদুগা য়েংউ, ফমদা হিপ্লিবা নাকন নাম্মা শিথবা মী অমবু মখোয়না মহাক্কী মনাক্তা পুরক্লম্মী~। অদুগা যীশুনা মখোয়গী থাজবা অদু উবদা নাকন নাম্মা শিথবা মী অদুদা হায়, “ইচা নিপা, থৌনা ফৌ, নঙগী নপাপশিং কোকপিরবনি~।”
\v 3 মদুদা য়েংউ, ৱায়েন য়াথংগী ওঝা খরনা মখোয় মশেন হায়নরম্মী, “নিপা অসিনা ঈশ্বরগী মথক্তা থীনা ঙাঙই~।”
\v 4 অদুগা যীশুনা মখোয়গী পূক্নীং খঙলদুনা হায়, “নখোয়গী থম্মোইদা ফত্তবা খল্লিবা করিগীনো?
\v 5 ‘নপাপশিং কোকপিরে’ হায়বগা ‘হৌগত্তুনা চৎলু’ হায়বগা করম্বনা হেন্না লায়বগে?
\v 6 অদুবু মসি মীগী মচা নিপা অদুনা তাইবংপান্দা পাপশিং কোকপিনবা মতিক লৈ হায়বা নখোয়না খঙননবা,” (মহাক্না নাকন নাম্মা শিথবা মী অদুদা হায়) “হৌগৎলু, নহাক্কী হিপ্নফম লৌখত্তুনা নয়ূমদা চৎলু~।”
\v 7 মদুদা মী অদুনা হৌগত্তুনা ময়ূমদা চৎখ্রে~।
\v 8 অদুবু মীয়াম অদুনা মসি উবদা কিরম্মী অমসুং মীশিংদা অসিগুম্বা মতিক পীবিবা ঈশ্বরবু থাগৎচরম্মী~।
\s1 মাত্থিবু কৌবা
\r মার্ক 2:14-17; লূক 5:27-32
\p
\v 9 অদুগা যীশুনা মফম অদুদগী চত্থোরকপদা, মাত্থি কৌবা নিপা অমা খাজনা থীফমদা ফমদুনা লৈবা উরম্মী; অদুগা মহাক্না মঙোন্দা হায়, “ইতুং ইল্লু~।” মদুদা মহাক্না হৌগত্তুনা মহাক্কী মতুং ইঞ্জখি~।
\p
\v 10 অদুগা যীশুনা য়ূম অদুদা চানবা ফম্লিঙৈদা, য়েংউ, খাজনা থৌবা অমসুং পাপী ময়াম্না মহাক্কী নাক্তা লাক্তুনা মহাক অমসুং মহাক্কী সেবোকশিংগা চানবা ফম্মিন্নরম্মী~।
\v 11 ফরীশীশিংনা মদু উবদা মহাক্কী সেবোকশিংদা হায়, “নখোয়গী গুরুনা খাজনা থৌবশিং অমসুং পাপীশিংগা চামিন্নরিবা করিগীনো?”
\v 12 অদুবু যীশুনা মদু তাবদা মহাক্না মখোয়দা হায়, “মশা ফবশিংদি মাইবা মথৌ তাদে, অদুবু অনাবশিংদি মাইবা মথৌ তাই~।
\v 13 অদুনা হায়রিবা অসি করিনো হায়বা চত্তুনা তম্লুখো, ‘ঐনা চানবিবা পাম্মী, ঈরাৎপোৎ নত্তে~।’ মরমদি ঐনা ধর্ম্মচেনবশিংবু কৌবা লাকপা নত্তে, অদুবু পাপীশিংনা পূক্নীং হোংলক্নবা কৌবা লাকপনি~।”
\s1 চরা হেনবগী ৱাহং
\r মার্ক 2:18-22; লূক 5:33-35
\p
\v 14 অদুদগী যোহানগী সেবোকশিংনা যীশুগী নাক্তা লাক্লগা হায়, “ঐখোয় অমসুং ফরীশীশিংনা তোয়না চরা হেল্লি, অদুবু নহাক্কী সেবোকশিংনা চরা হেন্দ্রিবা করিগীনো?”
\v 15 মদুদা যীশুনা মখোয়দা হায়, “বরগী মরূপশিংনা বরগা লোয়নরিঙৈদা তেংথা নাওইগদ্রা? অদুবু বর অদু মখোয়দগী লৌথোকপা নুমিৎশিং লাক্কনি, মতম অদুদা মখোয়না চরা হেনগনি~।
\p
\v 16 “মী কনা অমতনা চিংশিন্দ্রিবা ফিজেৎ অমবু অমনবা ফিদা ফোৎচিন্নদে, মরমদি ফিজেৎ অদুনা অমনবা ফি অদু চিংথোক্তুনা হেন্না শেগায়গনি~।
\v 17 মী কনা অমতনা অমনবা শঊনগী খাউশিংদা অনৌবা য়ু হাপ্নদে, হাপ্লবদি শঊনগী খাউশিং অদু পোকখায়দুনা য়ু অদু হৈদোক্কনি অমসুং শঊনগী খাউশিং অদু মাঙগনি; অদুবু মখোয়না অনৌবা য়ু অদু অনৌবা শঊনগী খাউদা হাপ্নৈ, অসুম্না অনীমক লীদুনা থম্মী~।”
\s1 অশিবা নুপী মচা অমসুং ঈ তাবী নুপী
\r মার্ক 5:22-43; লূক 8:40-56
\p
\v 18 মহাক্না মখোয়দা ৱাশিং অসি হায়রিঙৈদা, য়েংউ, ফম্নাইবা অমনা লাক্তুনা মহাক্কী মাঙদা খুরুমদুনা হায়, “ঐগী ইচা নুপী হৌজিক্তা শিবদা মঙায়রি; অদুবু নহাক্না লেঙবিরক্তুনা মহাক্কী মথক্তা নহাক্কী খূৎ থম্বিয়ু, অদুগা মহাক হিংজগনি~।”
\v 19 অদুনা যীশু অমসুং মহাক্কী সেবোকশিংনা হৌগত্তুনা মহাক্কী মতুং ইল্লম্মী~।
\p
\v 20 অদুগা য়েংউ, চহী তরানিথোই চুপ্না ঈ তাদুনা নারবী নুপী অমনা মহাক্কী তুংলোমদা লাক্তুনা মহাক্কী ফিগী ফিনা শোক্লম্মী~।
\v 21 মরমদি নুপী অদুনা মথন্তা খঞ্জরম্মী, “ঐনা মহাক্কী ফিজিতবু শোকচরবদি ঐ নাবা ফগনি~।”
\v 22 অদুগা যীশুনা লৈথোক্লক্তুনা নুপী অদু উবদা হায়রকই, “ইচা নুপী, থৌনা ফৌ, নহাক্কী থাজবনা নহাকপু ফহনবিরে~।” মিৎকুপ অদুদগী নুপী অদু ফহনবিখি~।
\p
\v 23 অদুদগী যীশুনা ফম্নাইবা অদুগী য়ূমদা চঙলকপা মতমদা বাঁশী খোংলিবশিং অমসুং চরাঙনরবা মীয়াম অদু উরম্মী~।
\v 24 মহাক্না মখোয়দা হায়, “চত্থোকউ, নুপী মচা অসি শিদ্রি, অদুবু তূম্লি~।” অদুবু মখোয়না মহাকপু করেম্নদুনা নোক্নখি~।
\v 25 মীয়াম অদু মপান্দা থোকহনখ্রগা, মহাক্না মনুংদা চঙলগা নুপী মচা অদুগী মখূৎ পায়দুনা চিংখৎপিরে, মদুদা নুপী মচা অদু হৌগৎলে~।
\v 26 পাউ অদু লম অদুদা শীন্থুংনা তানরম্মী~।
\s1 মমিৎ তাঙবা অনীবু ফহনবা
\p
\v 27 অদুগা যীশুনা মফম অদুদগী চত্থোকখিবা মতমদা, মমিৎ তাঙবা মী অনীনা মহাক্কী মতুং ইন্দুনা লাউদুনা হায়রকই, “হে দেবিদকী মচা নিপা, ঐখোয়বু চানবিয়ু~।”
\v 28 অদুগা মহাক্না য়ূম অদুদা চঙবদা, মমিৎ তাঙবশিং অদুনা মহাক্কী মনাক্তা লাক্লে~। অদুগা যীশুনা মখোয়দা হায়, “ঐনা মসি তৌবা ঙম্মী হায়বা নখোয় থাজব্রা?” মখোয়না মঙোন্দা খুমজরকই, “হোয়, ইবুংঙো~।”
\v 29 মদুদা মহাক্না মখোয়গী মমিত্তা শোক্তুনা হায়, “নখোয়গী থাজবগী মতুং ইন্না মসি নখোয়দা ওইসনু~।”
\v 30 মদুদা মখোয়গী মমিৎ পাঙথোক্লে; অদুগা যীশুনা মখোয়দা “মসি কনানসু খঙদসনু” হায়না অকনবা য়াথং পীরম্মী~।
\v 31 অদুবু মখোয়না চত্থোক্তুনা লম অদু শীন্থুংনা মহাক্কী মিং শন্দোকখি~।
\s1 মরোন থোক্তবা নিপা ফহনবা
\p
\v 32 অদুগা মখোয়না চত্থোকখিবা মতমদা, য়েংউ, মখোয়না মহাক্কী মনাক্তা ভুৎ চঙবা মরোন থোক্তবা নিপা অমা পুরক্লে~।
\v 33 যীশুনা ভুৎ অদু তান্থোকখ্রবা মতুংদা মরোন থোক্তবা নিপা অদুনা ৱা ঙাঙলম্মী; মদুদা মীয়াম অদুনা ইঙক ঙক্লদুনা হায়, “অসিগুম্বা অসি ইস্রায়েলদা খক উখিদ্রি~।”
\v 34 অদুবু ফরীশীশিংনা হায়খি, “ভুৎশিংগী মকোক অদুগী মপান্না মহাক্না ভুৎশিংবু তান্থোকই~।”
\v 35 অদুগা যীশুনা সহর অমসুং খুঙ্গংশিংদা কোয়না চত্তুনা মখোয়গী সিনাগোগশিংদা তম্বিরম্মী, নিংথৌ লৈবাক্কী অফবা ৱাপাউ শন্দোক্লম্মী, অদুগা মীশিংগী মরক্তা লায়না খুদিং অমসুং অনাবা খুদিং ফহনবিরম্মী~।
\s1 থবক শূগদবা মী য়ামদে
\p
\v 36 অদুগা মহাক্না মীয়াম অদু উবদা, মহাক্না মখোয়বু নুংশিবা পোক্লম্মী, মরমদি মখোয় য়াউশেনবা লৈতবা য়াউগুম অৱাবদা তাবা অমসুং পাংবিনবা লৈতবা ওইরম্মী~।
\v 37 মদুদা মহাক্না সেবোকশিংদা হায়, “লৌ লোক্কদবদি য়াম্মী, অদুবু থবক শূগদবা মীদি য়ামদে~।
\v 38 মরম অদুনা মহাক্কী লৌরোকফমদা থবক শূবা মীশিং থাবিরক্নবা নখোয়না লৌরোক মপুদা হায়জৌ~।”
\c 10
\s1 সেবোক তরানিথোই
\r মার্ক 3:16-19; লূক 6:13-16
\p
\v 1 অদুগা মহাক্না সেবোক তরানিথোইবু মহাক্কী মনাক্তা কৌরগা শেংদবা থৱায়শিংবু তান্থোক্নবা, মখল খুদিংগী লায়না অমসুং মখল খুদিংগী অনাবশিং ফহন্নবা মহাক্না মখোয়দা মতিক পীবিরে~।
\v 2 পাখোনচৎপা তরানিথোইগী মমিংদি অসিনি: অহানবদা, পিতর কৌবা সিমোন অমসুং মহাক্কী মনাউ আন্দ্রিয়ু; জেবেদিগী মচা যাকোব অমসুং মহাক্কী মনাউ যোহান;
\v 3 ফিলিপ অমসুং বর্থোলোমী; থোমাস অমসুং খাজনা থৌবা মাত্থি; আলফিয়াগী মচা যাকোব অমসুং থাদিয়াস কৌবা লিবিয়াস;
\v 4 কেনান মচা সিমোন অমসুং মহাকপু পীথোকপা যিহূদা ঈস্কারিয়োৎ~।
\s1 সেবোক তরানিথোই থাবা
\r মার্ক 6:7-13; লূক 9:1-6; 12:2-10, 51-53
\p
\v 5 অদুগা যীশুনা তরানিথোই অসি থারগা মখোয়দা য়াথং পীদুনা হায়, “অতোপ্পা জাতিশিংগী লম্বীদা চৎকনু, নৎত্রগা সমরিয়া মচাশিংগী সহরদা চঙগনু~।
\v 6 অদুবু ইস্রায়েলগী ইমুংগী মাঙখ্রবা য়াউশিংগী মফমদা চৎলু~।
\v 7 অদুগা নখোয়না চৎপা মতমদা ৱা অসি শন্দোকউ, ‘স্বর্গ লৈবাক নক্লে~।’
\v 8 অনাবশিং ফহল্লু, কুষ্টী থুংবশিং শেংহল্লু, অশিবশিং হিঙ্গৎহল্লু অমসুং ভুৎশিং তান্থোকউ; নখোয়না লেম্না ফংবা অদু লেম্না পীথোকউ~।
\v 9 নখোয়গী শেঙ্গাওশিংদা সনা, লুপা অমসুং কোরী পুগনু~।
\v 10 নখোয়গী খোঙচৎকীদমক খাউ, ফূরিৎ অনী, নৎত্রগা সেন্দল, নৎত্রগা চৈশু পুগনু; মরমদি থবক শূবা মীনা মহাক্কী চিঞ্জাক ফংবা মতিক চায়~।
\p
\v 11 “নখোয়না সহর, নৎত্রগা খুঙ্গং অমদা চঙলুবা মতমদা মতিক চাবা মী কনা লৈবগে হংউ, নখোয়না সহর অদু থাদোক্ত্রিবা ফাওবা মহাক্কী য়ূমদা লৈয়ু~।
\v 12 নখোয়না মদুদা চঙবা মতমদা ইমুং অদুবু খুরুম্মু~।
\v 13 ইমুং অদুনা মতিক চারবদি, নখোয়গী ঈঙথবগী বোর পীয়ু; অদুবু ইমুং অদুনা মতিক চাদ্রবদি, নখোয়গী ঈঙথবগী বোর অদু নখোয়দা হল্লকসনু~।
\v 14 অদুগা কনাগুম্বা মীনা নখোয়বু লৌশিন্দ্রবদি, নৎত্রগা নখোয়গী ৱাশিং তাদ্রবদি, নখোয়না য়ূম অদু, নৎত্রগা খুঙ্গং অদু থাদোকপা মতমদা নখোঙদগী ঊফুল কন্থোক্লম্মু~।
\v 15 তশেংনমক ঐনা নখোয়দা হায়রি, ৱায়েনবগী নুমিত্তা সোদোম অমসুং গোমোরাগী লম্না সহর অদুদগী হেন্না শাফগনি~।
\p
\v 16 “য়েংউ, কৈশালশিংগী মরক্তা ঐনা নখোয়বু য়াউগুম্না থারি; মরম অদুনা নখোয় লিনশিংগুম্না শিংউ অমসুং লম খুনুশিংগুম্না পূকচেন তিংউ~।
\v 17 অদুগা মীশিংগী মরমদা চেকশিল্লু, মরমদি মখোয়না নখোয়বু \f + \fr 10:17 \fk সনহেদ্রিন: \ft মীওই 71 না শাবা যিহুদিশিংগী খ্বাইদগী মতিক লৈবা ৱায়েনলুপ~।\f*সনহেদ্রিন্দা পীথোক্কনি অমসুং মখোয়গী \f + \fr 10:17 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংদা নখোয়বু ফূগনি~।
\v 18 অদুগা ঐগী মরমগীদমক নখোয়বু লৈঙাক মপুশিং, নিংথৌশিং অমসুং অতোপ্পা জাৎশিংদা সাক্ষী পীননবা মখোয়গী মমাঙদা পুখৎকনি~।
\v 19 অদুবু মখোয়না নখোয়বু পীথোকপা মতমদা নখোয়না করি নৎত্রগা করম্না হায়গনি হায়না লাঙতক্নগনু~। মরমদি পূংফম অদুদা নখোয়না হায়গদবা অদু নখোয়দা পীবিগনি~।
\v 20 মরমদি ঙাঙলিবা অদু নখোয়না নত্তে, অদুবু নখোয়গী নুংদা ঙাঙবিরিবা নখোয়গী নপাগী থৱায়ননি~।
\p
\v 21 “অদুগা মচীন মনাউনা মচীন মনাউবু অমসুং মপানা মচাবু শিনবা পীথোক্কনি; অদুগা মচাশিংনা মমা মপাগী মায়োক্তা লেপ্ত‌ুনা মখোয়বু হাৎহনগনি~।
\v 22 অদুগা ঐগী মিংগী মরমগীদমক মী পূম্নমক্না নখোয়বু য়েংথিগনি, অদুবু অরোইবা ফাওবা খাঙবা মহাকপু কনবিগনি~।
\v 23 অদুগা মখোয়না নখোয়বু সহর অমদা ওৎনৈরবদা, অতোপ্পা সহর অমদা চেল্লু; মরমদি তশেংনমক ঐনা নখোয়দা হায়রি, মীগী মচা নিপা অদুনা লেঙলক্ত্রিঙৈদা নখোয়না ইস্রায়েলগী সহরশিং থুংনা চৎপা নংহৌরোই~।
\p
\v 24 “সেবোক্না মহাক্কী গুরুদগী হেন্না চাউদে, অদুগা মীনাইনা মহাক্কী মপুদগী হেন্না চাউদে~।
\v 25 সেবোক্না মহাক্কী গুরুগুম অমসুং মীনাইনা মহাক্কী মপুগুম ওইবা অদুনা ওক্লে~। অদুগা মখোয়না ইমুং মনুং অদুগী য়ূম্বু অদুবু \f + \fr 10:25 \fk বেলজাবুল: \ft ভুৎশিংগী মকোক সৈতানগী মিং~।\f*বেলজাবুল কৌরবদি মখোয়না মহাক্কী ইমুংগী মীশিংগী মরমদা কয়া হেন্না থীনা কৌগদবা!
\v 26 মরম অদুনা মখোয়বু কিগনু; মরমদি ফোংদোক্লোইদবা কূপশিনবা অমতা লৈতে, নৎত্রগা খঙলোইদবা অরোৎপা অমতা লৈতে~।
\v 27 ঐনা অমম্বদা হায়বা অদু অঙানবদা হায়দোকউ; অদুগা নখোয়গী নাকোংনা তাবা অদু য়ূমথক্তগী লাউথোকউ~।
\v 28 অদুগা হকচাংবু হাৎপা, অদুবু থৱায়বু হাৎপা ঙমদবা মখোয় অদুবু কিগনু, অদুবু থৱায় অমসুং হকচাং অনীমকপু নোরোক্তা মাঙহনবা ঙম্বা মহাকপু কিয়ু~।
\v 29 শেন্দ্রাং অনীবু \f + \fr 10:29 \fk পৈশা: \ft রোমগী খ্বাইদগী পিকপা শেন ময়েক~।\f*পৈশা অমদা য়োন্দ্রা? নখোয়গী নপানা য়াবিদ্রবদি মখোয়গী মরক্তগী অমা ফাওবা লৈবাক্তা তারোই~।
\v 30 অদুগা নখোয়গী কোক্কী শম্না পূম্নমক ফাওবা মশীং থীখ্রবনি~।
\v 31 মরম অদুনা কিগনু; নখোয়না শেন্দ্রাং কয়াদগী হেন্না মমল য়াম্মী~।
\v 32 মরম অদুনা মীশিংগী মমাঙদা ঐবু য়াবা মহাক অদুবু ঐনসু স্বর্গদা লৈবা ইপাগী মাঙদা য়াবিগনি~।
\v 33 অদুবু মীশিংগী মমাঙদা ঐবু য়াদবা মহাক অদু ঐনসু স্বর্গদা লৈবা ইপাগী মাঙদা য়াবিরোই~।
\v 34 ঐনা মালেমদা ঈঙথবা পীবা লাকপনি খনগনু; ঐনা ঈঙথবা পীবা লাকপা নত্তে, অদুবু থাঙশাং পীবা লাকপনি~।
\v 35 মরমদি মী অমবু মপাগী মায়োক্তা, মচা নুপীবু মমাগী মায়োক্তা অমসুং মমৌনা মনেম্বোক্কী মায়োক্তা লৈহন্নবা ঐ লাকপনি~।
\v 36 অদুগা মী অমগী য়েক্নবদি মশামক্কী ইমুং মনুংদা লৈরিবা মখোয় অদুনি~।
\v 37 মপা নৎত্রগা মমাবু ঐঙোন্দগী হেন্না নুংশিবা মহাক অদু ঐগী ওইবা মতিক চাদে; মচা নিপা নৎত্রগা মচা নুপীবু ঐঙোন্দগী হেন্না নুংশিবা মহাক অদু ঐগী ওইবা মতিক চাদে~।
\v 38 অদুগা মহাক্কী ক্রোস লৌখত্তুনা ঐগী ইতুং ইন্দবা মহাক অদু ঐগী ওইবা মতিক চাদে~।
\v 39 মথৱায় কঞ্জবা মহাক অদুনা মদু মাঙজগনি; ঐগী মরমগীদমক মথৱায় মাঙজবা মহাক অদুনা মদু ফংগনি~।
\p
\v 40 “নখোয়বু লৌশিল্লবা মহাক অদুনা ঐবু লৌশিল্লবনি, অদুগা ঐবু লৌশিল্লবা মহাক অদুনা ঐবু থারকপা মহাকপু লৌশিল্লবনি~।
\v 41 ৱা তাকথোকপা মী অমগী মিংদা ৱা তাকথোকপা মী অমবু লৌশিনবা মহাক অদুনা ৱা তাকথোকপা মী অমগী মনা ফংগনি; অদুগা ধর্ম্মচেনবা মী অমগী মিংদা ধর্ম্মচেনবা মী অমবু লৌশিনবা মহাক অদুনা ধর্ম্মচেনবা মী অমগী মনা ফংগনি~।
\v 42 অদুগা কনাগুম্বনা অপিকপশিং অসিগী মরক্তগী অমদা থক্নবা ঈশিং অঈংবা গ্লাস অমা সেবোক্কী মিংদা পীরবদি, ঐনা নখোয়দা তশেংনা হায়রি, মহাক্কী মনা খক মাঙলোই~।”
\c 11
\s1 যীশু অমসুং বাপ্টাইজ তৌবা যোহান
\r লূক 7:18-35
\p
\v 1 অদুগা যীশুনা সেবোক তরানিথোইবু তাকপিরবা মতুংদা মহাক্না মখোয়গী সহরদা তম্বিনবা অমসুং শন্দোক্নবা মফম অদু থাদোক্লম্মী~।
\v 2 অদুগা কৈশুমশঙদা লৈবা যোহান্না খৃষ্টগী থবকশিংগী মরম তাবদা মহাক্কী সেবোক অনী থারক্লম্মী,
\v 3 অদুগা মঙোন্দা হায়, “লেঙবিরক্কদবা অদু নহাক্লা, নৎত্রগা ঐখোয়না অতোপ্পা অমবু ঙাইজখিগদ্রা?”
\v 4 মদুদা যীশুনা মখোয়দা খুমখি, “চত্তুনা নখোয়না তারিবশিং অমসুং উরিবশিং অদু যোহান্দা তম্মু:
\v 5 মমিৎ তাঙবশিংনা উবা ফংজরে, মখোঙ তেকপশিংনা চৎপা ঙমজরে, কুষ্টী থুংবশিং শেংজরে, মনা পঙবশিংনা তাজরে অমসুং অশিবশিংবু হিঙ্গৎহনবিরে, অদুগা লাইরবশিংদা অফবা ৱাপাউ শন্দোক্লে~।
\v 6 অদুগা ঐগী মরমগীদমক খুদি থীদবা মহাক অদু য়াইফবনি~।”
\p
\v 7 যোহানগী সেবোকশিংনা চৎখ্রবদা যীশুনা মীয়ামদা যোহানগী মরমদা হায়বা হৌখি, “নখোয়না লমহাঙদা করি য়েংবা চৎলুবগে? নুংশিৎনা হুম্বা শীংউৎ পাম্বীবু য়েংবা চৎলুব্রা?
\v 8 নৎত্রগা নখোয়না করি য়েংবা চৎলুবগে? অফবা ফি শেৎপা মী অমবুরা? য়েংউ, অফবা ফি শেৎপা মীশিং অদু নিংথৌশিংগী কোনুংশিংদা লৈবনি~।
\v 9 নৎত্রগা নখোয়না করি য়েংবা চৎলুবগে? ৱা তাকথোকপা মী অমবুরা? হোয়, ঐনা নখোয়দা হায়রি, ৱা তাকথোকপা মীদগী হেনবা মহাকপুনি~।
\v 10 ইদুনা লৈবা অদু মহাক অসিগী মরমদনি,
\q1 ‘য়েংউ, ঐনা ঐগী পাউ পুবা মী নহাক্কী মাঙদা থারি,
\q1 মহাক্না নহাক্কী মাঙদা নহাক্কী লম্বী অদু থৌরাঙ তৌগনি~।’
\p
\v 11 “তশেংনমক ঐনা নখোয়দা হায়রি, নুপীশিংনা পোকখিবশিংগী মরক্তা বাপ্টাইজ তৌবিবা যোহান্দগী হেন্না চাউবা থোকখিদ্রি; অদুবু স্বর্গ লৈবাক্তা খ্বাইদগী পিকপা মহাক অদুনা মঙোন্দগী হেন্না চাউই~।
\v 12 বাপ্টাইজ তৌবিবা যোহানগী মতমদগী হৌজিক ফাওবা মীশিংনা স্বর্গ লৈবাক অসি নমজা নমথেক্নবা নংলি, নমজা নমথেক্নবশিংনা মদু নমদুনা লৌই~।
\v 13 মরমদি যোহান্না লাক্ত্রিবা ফাওবা ৱা তাকথোকপা মীশিং পূম্নমক্না অমসুং ৱায়েন য়াথংনা হায়দোক্লম্লে~।
\v 14 নখোয়না মদু লৌশিন্নীংলবদি, লাক্কদবা এলিজা অদু মহাক অসিনি~।
\v 15 তাননবা নাকোং পানবা মহাক অদুনা তাসনু~।
\p
\v 16 অদুবু ঐনা মীরোন অসি করিগা চাংদম্নগদগে? মখোয়দি কৈথেন্দা ফম্লিবা মখোয়গী মরূপশিংবু কৌরিবা অঙাং মচাশিংগুম্বনি,
\v 17 মখোয়না হায়, ‘ঐখোয়না নখোয়গীদমক বাঁশী খোংই, অদুগা নখোয়না জগোই শাদে; ঐখোয়না নখোয়গীদমক তেংথা নাওই, অদুগা নখোয়না তেংথাদে~।’
\v 18 মরমদি যোহান্না চাদ থক্তনা লাক্লে, অদুগা মখোয়না হায়, ‘মঙোন্দা ভুৎ লৈ~।’
\v 19 মীগী মচা নিপা অদুনা চাদুনা অমসুং থক্তুনা লাক্লে, অদুগা মখোয়না হায়, ‘য়েংউ, নিপা অসি থীবোঙ লাওবা অমসুং য়ু ঙাওবনি, খাজনা থৌবশিং অমসুং পাপীশিংগী মরূপ্নি~।’ অদুবু লৌশিং অসি চুম্মী হায়বা মাগী মচাশিংনা উৎলি~।”
\s1 পূক্নীং হোংদবা সহরশিং অৱাবনি
\r লূক 10:13-15
\p
\v 20 অদুদগী মহাক্না মতিক লৈবা থবকশিং তৌখিবা সহরশিং অদুদা চৈবা হৌখি, মরমদি মখোয়না পূক্নীং হোংখিদে~।
\v 21 “কোরাজিন, নহাক অৱাবনিদা! বেৎসাইদা, নহাক অৱাবনিদা! মরমদি নখোয়দা তৌখিবা মতিক লৈবা থবকশিং অদু তূর অমসুং সীদোন্দা তৌরম্লবদি, মখোয় বোরা ফি শেত্তুনা অমসুং উৎ চাইখত্তুনা হান্ননা পূক্নীং হোংলমগনি~।
\v 22 অদুবু ঐনা নখোয়দা হায়রি, ৱায়েনবগী নুমিত্তা তূর অমসুং সীদোন্না নখোয়দগী হেন্না শাফগনি~।
\v 23 কপরনাউম, নহাক্তি স্বর্গ য়ৌনা থাঙ্গৎলে, অদুবু নহাক খম্নুং লৈবাক্তা পুথগনি; মরমদি নঙোন্দা তৌখিবা মতিক লৈবা থবকশিং অদু সোদোমদা তৌরম্লবদি, ঙসি ফাওবা সোদোম লৈরমগদবনি~।
\v 24 অদুম ওইনমক, ঐনা নখোয়দা হায়রি মদুদি ৱায়েনবগী নুমিত্তা সোদোম লৈবাক্না নঙোন্দগী হেন্না শাফগনি~।”
\s1 থৱায়গী পোত্থাবা
\p
\v 25 মতম অদুদা যীশুনা হায়খি, “হে ইপা, স্বর্গ অমসুং মালেমগী মপু, ঐনা নহাকপু থাগৎচরি, মরমদি নহাক্না হীরমশিং অসি অশিংবা অমসুং লৌশিং লৈবশিংদগী লোৎলগা অঙাং মচাশিংদা ফোংদোকপিরে~।
\v 26 হোয়, ইপা, মরমদি মসিনা নহাক্কী মিৎয়েংদা অপেনবা ওইরে~।
\v 27 ঐগী ইপানা হীরম পূম্নমক ঐঙোন্দা শিন্নরে, মপা অদুনা নত্তনা মচা নিপা অদুবু কনা অমতনা খঙদে; মচা নিপা অদুনা নত্তনা মপা অদুবু কনা অমতনা খঙদে, অদুগা মচা নিপানা ফোংদোক্নীংবা কনাগুম্বা অদুদা মপা অদু কনানো হায়বা ফোংদোকই~।
\p
\v 28 “চোকথরবা অমসুং পোৎলূম পুবশা, ঐঙোন্দা লাকউ, ঐনা নখোয়বু পোত্থাহনবিগনি~।
\v 29 ঐগী পোৎপু নথক্তা থোঙ্গৎলু অমসুং ঐঙোন্দগী তমজৌ; মরমদি ঐদি পূক্নীং তপ্পী অমসুং থম্মোইদা নোল্লুকই, অদুগা নখোয়না নখোয়গী থৱায়গীদমক পোত্থাবা ফংগনি~।
\v 30 মরমদি ঐগী পোৎপুদি লায় অমসুং ঐগী পোৎলূমদি য়াংই~।”
\c 12
\s1 পোত্থাবা নুমিৎকী মপু
\r মার্ক 2:23-3:6; লূক 6:1-11
\p
\v 1 মতম অদুদা পোত্থাবা নুমিত্তা যীশুনা মহৈ মরোংগী লৌবুক ফাওদুনা চৎলম্মী; অদুগা মহাক্কী সেবোকশিংনা চাক লাম্লদুনা মহৈ মরোং চরোং হেক্লগা চাবা হৌরে~।
\v 2 অদুবু ফরীশীশিংনা মদু উবদা, মখোয়না মঙোন্দা হায়খি, “য়েংউ, নহাক্কী সেবোকশিংনা পোত্থাবা নুমিত্তা তৌবা য়াদবা থবক তৌই~।”
\v 3 মদুদা মহাক্না মখোয়দা হায়খি, “দেবিদ অমসুং মহাক্কা লোয়নবশিংনা চাক লাম্লবদা, মহাক্না করি তৌখি হায়বা নখোয়না পাদব্রা?
\v 4 মহাক্না নীংনশঙদা চঙদুনা পুরোহিৎশিংতনা চাবা য়াবা, অদুবু মহাক অমসুং মহাক্কা লোয়নবশিংনা চাবা য়াদবা কত্থোকখ্রবা তল অদু চাখি~।
\v 5 নৎত্রগা পোত্থাবা নুমিত্তা নীংনশঙদা পুরোহিৎশিংনা পোত্থাবা নুমিৎপু মাংহল্লবসু, মখোয় মরান লৈতে হায়বা ৱায়েন য়াথংদা নখোয়না পাদব্রা?
\v 6 অদুবু ঐনা নখোয়দা হায়রি মদুদি নীংনশঙদগী হেন্না চাউবা অমা মফম অসিদা লৈ~।
\v 7 অদুবু ‘ঐনা চানবিবা পাম্মী, ঈরাৎপোৎ নত্তে’ হায়রিবা অসিগী অর্থ নখোয়না খঙলম্লবদি, নখোয়না মরান লৈতবা মীশিং অদু লানহল্লম্লোইদবনি~।
\v 8 মরমদি মীগী মচা নিপা অসি পোত্থাবা নুমিৎকি মপুনি~।”
\p
\v 9 অদুগা মহাক্না মফম অদু থাদোক্লগা মখোয়গী \f + \fr 12:9 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগতা চঙলম্মী~।
\v 10 য়েংউ, মফম অদুদা মখূৎ নাম্মা শিথবা মী অমা লৈরম্মী~। যীশুদা মরান পীবা য়ানবা মখোয়না মঙোন্দা হংলকই, “পোত্থাবা নুমিৎশিংদা অনাবা ফহনবা য়াব্রা?”
\v 11 মদুদা মহাক্না মখোয়দা হায়খি, “নখোয় কনাগুম্বগী য়াউ অমা পোত্থাবা নুমিত্তা কোমদা তারগা মদু পায়দুনা চিংখৎলোইদবা নখোয়গী নরক্তা কনা লৈবগে?
\v 12 মীনা য়াউদগী কয়াদা হেন্না মরু ওইবা! মরম অদুনা পোত্থাবা নুমিৎশিংদা অফবা তৌবা য়াই~।”
\v 13 অদুদগী মহাক্না মী অদুদা হায়খি, “নহাক্কী খূৎ তিংথোক্লকউ~।” মদুদা নিপা অদুনা মখূৎ তিংথোক্লকপদা মহাক্কী মখূৎ অদু নাকন অমদুগা মান্ননা ফহনবিখি~।
\s1 অতোপ্পা কয়া ফহনবা
\r মার্ক 3:7-12
\p
\v 14 অদুদগী ফরীশীশিংনা থোকখিদুনা মহাক্কী মায়োক্তা হৌদুনা যীশুবু করম্না হাৎসিগে হায়দুনা ৱা তান্নরম্মী~।
\v 15 অদুবু যীশুনা মদু খঙলদুনা মফম অদুদগী চত্থোকখ্রে; অচৌবা মীয়াম অমনা মহাক্কী তুং ইল্লম্মী অমসুং মহাক্না মখোয় পূম্নমকপু নাবা ফহনবিরম্মী,
\v 16 অদুগা মহাক কনানো হায়বসি হায়দোক্তনবা মহাক্না মখোয়দা কন্না হায়খি~।
\v 17 মসি ৱা তাকথোকপা যিশাইয়ানা হায়বা অদু থুংহন্নবনি,
\q1
\v 18 “য়েংউ, ঐনা খন্দোক্লবা ঐগী ইনাই,
\q1 ঐগী থৱায়না য়াম্না পেঞ্জরবা ঐগী নুংশিজরবা;
\q1 ঐনা মহাক্কী মথক্তা ঐগী থৱায় থম্বিগনি,
\q1 মহাক্না অতোপ্পা জাৎশিংদা অচুম্বা ৱায়েন লাউথোক্কনি~।
\q1
\v 19 মহাক্না খৎনরোই অমসুং কন্না লাউরোই;
\q1 লম্বীশিংদা কনা অমতনা মহাক্কী খোঞ্জেন তারোই~।
\q1
\v 20 মহাক্না ঙম্নবা অচুম্বা ৱায়েন থাদ্রিবা ফাওবা মহাক্না পোপ্লবা শীংউৎ থুদেক্লোই,
\q1 মৈখু কারিবা লীমোন মুথৎলোই~।
\q1
\v 21 অদুগা মহাক্কী মিংদা অতোপ্পা জাৎশিংনা আশা তৌজগনি~।”
\p
\v 22 অদুদগী ভুৎ চঙবা মমিৎ তাঙবা অমসুং মরোন থোক্তবা মী অমা যীশুগী মনাক্তা পুরক্লে~। যীশুনা মহাকপু ফহনবিদুনা মমিৎ তাঙবা অমসুং মরোন থোক্তবা মী অদুনা ৱা ঙাঙবা অমসুং উবা ঙমখি~।
\v 23 মদুদা মীয়াম পূম্নমক্না ঙক্লদুনা হায়খি, “মসি দেবিদকী মচা নিপা নৎত্রা?”
\s1 থৱায় অশেংববু থীনা ঙাঙবা
\r মার্ক 3:23-30; লূক 11:14-23
\p
\v 24 অদুবু ফরীশীশিংনা মদু তাবদা মখোয়না হায়খি, “নিপা অসিনা ভুৎশিংবু তান্থোকপা নত্তে, অদুবু ভুৎশিংগী মকোক \f + \fr 12:24 \fk বেলজাবুল: \ft ভুৎশিংগী মকোক সৈতানগী মিং~।\f*বেলজাবুলগী মপান্না তান্থোকপনি~।”
\v 25 যীশুনা মখোয়গী ৱাখল খঙলদুনা মখোয়দা হায়খি, “মশাগী মায়োক্তা তোখাই তান্নবা নিংথৌ লৈবাক খুদিং মাঙগনি; অদুগা মশাগী মায়োক্তা তোখাই তান্নবা সহর নৎত্রগা ইমুং খুদিং লেপ্পা ঙম্লোই~।
\v 26 সৈতান্না সৈতানবু তান্থোক্লবদি, মহাক্না মশাবু তোখাই তাহনবনি; অদু ওইরবদি, মহাক্কী লৈবাক অদু করম্না লেপ্পা ঙমগদগে?
\v 27 ঐনা বেলজাবুলগী মপান্না ভুৎশিংবু তান্থোক্লবদি, নখোয়গী নচাশিংনা কনাগী মপান্না মখোয়বু তান্থোকপগে? মরম অদুনা মখোয়না নখোয়গী ৱায়েন মপুশিং ওইগনি~।
\v 28 অদুবু ঐনা ঈশ্বরগী থৱায়গী মপান্না ভুৎশিংবু তান্থোক্লবদি, ঈশ্বরগী নিংথৌ লৈবাক নখোয়দা লাক্লে~।
\v 29 নৎত্রগা করিগুম্বা মহাক্না অকনবা মী অদু হান্না পুন্দ্রবদি, করম্না মহাক্কী য়ূমদা চঙদুনা মপোৎ মচৈ অদু মুন্দুনা লৌবা ঙমগদগে? মহাক্না মহাকপু পুল্লবদা য়ূম অদুগী পোৎচৈ মুন্দুনা পুগনি~।
\v 30 ঐগা লোয়নদবা মহাক অদু ঐগী মায়োক্তা লৈ; ঐগা খোমজিনমিন্নদবা মহাক অদুনা চাইখাই~।
\p
\v 31 “মরম অদুনা ঐনা নখোয়দা হায়রি, মীগী পাপ খুদিং অমসুং থীনা ঙাঙবা খুদিং কোকপিগনি; অদুবু থৱায় অশেংববু থীনা ঙাঙবদি কোকপিরোই~।
\v 32 মীগী মচা নিপা অদুগী মথক্তা ৱা ঙাঙবা মহাকপু কোকপিগনি; অদুবু থৱায় অশেংবগী মথক্তা ঙাঙবা মহাকপু হৌজিক্কী যুগতসু লাক্কদবা যুগতসু মহাকপু কোকপিরোই~।
\p
\v 33 “উপাম্বী অদু ফহল্লু অমসুং মদুগী মহৈ অদু ফগনি, নৎত্রগা উপাম্বী অদু ফত্তবা ওইহল্লু অমসুং মদুগী মহৈ অদু ফত্তবা ওইগনি, মরমদি উপাম্বীদি মহৈদগী খঙই~।
\v 34 হে লিন্দূশিংগী মচাশা, নখোয়না ফত্তবা ওইরগা করম্না অফবা ঙাঙবা ঙমগদগে? মরমদি থম্মোইগী অথনবা অদুদগী চীন্না ঙাঙথোকই~।
\v 35 অফবা মীনা মহাক্কী থম্মোইদা তূংশিন্দুনা থম্বা অফবদগী অফবা পুথোকই, অদুগা ফত্তবা মীনা মহাক্কী থম্মোইদা তূংশিন্দুনা থম্বা ফত্তবদগী ফত্তবা পুথোকই~।
\v 36 অদুবু ঐনা নখোয়দা হায়রি মদুদি মীনা ঙাঙবা ৱারেম খুদিংগীদমক ৱায়েনবগী নুমিত্তা মখোয়না হিসাব পীগনি~।
\v 37 মরমদি নহাক্কী ৱাশিংগী মপান্না নহাকপু চুমহনবিগনি, নৎত্রগা নহাক্কী ৱাশিংগী মরম্না নহাকপু লানহনগনি~।”
\s1 যোনাগী খূদম
\r লূক 11:29-32
\p
\v 38 মদুদা ৱায়েন য়াথংগী ওঝাশিং অমসুং ফরীশীশিং খরনা মঙোন্দা খুমখি, “গুরু, ঐখোয়না নঙোন্দগী খূদম উনীংই~।”
\p
\v 39 অদুবু মহাক্না মখোয়দা খুমখি, “ফত্তবা অমসুং নুপা নুপী লান্নবা মীরোন্না খূদম থি, অদুম ওইনমক ৱা তাকথোকপা যোনাগী খূদম নত্তনা অতোপ্পা খূদম পীররোই~।
\v 40 মরমদি যোনানা অচৌবা ঙাগী পূকনুংদা অহিং অহুম অমসুং নুংথিল অহুম লৈরম্বগুম, মীগী মচা নিপা অদুনা লৈনুংদা অহিং অহুম অমসুং নুংথিল অহুম লৈগনি~।
\v 41 ৱায়েনবদা নীনেবেগী মীশিংনা মীরোন অসিগা লেপমিন্নগনি অদুগা মীরোন অসিবু মরান শীগনি; মরমদি যোনানা শন্দোকপদা মখোয় পূক্নীং হোংখি; অদুগা য়েংউ, যোনাদগী হেন্না চাউবা অমা মফম অসিদা লৈ~।
\p
\v 42 “ৱায়েনবদা খাগী মহারানীনা মীরোন অসিগা লেপখৎকনি, অদুগা মীরোন অসিবু মরান শীগনি; মরমদি মহাক্না সোলোমোনগী লৌশিংগী ৱা তানবা মালেমগী অরোইবা মফমদগী লাকখি; অদুগা য়েংউ, সোলোমোন্দগী হেন্না চাউবা অমা মফম অসিদা লৈ~।
\p
\v 43 “শেংদবা থৱায় অমনা মী অমদগী চত্থোকখ্রগা অকংবা মফমশিংদা কোয়চৎ চত্তুনা পোত্থাফম থিরম্মী, অদুবু ফংলমদে~।
\v 44 মদুদা মহাক্না হায়খি, ‘ঐনা থোক্লকখিবা ইয়ূমদা ঐ হল্লগে~।’ মহাক্না হল্লকপা মতমদা, য়ূম অদু ইহাঙ হাঙনা, শিত্তোক্তুনা নিংথিনা থনম্বা ফংলে~।
\v 45 অদুদগী মহাক্না চৎখিদুনা মঙোন্দগী হেন্না ফত্তবা অতোপ্পা থৱায় তরেৎ পুরক্লে, মখোয়না চঙদুনা মফম অদুদা লৈরে; অদুগা নিপা অদুগী অকোনবা ফিবম অদু হান্নগী ফিবমদগী হেন্না ফৎত্রে~। অসুম্না ফৎত্রবা মীরোন অসিদসু ওইগনি~।”
\s1 যীশুগী মমা অমসুং মনাউশিং
\r মার্ক 3:31-35; লূক 8:19-21
\p
\v 46 যীশুনা মীয়াম অদুদা ৱা হায়রিঙৈদা, য়েংউ, মহাক্কী মমা অমসুং মনাউশিংনা মঙোন্দা ৱা হায়নীংদুনা মপান্দা লেপ্লম্মী~।
\v 47 অদুগা কনাগুম্বা অমনা মঙোন্দা হায়খি, “য়েংউ, নহাক্কী নমা অমসুং ননাউশিংনা নঙোন্দা ৱা হায়নীংদুনা মপান্দা লেপ্ত‌ুনা লৈ~।”
\v 48 অদুবু মঙোন্দা ৱা হায়রকপা মী অদুদা মহাক্না খুমখি, “ঐগী ইমা অমসুং ঐগী ইচীন ইনাউশিং কনানো?”
\v 49 অদুগা মহাক্না সেবোকশিংলোমদা মখূৎ তিংথোক্তুনা হায়খি, “য়েংউ, মখোয় অসি ঐগী ইমা অমসুং ইচীন ইনাউশিংনি~।
\v 50 মরমদি স্বর্গদা লৈবা ঐগী ইপাগী নীংবা তৌবা মী খুদিং ঐগী ইচীন ইনাউ, ইচে ইচন অমসুং ঐগী ইমানি~।”
\c 13
\s1 মরূ হুনবগী পান্দম
\r মার্ক 4:1-20; লূক 8:4-15
\p
\v 1 অদুগা নুমিৎ অদুদা যীশুনা য়ূম অদুদগী থোকখ্রগা পাৎ মপান্দা ফম্লম্মী~।
\v 2 মদুদা অচৌবা মীয়াম অমনা মহাক্কী অকোয়বদা তিল্লম্মী, মদুদা মহাক্না হিদা লেঙখত্তুনা ফম্লম্মী; অদুগা মীয়াম অপূম্বনা তোর্বান্দা লেপ্ত‌ুনা লৈরম্মী~।
\p
\v 3 অদুদগী মহাক্না মখোয়দা হীরম কয়া পান্দমশিং শিজিন্নদুনা হায়খি: “য়েংউ, মরূ হুনবা মী অদুনা মরূ হুনবা চৎখি;
\v 4 অদুগা মহাক্না মরূ হুনবদা, মরূ খরনা লম্বী মপান্দা তারে, মদুদা উচেকশিংনা লাক্লগা মরূশিং অদু চাথোক্লে~।
\v 5 অদুগা মরূ খরনা লৈপাক কয়া লৈতবা নূঙলক্তা তারে; লৈপাক লুদবগী মরম্না মদু থুনা মতোন চোংলক্লে~।
\v 6 অদুবু নুমিৎ থোক্লকপদা মদু চাকথেক্লে; অদুগা মদু মরা লৈতবগী মরম্না খুইথরে~।
\v 7 অদুগা মরূ খরনা তিংখং পাম্বীশিংগী মরক্তা তারে; তিংখং পাম্বীশিং অদু হৌরক্তুনা মরূশিং অদু নমহৎলে~।
\v 8 অদুবু অতোপ্পা মরূ খরনা অফবা লৈহাউদা তাদুনা মহৈ পাল্লে, খরনা মহৈ চামা, খরনা মহৈ হুম্ফু অমসুং খরনা মহৈ কুন্থ্রা পাল্লে~।
\v 9 তাননবা নাকোং পানবা মহাক অদুনা তাসনু~।”
\p
\v 10 অদুগা সেবোকশিংনা লাক্তুনা মঙোন্দা হায়খি, “নহাক্না মখোয়দা পান্দমশিং ওইনা ঙাঙলিবা করিগীনো?”
\v 11 মহাক্না মখোয়দা খুমখি, “নখোয়দা স্বর্গ লৈবাক্কী অথুপ্পশিং অদু খঙনবা লৌশিং পীবিরে, অদুবু মহাক্না মখোয়দদি পীবিদে~।
\v 12 অরৈবা মহাক অদুদা হেন্না পীবিগনি অমসুং মহাক্না মরাং কায়না লৈগনি; অদুগা লৈতবা মহাক অদুদগী মহাক্কী অরৈবা ফাওবা লৌথোক্কনি~।
\v 13 মরম অদুনা ঐনা মখোয়দা পান্দমশিং ওইনা ঙাঙলিবনি, মরমদি মখোয়না উনা উনা উদে; অদুগা মখোয়না তানা তানা তাদে অমসুং খঙসু খঙদে~।
\v 14 ৱা তাকথোকপা যিশাইয়ানা অসুম্না হায়খিবা অদু মখোয়দা থুংহল্লে:
\q1 ‘নখোয়না তাদুনতা লৈগনি,
\q1 অদুবু ৱাখল তারোই,
\q1 নখোয়না য়েংদুনতা লৈগনি,
\q1 অদুবু খঙলোই;
\p
\v 15 মরমদি মীশিং অসিগী থম্মোই কনশিল্লে,
\q1 মখোয়গী মনাকোংনা তানীংদে,
\q1 অদুগা মখোয়গী মমিৎ উইশিল্লে,
\q1 নৎত্রবদি মখোয়গী মমিৎনা উগনি,
\q1 মখোয়গী মনাকোংনা তাগনি,
\q1 মখোয়গী থম্মোইনা ৱাখল তাগনি,
\q1 অদুগা মখোয়না হল্লক্কনি,
\q1 অদুগা ঐনা মখোয়বু ফহনগনি~।’
\p
\v 16 “নখোয়গী মিৎ য়াইফবনি, মরমদি নখোয়গী মিৎনা উজৈ~। নখোয়গী নাকোং য়াইফবনি, মরমদি নখোয়গী নাকোংনা তাজৈ~।
\v 17 তশেংনমক ঐনা নখোয়দা হায়রি মদুদি ৱা তাকথোকপা মী কয়ানা অমসুং ধর্ম্মচেনবা মীশিংনা নখোয়না উরিবা অদু উনীংলম্মী, অদুবু মখোয়না উখিদে; নখোয়না তাবশিং অদু তানীংলম্মী, অদুবু মখোয়না তাখিদে~।
\p
\v 18 “মরম অদুনা মরূ হুনবগী পান্দম অদু তাও:
\v 19 কনাগুম্বা অমনা নিংথৌ লৈবাক্কী ৱা তারগা মদু খঙদ্রবদা, ফত্তবা অদুনা লাক্লগা মহাক্কী থম্মোইদা হুনখিবা মরূ অদু নমদুনা লৌথোকখি~। মসি লম্বী মপান্দা হুনবা মরূ অদুনি~।
\v 20 নূঙলক্তা হুনবা মরূ অদুদি, ৱা অদু তারগা থুনমক হরাউনা লৌশিনবা মহাক অদুনি~।
\v 21 অদুম ওইনমক মঙোন্দা মরা লৈতবনা ঙাইহাক্তমক লৈরম্মী; অদুগা ৱা অদুগী মরম্না অৱা-অনং অমসুং ওৎনৈবা লাকপদা মহাক্না থুনা খুদি থী~।
\v 22 তিংখং পাম্বী মরক্তা হুনবা মরূ অদুদি, ৱা অদু তারিবা মহাক অদুনি; অদুগা তাইবংপান অসিগী লাঙতক্নবনা অমসুং লন্থুমগী লৌনম্না ৱা অদু নমহৎলি অমসুং মহৈ য়ানবা ঙমদে~।
\v 23 অদুবু অফবা লৈহাউদা হুনখিবা মরূ অদুদি, ৱা অদু তারগা ৱাখল তাবা মহাক অদুনি~। মহাক মহৈ য়াল্লি, খরনা মহৈ চামা, খরনা মহৈ হুম্ফু অমসুং খরনা মহৈ কুন্থ্রা পাল্লি~।”
\s1 গেহু অমসুং নাপীগী পান্দম
\p
\v 24 মহাক্না মখোয়দা অতোপ্পা পান্দম অমসু হায়রকই, “স্বর্গ লৈবাক অসি মহাক্কী লৌবুক্তা অফবা মরূ হুনবা মী অমগা চাংদম্নবা য়াই~।
\v 25 অদুবু মহাক্কী মীশিংনা তূম্লিঙৈদা, মহাক্কী য়েক্নবা লাক্লগা গেহু মরক্তা নাপী মরূ হুঞ্জিল্লম্লগা চৎখ্রে~।
\v 26 গেহু মরূনা মতোন চোংখৎলক্লগা মহৈ য়ানবা মতমদা নাপীসু হৌরক্লে~।
\v 27 মদুদা লৌপু অদুগী মনাইশিংনা লাক্তুনা মঙোন্দা হায়খি, ‘ইবুংঙো, নহাক্না লৌবুক্তা অফবা মরূ হুনখিবা নৎত্রা? অদুগা নাপীশিং অসি করম্না য়াওরক্লিবনো?’
\v 28 অদুগা মহাক্না মখোয়দা হায়খি, ‘য়েক্নবনা মসি তৌখিবনি~।’ মনাইশিংনা মপু অদুদা হঙ্গৎচখি, ‘ঐখোয়না চত্তুনা নাপীশিং খোমজিনবা অসি নহাক্না পাম্বিব্রা?’
\v 29 অদুবু মহাক্না হায়খি, ‘তৌরুনু, মরমদি নখোয়না নাপীশিং খোমজিনবদা গেহু য়াওনা ফোইদৎখিবা য়াই~।
\v 30 গেহু লোক্ত্রিবা ফাওবা অনীমক হৌমিন্নসনু; লৌ লোকপা মতমদা ঐনা গেহু লোকপশিংদা হায়গনি, “অহানবদা নাপীশিং অদু খোমজিল্লগা মৈ থানবা মপুন ওইনা পুনশিল্লু, অদুবু গেহুশিং অদু ঐগী কৈদা পৈশিল্লু~।” ’ ”
\s1 হঙ্গাম মরূ অমসুং হামৈগী পান্দম
\r মার্ক 4:30-32; লূক 13:18-21
\p
\v 31 মহাক্না মখোয়দা অতোপ্পা পান্দম অমসু হায়রকই, “স্বর্গ লৈবাক অসি মী অমনা মহাক্কী লৌবুক্তা পুদুনা হুনবা হঙ্গাম মরূ অমগা মান্নৈ~।
\v 32 মসি মরুশিংদগী খ্বাইদগী পিকই; অদুবু মসিনা চাউরক্তুনা ইংখোলগী পাম্বী অতৈদগী হেন্না চাউরকই, অদুগা মসিনা উপাম্বী অমা ওইরক্তুনা অতিয়াগী উচেকশিংনা লাক্তুনা মদুগী মশাশিংদা মহুম শাই~।”
\p
\v 33 মহাক্না মখোয়দা অতোপ্পা পান্দম অমা হায়খি, “স্বর্গ লৈবাক অসি নুপী অমনা হামৈ লৌরগা য়াম \f + \fr 13:33 \fk সাতোন: \ft গ্রাম 7.3~।\f*সাতোন অহুমদা তোৎশিন্দুনা পূমকাম কামখৎত্রিবা ফাওবা থম্বা হামৈগুম্বনি~।”
\v 34 যীশুনা হীরম পূম্নমক অসি পান্দম ওইনা মীয়াম অদুদা হায়খি, মহাক্না মখোয়দা পান্দমশিং য়াওদনা ৱা হায়খিদে~।
\v 35 মসি ৱা তাকথোকপা মী অদুগী মপান্না অসুম্না হায়খিবা অদু থুংনবনি,
\q1 “ঐনা পান্দমশিং হায়নবা ঐগী চীন কাথোক্কনি,
\q1 তাইবংপান হৌদ্রিঙৈদগী লোত্তুনা থম্লকপা হীরমশিং ঐনা হায়দোক্কনি~।”
\s1 গেহু অমসুং নাপীগী পান্দম শন্দোক্না তাকপা
\p
\v 36 মদুদগী যীশুনা মীয়াম অদু থাদোক্লম্লগা য়ূম অদুদা চঙলে; অদুগা মহাক্কী সেবোকশিংনা মহাক্কী নাক্তা লাক্তুনা হায়রকই, “লৌবুক্কী নাপীগী পান্দম অদু ঐখোয়দা শন্দোক্না তাকপিয়ু~।”
\v 37 মদুদা মহাক্না মখোয়দা খুমখি, “অফবা মরূ হুনবা মহাক অদু মীগী মচা নিপা অদুনি;
\v 38 লৌবুক অদু তাইবংপান্নি; অফবা মরূ অদু নিংথৌ লৈবাক্কী মীশিংনি, অদুগা নাপীশিং অদুনা ফত্তবা অদুগী মচাশিংনি;
\v 39 নাপী মরূ হুনখিবা য়েক্নবা অদুদি দিয়াবোলনি; লৌ লোকপগী মতমদি তাইবংপানগী অরোইবনি; লৌ লোকপশিংদি দূতশিংনি~।
\v 40 মরম অদুনা নাপীশিং অদু খোমজিল্লগা মৈ থাদোকপগুম্না তাইবংপানগী অরোইবদা ওইগনি~।
\v 41 মীগী মচা নিপা অদুনা মহাক্কী দূতশিং থাগনি, অদুগা মীশিংবু খুদি থীহনবা অমসুং আইন থৌশাদবা পূম্নমক মখোয়না মহাক্কী নিংথৌ লৈবাক্তগী খোমদোক্কনি~।
\v 42 অদুগা মখোয়না মখোয়বু মৈগী লৈরঙদা লংশিনগনি~। মফম অদুদা মখোয় কপ লাউগনি অমসুং ময়া ক্রক ক্রক চিক্কনি~।
\v 43 অদুগা ধর্ম্মচেনবশিংনা মখোয়গী মপাগী নিংথৌ লৈবাক্তা নুমিৎকুম্না ঙান্থোক্কনি~। তাননবা নাকোং পানবা মহাক অদুনা তাসনু~।
\s1 অরোৎপা লনগী পান্দম
\p
\v 44 “স্বর্গ লৈবাক অসি লৌবুক্তা লোত্তুনা লৈবা, কনাগুম্বনা মদু ফংদুনা অমুক হন্না লোৎশিনবা লনগুম্বনি~। অদুগা হরাউবগী মরম্না মহাক্না চৎখিদুনা মহাক্কী লৈজবা পূম্নমক য়োন্দুনা লৌবুক অদু লৈ~।
\s1 মণি মুক্তাগী পান্দম
\p
\v 45 “অমুক্কসু, স্বর্গ লৈবাক অসি ফজবা মণি মুক্তাশিং থিবা,
\v 46 মমল য়াম্বা মণি মুক্তা অমা ফংবদা, মহাক্না চত্তুনা মহাক্কী লৈজবা পূম্নমক য়োন্দুনা লৈবা ললোনবা নিপা অমগুম্বনি~।
\s1 ঈনগী পান্দম
\p
\v 47 “অমুক্কসু, স্বর্গ লৈবাক অসি সমুদ্রদা হুল্লগা মখল মখলগী ঙাশিং খোমজিল্লিবা ঈন অমগুম্বনি~।
\v 48 ঈন অসি থল্লবদা ঙা ফাবশিংনা মদু তোর্বান্দা চিংখত্তুনা ফমথরগা অফবা মখৈ খোমজিল্লগা পাত্রশিংদা হাপচিল্লি অমসুং ফত্তবা মখৈনা হুন্দোকখি~।
\v 49 তাইবংপানগী অরোইবা মতমদা মতৌ অসুম্না ওইগনি~। দূতশিংনা লাক্লগা ফত্তবশিংবু ধর্ম্মচেনবশিংগী মরক্তগী খন্দোক্কনি~।
\v 50 অদুগা মখোয়বু মৈগী লৈরঙদা লংশিনগনি; মফম অদুদা মখোয়না কপ লাউগনি অমসুং ময়া ক্রক ক্রক চিক্কনি~।”
\s1 য়ূম্বুগী পান্দম
\p
\v 51 যীশুনা মখোয়দা হায়খি, “হায়রিবশিং অসি নখোয়না খঙলব্রা?” মখোয়না মঙোন্দা হায়খি, “হোয়, ইবুংঙো~।”
\v 52 মদুদা মহাক্না মখোয়দা হায়খি, “স্বর্গ লৈবাক্কী সেবোক ওইরবা ৱায়েন য়াথংগী ওঝা খুদিংমক মহাক্কী পুকৈদগী অরিবা অমসুং অনৌবা লনশিং পুথোক্লকপা য়ূম্বু অমগুম্বনি~।”
\s1 যীশুবু নাজরেৎতা য়াদবা
\r মার্ক 6:1-6
\p
\v 53 অসুম্না থোকখি, যীশুনা পান্দমশিং অসি হায়বা লোইরবা তুংদা মহাক্না মফম অদু থাদোক্তুনা চৎলম্মী~।
\v 54 মহাক্না মশাগী লমদা লাক্লবদা, মহাক্না মখোয়গী \f + \fr 13:54 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগতা তম্বিবা হৌখি~। মখোয়না মদুদা ইঙক ঙক্লদুনা হায়খি, “নিপা অসিনা কদায়দগী লৌশিং অসি অমসুং মতিক লৈবা থবকশিং অসি ফংলিবনো?
\v 55 মসি উ শূবা অদুগী মচা নিপা নৎত্রা? মহাক্কী মমা মেরি কৌবা নৎত্রা? অদুগা মহাক্কী মনাউশিংদি যাকোব, যোসেফ, সিমোন অমসুং যিহূদা নৎত্রা?
\v 56 মহাক্কী মচনশিংদি ঐখোয়গা লোয়নরিবা নৎত্রা? অদুগা নিপা অসিনা কদায়দগী পূম্নমক অসি ফংলিবনো?”
\v 57 মখোয় পূম্নমক মঙোন্দা খুদি থীরম্মী~। মদুদা যীশুনা মখোয়দা হায়খি, “মশাগী লমদা অমসুং ইমুং মনুংদা নত্তনা ৱা তাকথোকপা মী অমবু ঈকাই খুম্নদবা তৌদে~।”
\v 58 মখোয়না থাজদবা মরম্না মহাক্না মফম অদুদা মতিক লৈবা থবক য়াম্না তৌখিদে~।
\c 14
\s1 বাপ্টাইজ তৌবিবা যোহানবু হাৎপা
\r মার্ক 6:14-29
\p
\v 1 মতম অদুদা হেরোদ \f + \fr 14:1 \fk টেট্রাক: \ft লম অমগী মরি থোকপা অমগী লৈঙাকপা~।\f*টেট্রাক্না যীশুগী মরমদা তারম্মী,
\v 2 অদুগা মহাক্কী মনাইশিংদা হায়খি, “মসি বাপ্টাইজ তৌবিবা যোহাননি; মহাক অশিবশিংগী মরক্তগী হিঙ্গৎখ্রে, মরম অদুনা মহাক্না মতিক লৈবা থবকশিং তৌরিবনি~।”
\p
\v 3 \f + \fr 14:3 \fk হেরোদ: \ft হেরোদ আন্তিপাস~।\f*হেরোদনা মহাক্কী মনাউ নিপা ফিলিপকী নুপী হেরোদিয়াগী মশুংলাংগীদমক যোহানবু ফাদুনা পুল্লগা কৈশুমশঙদা থমখি~।
\v 4 মরমদি যোহান্না মঙোন্দা হায়খি, “নহাক্না মহাকপু লৌবা ৱায়েন কায়~।”
\v 5 হেরোদনা মহাকপু হাৎনীংলবসু মহাক্না মীয়াম অদুবু কিরম্মী, মরমদি মখোয়না যোহানবু ৱা তাকথোকপা মী অমনি হায়না লৌরম্মী~।
\v 6 অদুবু হেরোদকী মপোক নুমিৎ য়ৌরবদা, হেরোদিয়াগী মচা নুপীনা মখোয়গী মাঙদা জগোই শাখি অদুগা হেরোদপু পেনহনখি~।
\v 7 মদুদা মহাক্না নিজ নিজবা অদু পীবিগনি হায়না হেরোদনা মঙোন্দা ৱাশকখি~।
\v 8 অদুগা মমানা মঙোন্দা ইনশিনবদগী মহাক্না হায়খি, “বাপ্টাইজ তৌবিবা যোহানগী মকোক অদু শেম্পাক অমদা হাপ্লগা ঐঙোন্দা পীবিয়ু~।”
\v 9 মদুদা নিংথৌগী থৱায় ৱারম্মী; অদুম ওইনমক মহাক্না ৱাশকখিবা অমসুং মহাক্কা ফমদুনা চামিন্নরিবশিং অদুগী মরম্না মদু মঙোন্দা পীনবা য়াথং পীখি~।
\v 10 মহাক্না মী থাদুনা কৈশুমশঙদা যোহানগী মঙক ককথৎহনখি~।
\v 11 অদুগা যোহানগী মকোক অদু শেম্পাক অমদা হাপ্ত‌ুনা পুরক্লগা নুপী মচা অদুদা পীখি, অদুগা মহাক্না মদু মমাদা পুরক্লম্মী~।
\v 12 অদুগা যোহানগী সেবোকশিংনা লাক্লগা হকচাং অদু পুদুনা ফুমখি, অদুগা মখোয়না চত্তুনা যীশুদা তমখি~।
\s1 মী লীশীং মঙা পীজবা
\r মার্ক 6:32-44; লূক 9:10-17; যোহ 6:1-13
\p
\v 13 যীশুনা মসি তাবদা হি অমদা তোংদুনা মফম অদু থাদোক্লগা মথন্তা অচিকপা মফম অমদা চৎখ্রে; মীশিংনা মদু তাবদা সহরদগী মখোঙনা লাক্তুনা মহাক্কী তুং ইঞ্জরে~।
\v 14 যীশুনা চত্থোকখিবদা অচৌবা মীয়াম অমা উরম্মী, মহাক্না মখোয়বু নুংশিবা পোকখি অমসুং মখোয়গী অনাবা মীশিংবু ফহনখি~।
\v 15 নুমিদাংৱাই ওইরকপদা মহাক্কী সেবোকশিংনা মহাক্কী নাক্তা লাক্তুনা হায়রকই, “মসি লমহাঙনি, হৌজিক পূংফম অসি থেংলে; মখোয়না খুঙ্গংশিংদা চত্তুনা মখোয়গীদমক চিঞ্জাক লৈনবা মীয়াম অদু থাদোকখ্রো~।”
\v 16 অদুবু যীশুনা মখোয়দা হায়খি, “মখোয় চৎপা মথৌ তাদে; নখোয়না মখোয়দা চানবা পীয়ু~।”
\v 17 অদুবু মখোয়না মঙোন্দা হায়, “ঐখোয়গী তল মঙা অমসুং ঙা অনীখক লৈ~।”
\v 18 মদুদা মহাক্না হায়খি, “মদু ঐঙোন্দা পুরকউ~।”
\v 19 মীয়াম অদু নাপীদা ফম্নবা মহাক্না য়াথং পীরগা তল মঙা অমসুং ঙা অনী লৌদুনা মহাক্না স্বর্গদা য়েংখত্তুনা থাগৎচরগা শেত্তুনা তল অদু সেবোকশিংদা পীরে, অদুগা মখোয়না মদু মীয়ামদা পীখি~।
\v 20 অদুগা মখোয় পূম্নমক চাদুনা মপূক থল্লে; মখোয়না লেমহৌবা মচেৎ মকায়শিং অদু খোমজিনবদা থুম্মোক তরানিথোই থনখি~।
\v 21 মদু চাখিবা মীশিং অসি নুপী অমসুং অঙাং থাদনা নিপা লীশীং মঙারোম্নি~।
\s1 যীশুনা ঈশিং মথক্তা চৎপা
\r মার্ক 6:45-52; যোহ 6:15-21
\p
\v 22 যীশুনা মীয়াম অদু থাদোক্লিঙৈদা, খূদক্তা সেবোকশিংবু হি তোংহন্দুনা মহাক্কী মাঙ থানা পাৎ অদুগী ৱাংমদা চৎহল্লম্মী~।
\v 23 মহাক্না মীয়াম অদু থাদোকখ্রবদা, মথন্তা হায়জনবা চীংথক্তা মহাক্না লেঙখৎখ্রে; অদুগা য়াচঙলক্লবদা মহাক মথন্তা লৈরম্মী~।
\v 24 অদুবু হি অদুনা পাৎ ময়ায় য়ৌরকপদা নুংশিৎ মায়োক্নবা মরম্না ঈথক্না হিদা য়ৈরম্মী~।
\v 25 অদুগা অহিংগী \f + \fr 14:25 \fk য়ুথক মরি: \ft অয়ুক্কী পূং 3 দগী অয়ুক্কী পূং 6 ফাওবা~।\f*য়ুথক মরিদা যীশুনা পাৎকী ঈশিং মথক্তা মখোঙনা চত্তুনা মখোয়গী মনাক্তা লাক্লম্মী~।
\v 26 অদুগা মহাক্না ঈশিং মথক্তা চৎপা অদু সেবোকশিংনা উবদা, পাখত্তুনা মখোয়না হায়রকই, “মসি ভুৎনি!” অদুগা মখোয়না কিদুনা লাউরম্মী~।
\v 27 অদুবু খূদক্তা যীশুনা মখোয়দা হায়রকই, “নথৌনা ফৌ; ঐনি; কিগনু~।”
\v 28 অদুগা পিতরনা মঙোন্দা খুমখি, “ইবুংঙো, নহাক ওইরবদি, ঈশিং মথক্তা ননাক্তা লাক্নবা ঐঙোন্দা য়াথং পীবিয়ু~।”
\v 29 মদুদা মহাক্না হায়খি, “লাকউ~।” অদুগা পিতরনা হিদগী কূমথরক্লগা যীশুগী মনাক্তা চৎনবা ঈশিং মথক্তা চৎলম্মী~।
\v 30 অদুবু মহাক্না অকনবা নুংশিৎ অদু উবদা কিরম্মী; অদুগা লুপ্পা হৌরক্লবদা মহাক্না লাউরকই, “ইবুংঙো, ঐবু কনবিয়ু~।”
\v 31 অদুগা খূদক্তা যীশুনা মখূৎ তিংথোক্লক্তুনা মহাকপু চিংখৎপিদুনা হায়খি, “হে থাজবা ৱাৎপা, নহাক্না চিংনরিবা করিগীনো?”
\v 32 অদুগা মখোয়না হিদা কাখৎলবদা নুংশিৎ অদু লেপখ্রে~।
\v 33 মদুদা হিদা লৈবা মীশিংনা লাক্তুনা মহাকপু খুরুমদুনা হায়রকই, “তশেংনমক নহাক ঈশ্বরগী মচা নিপানি~।”
\s1 অনাবা কয়াবু ফহনবা
\r মার্ক 6:53-56
\p
\v 34 অদুগা মখোয়না পাৎ লান্থোক্লগা গেন্নেসারেৎকী লমদা লাকখি~।
\v 35 লম অদুগী মীশিংনা মহাকপু খঙলবদা, মখোয়না অকোয়বদা লৈবা লম পূম্নমক্তা পাউ থারম্মী, অদুগা অনাবা পূম্নমক মহাক্কী নাক্তা পুরকখি~।
\v 36 অদুগা মখোয়না মহাক্কী ফিজিতা শোকচনবা মঙোন্দা হায়জখি; অদুগা মহাক্কী ফি শোকচবশিং অদু মহাক্না মপূঙ ফানা ফহনবিখি~।
\c 15
\s1 ঈশ্বরগী য়াথংগা মীওইবগী চৎনবী
\r মার্ক 7:1-23
\p
\v 1 মতম অদুদা ৱায়েন য়াথংগী ওঝাশিং অমসুং ফরীশীশিংনা যেরূশালেমদগী যীশুগী মনাক্তা লাক্তুনা হায়রকই,
\v 2 “নহাক্কী সেবোকশিংনা অহল্লমনশিংগী চৎনরক্লিবা অসি থুগাইরিবা করিগীনো? মরমদি মখোয়না তল চাবা মতমদা মখূৎ হামদোক্তে~।”
\v 3 মদুদা যীশুনা মখোয়দা খুমখি, “নখোয়গী চৎনবীগী মরম্না ঈশ্বরগী য়াথং থুগাইরিবা করিগীনো?
\v 4 মরমদি ঈশ্বরনা য়াথং পীদুনা হায়, ‘নহাক্কী নমা নপাবু ঈকাই খুম্নৌ,’ অমসুং ‘মমা মপাবু থীনা ঙাঙবা মহাকপু হাৎকদবনি~।’
\v 5 অদুবু নখোয়না হায়, ‘কনাগুম্বা অমনা মহাক্কী মমা নৎত্রগা মপাদা “ঐনা নঙোন্দা পীগদবা খূদোন অদু ঈশ্বরদা কত্থোকখ্রে” হায়রবদি,
\v 6 মহাক্না মমা নৎত্রগা মপাবু ঈকাই খুম্নদ্রবসু য়ারে~।’ অসুম্না নখোয়না ঈশ্বরগী য়াথংবু নখোয়গী চৎনবীনা কান্নহন্দ্রে~।
\v 7 অফশাশিন্নবশা! যিশাইয়ানা নখোয়গী মরমদা চুম্না ৱা তাকথোকখি,
\q1
\v 8 ‘মীশিং অসিনা মখোয়গী মচীন্না ঐঙোন্দা নকশিল্লি,
\q1 মখোয়গী চীনবান্না ঐবু ঈকাই খুম্নৈ,
\q1 অদুবু মখোয়গী থম্মোইদি ঐঙোন্দগী থাপ্না লৈ~।
\q1
\v 9 মীওইবগী য়াথংশিংবু শাস্ত্রগী তম্বিবশিংগুম্না তম্বিদুনা,
\q1 মখোয়না ঐবু অরেম্বদা খুরুম্মী~।’ ”
\p
\v 10 মহাক্না মীয়াম অদু কৌদুনা মখোয়দা হায়, “তাও অমসুং খঙউ,
\v 11 চীন্দা চঙখিবা অদুনা মীবু মাংহনবা নত্তে, অদুবু চীন্দগী থোক্লকপা অদুনা মীবু মাংহল্লি~।”
\v 12 মদুদা সেবোকশিংনা মহাক্কী মনাক্তা লাক্তুনা হায়খি, “ফরীশীশিংনা ৱাসি তাবদা খুদি থীরে হায়বা নহাক্না খঙবিদ্রা?”
\v 13 অদুবু মহাক্না খুমখি, “ঐগী স্বর্গগী ইপানা থাখিদবা পাম্বী খুদিংমক মরূ ফুক্তৎকনি~।
\v 14 মখোয়না তৌনীংবা তৌসনু, মখোয় মিত্তাঙবশিংবু চিংবিবা মিত্তাঙবশিংনি~। অদুগা মিত্তাঙবনা মিত্তাঙববু লমজিংলবদি, মখোয় অনীমক কোমদা তাগনি~।”
\v 15 অদুগা পিতরনা মঙোন্দা হায়জখি, “পান্দম অসি ঐখোয়দা তাকপিয়ু~।”
\v 16 মদুদা যীশুনা হায়, “নখোয়সু হৌজিক ফাওবা খঙদ্রিব্রা?
\v 17 চীন্দা চঙখিবা খুদিং চাকখাউদা চঙখ্রগা হকচাংদগী থোকখি হায়বা নখোয় খঙদব্রা?
\v 18 অদুবু চীন্দগী থোক্লকপা খুদিং থম্মোইদগী থোক্লকপনি, মদুনা মী অদুবু মাংহল্লি~।
\v 19 মরমদি ফত্তবা ৱাখল, মীহাৎপা, নুপা নুপী লান্নবা, লমচৎ নাইদবা, হূরানবা, অরানবা সাক্ষী পীবা অমসুং থীনা ঙাঙবা পূম্নমক অসি থম্মোইদগী থোক্লকই~।
\v 20 হায়রিবশিং অসিনা মীবু মাংহল্লি, অদুবু খূৎ হামদোক্তনা চাবনা মীবু মাংহনবা নত্তে~।”
\p
\v 21 অদুদগী যীশুনা মফম অদুদগী থোক্লক্লগা তূর অমসুং সীদোনগী লমদা চৎখ্রে~।
\v 22 অদুগা য়েংউ, লম অদুদগী কনানগী নুপী অমনা লাক্লগা লাউদুনা হায়রকই, “হে ইবুংঙো, দেবিদকী মচা নিপা, ঐবু চানবিয়ু~। ঐগী ইচা নুপী অসি ভুৎ চঙদুনা শাথিনা ওৎলে~।”
\v 23 অদুবু যীশুনা মঙোন্দা ৱা অমতা খুমখিদে, মদুদা মহাক্কী সেবোকশিংনা মহাক্কী নাক্তা লাক্তুনা হায়জরকই, “মহাকপু থাদোকখ্রো, মরমদি মহাক্না ঐখোয়গী তুংদা লাউদুনতা লৈরে~।”
\v 24 অদুবু মহাক্না খুমখি, “ঐবু ইস্রায়েলগী ইমুংগী মাঙখ্রবা য়াউশিংদতা থারকপনি~।”
\v 25 অদুবু নুপী অদুনা লাক্তুনা মহাক্কী মাঙদা খুরু খুদক কূন্দুনা হায়জরকই, “ইবুংঙো, ঐবু পাংবিয়ু~।”
\v 26 অদুবু মহাক্না খুমখি, “অঙাংশিংগী তল অদু লৌদুনা হূইশিংদা লংশিনবা চুমদে~।”
\v 27 মদুদা মহাক্না হায়রকই, “হোয়, ইবুংঙো, হূইশিং ফাওবনসু মপুগী টেবলদগী তারকপা তনচেৎশিং অদু চায়~।”
\v 28 মদুদা যীশুনা মঙোন্দা হায়খি, “হে নুপী, নহাক্কী থাজবা চেৎলি, নহাক্না নীংজবা অদুগুম্না নঙোন্দা ওইসনু~।” অদুগা মহাক্কী মচা নুপী অদু পূংজা অদুমক্তদা ফখি~।
\s1 মীয়াম্বু ফহনবিবা
\r মার্ক 7:31-37
\p
\v 29 অদুগা যীশুনা মফম অদু থাদোক্লম্লগা গালীলগী পাৎ মনাক্তা লাক্লম্মী, অদুগা মহাক্না চীংথক্তা কাখত্তুনা ফম্লম্মী~।
\v 30 মদুদা অচৌবা মীয়াম অমনা মখোঙ তেকপা, মমিৎ তাঙবা, মখোঙ শোয়বা, মরোন থোক্তবা অমসুং অতোপ্পা ময়াম মহাক্কী মনাক্তা পুরক্লম্মী~। অদুগা মখোয়না যীশুগী মখোঙ ময়াদা মখোয়বু ফমহল্লে, অদুগা মহাক্না মখোয়বু ফহনবিরম্মী~।
\v 31 মদুদা মরোন থোক্তবশিংনা ৱা ঙাঙবা, মখোঙ শোয়রবশিংনা ফবা, মখোঙ তেকপশিংনা চৎপা অমসুং মমিৎ তাঙবশিংনা উবদা মীয়াম অদুনা ইঙক ঙক্লদুনা ইস্রায়েলগী ঈশ্বরবু থাগৎচরম্মী~।
\s1 মী লীশীং মরি পীজবা
\r মার্ক 8:1-10
\p
\v 32 অদুদগী যীশুনা মহাক্কী সেবোকশিংবু মনাক্তা কৌদুনা হায়খি, “ঐনা মীয়াম অসিবু নুংশিবা পোক্লে, মরমদি মখোয় অসি ঐগা নুমিৎ হুম্নি লোয়নরক্লি অমসুং চানবা করিসু লৈতে~। অদুগা ঐনা মখোয়বু চরা হেনহন্দুনা থাদোক্নীংদে, নৎত্রবদি মখোয় লম্বীদা ৱান্থবা য়াই~।”
\v 33 মদুদা সেবোকশিংনা মঙোন্দা হায়খি, “অচৌবা মীয়াম অসি পীজবা ওক্নবা লমহাঙ অসিদা ঐখোয়না কদায়দগী তল ফংগনি?”
\v 34 অদুগা যীশুনা মখোয়দা হায়খি, “নখোয়গী তল কয়া লৈবগে?” মদুদা মখোয়না খুমখি, “তল তরেৎ অমসুং অপিকপা ঙা খরা লৈ~।”
\v 35 অদুগা মহাক্না মীয়াম অদু লৈপাক্তা ফমথনবা য়াথং পীরে~।
\v 36 মহাক্না তল তরেৎ অমসুং ঙাশিং অদু লৌদুনা থাগৎচরগা শেত্তুনা সেবোকশিংদা পীরে, অদুগা সেবোকশিংনা মদু মীয়ামদা পীরে~।
\v 37 অদুগা মখোয় পূম্নমক চাদুনা মপূক থল্লে, অদুগা লেমহৌবা মচেৎ মকায়শিং অদু মখোয়না খোমজিনবদা অচৌবা থুম্মোক তরেৎ থনখি~।
\v 38 মদুদা নুপী অঙাং থাদনা চাখিবা মখোয় অদু নিপা লীশীং মরিনি~।
\v 39 অদুগা মহাক্না মীয়াম অদু থাদোকখ্রগা হি তোংদুনা মগদালাগী লমদা লেঙলক্লে~।
\c 16
\s1 ফরীশীশিংনা খূদম নিবা
\r মার্ক 8:11-21
\p
\v 1 ফরীশীশিং অমসুং সাদ্দূকীশিংনা মহাক্কী মনাক্তা চত্তুনা মহাকপু চাং য়েংবা ওইনা স্বর্গদগী খূদম অমা মখোয়দা উৎপিনবা মঙোন্দা হংজখি~।
\v 2 অদুবু মহাক্না মখোয়দা হায়খি, “নুমিদাংৱাই ওইরকপদা নখোয়না হায়, ‘নোং চিংগী ফীবম ফৈ, মরমদি অতিয়া অসি ঙাংই~।’
\v 3 অদুগা অয়ুক্তা নখোয়না হায়, ‘ঙসি নোং চিংগী ফীবম ফরোই, মরমদি অতিয়া অসি ঙাংই অমসুং নোং মংই~।’ অফশাশিন্নবশা! নখোয়না অতিয়া অসি করম্না য়েংগদগে হায়বা খঙই, অদুবু নখোয়না মতমগী খূদমশিংদি খঙবা ঙমদে~।
\v 4 ফত্তবা অমসুং নুপা নুপী লান্নবা মীরোন্না খূদম থি, অদুবু ৱা তাকথোকপা যোনাগী খূদম নত্তনা অতোপ্পা খূদম পীররোই~।” অদুগা মহাক্না মখোয়বু থাদোক্লগা চৎখ্রে~।
\v 5 অদুগা মহাক্কী সেবোকশিংনা পাৎ ৱাংমা লান্থোক্লবদা মখোয়না তল পুরকপা কাউরম্লে~।
\p
\v 6 অদুদগী যীশুনা মখোয়দা হায়রকই, “ফরীশীশিং অমসুং সাদ্দূকীশিংগী হামৈ অদু চেকশিল্লু অমসুং মিৎ-না শিংউ~।”
\v 7 অদুগা মখোয় মশেনগী মরক্তা ৱা তান্নদুনা হায়রকই, “মহাক্না হায়রিবসি ঐখোয় তল অমতা পুরক্তবগী মরম্ননি~।”
\v 8 অদুবু যীশুনা মদু খঙলদুনা মখোয়দা হায়খি, “হে থাজবা ৱাৎপশা, নখোয় তল অমতা পুরক্তে হায়দুনা নখোয় নশেন ৱা খন্নরিবা করিগীনো?
\v 9 মী লীশীং মঙাগীদমক তল মঙা, অদুগা থুম্মোক কয়া খুনগৎখিবগে হায়বা নখোয় হৌজিক ফাওবা খঙদ্রিব্রা নৎত্রগা নীংশিংদ্রিব্রা?
\v 10 নৎত্রগা মী লীশীং মরিগীদমক তল তরেৎ, অদুগা থুম্মোক কয়া নখোয়না খুনগৎখিবগে?
\v 11 ঐনা নখোয়দা তলগী মরমদা হায়বা নত্তে হায়বা নখোয়না করম্না খঙদ্রিবনো? অদুবু ফরীশীশিং অমসুং সাদ্দূকীশিংগী হামৈ অদু চেকশিল্লু~।”
\v 12 মদুদা মহাক্না মখোয়দা তলগী হামৈ অদু চেকশিন্নবা হায়বা নত্তে, অদুবু ফরীশী অমসুং সাদ্দূকীশিংগী তম্বিবা অদুদগী চেকশিন্নবা হায়বনি হায়বা মখোয়না খঙলম্মী~।
\s1 পিতরনা খৃষ্টনি হায়বা
\r মার্ক 8:27-29; লূক 9:18-20; যোহ 6:68-69
\p
\v 13 যীশুনা কৈসারিয়া ফিলিপ্পীদা থুংলবদা, মহাক্না সেবোকশিংদা হংদুনা হায়রকই, “মীশিংনা মীগী মচা নিপা ঐ অসি কনানি হায়বগে?”
\v 14 মখোয়না খুমখি, “মী খরনা হায়, ‘নহাক্তি বাপ্টাইজ তৌবিবা যোহাননি~।’ অতোপ্পা মী খরনা হায়, ‘এলিজানি~।’ অদুগা অতোপ্পা খরনা হায়, ‘যিরেমিয়ানি, নৎত্রগা ৱা তাকথোকপা মীশিংদগী অমনি~।’ ”
\v 15 মহাক্না মখোয়দা হায়খি, “অদুবু নখোয়নদি ঐবু কনানি হায়বগে?”
\v 16 সিমোন পিতরনা খুমখি, “নহাক্তি অহিংবা ঈশ্বরগী মচা নিপা খৃষ্ট অদুনি~।”
\p
\v 17 যীশুনা মঙোন্দা খুমখি, “সিমোন বার যোনা, নহাক য়াইফবনি~। মরমদি ঈ তোং য়াওবা মীওইবনা মসি নঙোন্দা ফোংদোকপিবা নত্তে, অদুবু স্বর্গদা লৈবা ঐগী ইপাননি~।
\v 18 ঐনসু নঙোন্দা হায়রি মদুদি নহাক্তি পিতরনি, নূঙজাউ অসিগী মথক্তা ঐনা ঐগী শীংলুপ শাগৎকনি, অদুগা খম্নুং লৈবাক্কী থোঙনা মদুবু ঙম্লোই~।
\v 19 ঐনা নঙোন্দা স্বর্গ লৈবাক্কী শোশিং পীগনি~। নহাক্না মালেমদা পুনবা অদু ঐনা স্বর্গদা পুনগনি~। নহাক্না মালেমদা থাদোকপা অদু ঐনা স্বর্গদা থাদোক্কনি~।”
\v 20 অদুদগী যীশু অসি খৃষ্ট অদুনি হায়বা মী কনা অমতদা মখোয়না হায়দনবা মহাক্না সেবোকশিংদা য়াথং পীখি~।
\s1 যীশুনা শিগদবা ফোংদোকপা
\r মার্ক 8:31-33; লূক 9:22
\p
\v 21 মতম অদুদগী যীশুনা মহাক্কী সেবোকশিংদা হীরমশিং অসি খঙহনবা হৌখি মদুদি মহাক্না যেরূশালেমদা শোয়দনা চৎকনি, অদুগা মহাক্না অহল্লমনশিং, অথোইবা পুরোহিৎশিং অমসুং ৱায়েন য়াথংগী ওঝাশিংদগী অৱাবা কয়া খাঙগনি, অদুগা মখোয়না মহাকপু হাৎকনি অমসুং মহাকপু হুম্নিশুবা নুমিত্তা হিঙ্গৎহনগনি~।
\v 22 অদুদগী পিতরনা মহাকপু তোঙান্না পুথোক্লগা চৈবা হৌদুনা হায়রকই, “হে ইবুংঙো, মদু নঙোন্দগী থাপ্না লৈসনু~। মদু নঙোন্দা কৈদৌঙৈদসু থোক্তসনু~।”
\v 23 অদুবু মহাক্না লৈথোক্তুনা পিতরদা হায়খি, “সৈতান, ঐগী তুংলোমদা চৎখ্রো~। নহাক ঐগীদমক খুদি থীফম ওইরে~। মরমদি নহাক্না ঈশ্বরগী ওইবা মরমদা খন্দে, অদুবু মীগী ওইবা মরমদা খল্লি~।”
\s1 সেবোক ওইবগী মহৈ
\r মার্ক 8:34-38; লূক 9:23-26
\p
\v 24 অদুদগী যীশুনা মহাক্কী সেবোকশিংদা হায়খি, “কনাগুম্বনা ঐগী ইতুং ইন্নীংলবদি, মহাক মশাবু য়াজদসনু, মহাক্না মশাগী ক্রোস লৌখত্তুনা ইতুং ইনসনু~।
\v 25 কনাগুম্বনা মথৱায় কঞ্জনিংলবদি মদু মাঙগনি~। অদুবু ঐগী মরমগীদমক মথৱায় থাবা মী অদুনা মদু ফংজগনি~।
\v 26 মরমদি মী অমনা তাইবংপান অপূম্বা ফংজরগা মহাক্কী মথৱায় মাঙলবদি, মঙোন্দা করি তোংজবগে? নৎত্রগা মী অমনা মহাক্কী থৱায়গা করিগা ওন্নগদগে?
\v 27 মরমদি মীগী মচা নিপা অদুনা মপাগী মতিক মঙান্দা মহাক্কী দূতশিংগা লোয়ননা লেঙলক্কনি~। অদুগা মহাক্না মী খুদিংদা মানা মানা তৌখিবা থবক্কী মতুং ইন্না মনা পীগনি~।
\v 28 তশেংনমক ঐনা নখোয়দা হায়রি, “মফম অসিদা লেপ্লিবা মী খরদি, মীগী মচা নিপা অদুনা মহাক্কী নিংথৌ লৈবাক্তা লেঙলকপা উদ্রিবা ফাওবা শিবগী মহাউ তংলোই~।”
\c 17
\s1 যীশুগী শকওং হোংবা
\r মার্ক 9:2-13; লূক 9:28-36
\p
\v 1 নুমিৎ তরুক্নিগী মতুংদা যীশুনা পিতর, যাকোব অমসুং মহাক্কী মনাউ যোহানবু অৱাংবা চীং অমগী মথক্তা তোঙান্না পুরক্লে~।
\v 2 অদুগা মহাক্না মখোয়গী মমাঙদা শকওং হোংলম্মী~। মহাক্কী মায়থোং নুমিৎকুম্না ঙাল্লম্মী অদুগা মহাক্কী ফিরোন মঙানগুম্না ঙৌরম্মী~।
\v 3 য়েংউ, মৌশি অমসুং এলিজা মখোয়দা উহল্লে; মখোয়না যীশুগা ৱারী শান্নরম্মী~।
\v 4 পিতরনা যীশুদা হায়খি, “ইবুংঙো, ঐখোয়না মফম অসিদা লৈবা ফৈ~। নহাক্না য়াবিরবদি, ঐখোয়না ফিশঙ অহুম: নহাক্কী অমা, মৌশিগী অমা অমসুং এলিজাগী অমা শাসি~।”
\v 5 মহাক্না অসুম ঙাঙলিঙৈদা, য়েংউ, অরংবা লৈচিন্না মখোয়বু খঞ্জিল্লম্মী~। অদুগা য়েংউ, খঙহৌদনা লৈচিন মরক্তগী খোঞ্জেন অমনা হায়রকই, “মসি ঐগী নুংশিজরবা ইচা নিপানি~। মঙোন্দা ঐনা য়াম্না পেল্লে~। মহাক্না হায়বা তাও~।”
\v 6 সেবোকশিংনা খোঞ্জেন অদু তাবদা, মখোয়না মমায় লৈবাক তানা তুথখি অমসুং য়াম্না কিরম্মী~।
\v 7 যীশুনা লাক্তুনা মখোয়বু শোক্লগা হায়খি, “হৌগৎলু, কিগনু~।”
\v 8 মখোয়না য়েংখৎলকপদা যীশু নত্তনা অতৈ কনা অমতা উরমদে~।
\v 9 মখোয়না চীংথক্তগী কূমথরকপদা যীশুনা মখোয়দা য়াথং পীদুনা হায়রকই, “মীগী মচা নিপা অদুনা অশিবশিংগী মরক্তগী হিঙ্গৎত্রিবা ফাওবা নখোয়না উখিবা অদু কনা অমতদা হায়গনু~।”
\v 10 সেবোকশিংনা মঙোন্দা হায়, “অদু ওইরবদি ৱায়েন য়াথংগী ওঝাশিংনা করিগী এলিজানা হান্না লাক্কনি হায়রিবনো?”
\v 11 যীশুনা মখোয়দা খুমখি, “তশেংনমক এলিজানা হান্না লাক্কনি অমসুং মহাক্না পোৎ পূম্নমক হঞ্জিনবিগনি~।
\v 12 অদুবু ঐনা নখোয়দা হায়রি মদুদি এলিজাদি হান্না লাকখ্রে অদুগা মখোয়না মহাকপু খঙলমদে~। মখোয়না তৌনীংবা অদু মঙোন্দা তৌখি~। মতৌ অদুগুম্না মীগী মচা নিপা অদুসু মখোয়গী খূত্তা অৱাবা খাঙবা তাই~।”
\v 13 মদুদা মহাক্না মখোয়দা বাপ্টাইজ তৌবিবা যোহানগী মরমদা হায়বনি হায়বা সেবোকশিংনা খঙলে~।
\s1 ভুৎ চঙবা নিপা মচা অমবু ফহনবা
\r মার্ক 9:14-29; লূক 9:37-43
\p
\v 14 মখোয়না মীয়াম অদুগী মনাক্তা থুংলবদা নিপা অমনা যীশুগী মনাক্তা লাক্তুনা মহাক্কী মাঙদা খুরু খুদক কূন্দুনা হায়রকই,
\v 15 “ইবুংঙো, ঐগী ইচা নিপাবু চানবিয়ু~। মহাক শারৈ হৌদুনা কন্না নারে~। মহাক তোয়না মৈদা অমসুং ঈশিংদা তাই~।
\v 16 ঐনা মহাকপু নহাক্কী সেবোকশিংগী মফমদা পুরকখি, অদুবু মখোয়না মহাকপু ফহনবা ঙমদ্রে~।”
\v 17 মদুদা যীশুনা খুমখি, “হে থাজদবা অমসুং শেরান্ননা চৎপা মীরোন, ঐনা নখোয়গা কয়া কুইনা লৈমিন্নখিগদগে? ঐনা নখোয়গা কয়া কুইনা খাঙখিগদগে? মহাকপু ঐগী নাক্তা পুরকউ~।”
\v 18 অদুগা যীশুনা ভুৎ অদু চৈবদা মঙোন্দগী থোকখ্রে, অদুগা নিপা মচা অদু পূংজা অদুদা ফহনখি~।
\v 19 মদুদা সেবোকশিংনা যীশুগী নাক্তা লোন্না লাক্তুনা হায়খি, “ঐখোয়না মহাকপু তান্থোকপা ঙমদ্রিবা করিগীনো?”
\p
\v 20 যীশুনা মখোয়দা হায়খি, “নখোয়না থাজবা ৱাৎপননি, মরমদি ঐনা নখোয়দা তশেংনা হায়রি, হঙ্গাম মরূমুক চাউবা নখোয়গী থাজবা লৈরবদি, নখোয়না চীংজাউ অসিদা হায়গনি, ‘মফম অসিদগী অদুদা চত্থোকখ্রো’, মদুদা চীংজাউ অদু চত্থোকখিগনি~। অদুগা নখোয়দা ওইথোক্তবা করিসু লৈরোই~।
\v 21 অদুম ওইনমক অসিগুম্বা অসি হায়জবা অমসুং চরা হেনবা নত্তনদি ওইরোই~।”
\p
\v 22 অদুগা মখোয়না গালীলদা পূন্না লৈরিঙৈদা যীশুনা মখোয়দা হায়খি, “মীগী মচা নিপা অদু মীশিংগী মখূত্তা পীথোক্কনি~।
\v 23 অদুগা মখোয়না মহাকপু হাৎকনি, অদুগা মহাক্না হুম্নিশুবা নুমিত্তা হিঙ্গৎকনি~।” মদুদা মখোয় হায়নিংঙাই লৈতনা ৱারম্মী~।
\s1 নীংনশঙগী খাজনা
\p
\v 24 অদুগা মখোয়না কপরনাউমদা লাক্লবদা, \f + \fr 17:24 \fk দ্রাকমা: \ft দ্রাকমা 1 সি শিনমী 1 গী নুমিৎ নীনিগী অশূমন~। \f*দ্রাকমা অনী খোম্বশিংনা পিতরগী মনাক্তা লাক্তুনা হায়খি, “নখোয়গী গুরুনা দ্রাকমা অনী পীদব্রা?”
\v 25 অদুগা পিতরনা খুমখি, “হোয়~।” অদুগা মহাক্না য়ূম অদুদা চঙলকপদা যীশুনা হান্না মঙোন্দা হায়রকই, “সিমোন, নহাক্না করি খনবগে? তাইবংপানগী নিংথৌশিংনা কনাদগী পোৎচৈ নৎত্রগা মীকোক্কী খাজনা লৌবগে? মখোয়না মখোয়গী মচাশিংদগী নৎত্রগা অতোপ্পা মীশিংদগী লৌব্রা?”
\v 26 পিতরনা মঙোন্দা খুমজরকই, “অতোপ্পা মীশিংদগী লৌই~।” যীশুনা মঙোন্দা হায়খি, “অদু ওইরবদি মচাশিংদি পীফম থোক্তে~।
\v 27 অদুম ওইনমক ঐখোয়না মখোয়বু খুদি থীহন্দনবা পাত্তা চত্তুনা খোই চোপলু। অদুগা অহানবা থুবা ঙা অদু হাইগৎলু, অদুগা নহাক্না ময়া ফাক্তোকপদা, \f + \fr 17:27 \fk শেন ময়েক: \ft শিনমী অমগী নুমিৎ 4 গী খূৎশূমন~।\f*শেন ময়েক অমা ফংগনি~। মদু লৌদুনা নঙ অমসুং ঐগীদমক মখোয়দা পীয়ু~।”
\c 18
\s1 স্বর্গ লৈবাক্তা খ্বাইদগী হেন্না চাউবা
\r মার্ক 9:33-37; লূক 9:46-48
\p
\v 1 মতম অদুদা সেবোকশিংনা যীশুগী মনাক্তা লাক্তুনা হায়রকই, “স্বর্গ লৈবাক্তা কনানা খ্বাইদগী হেন্না চাউবগে?”
\p
\v 2 মদুদা মহাক্না অপিকপা অঙাং অমা কৌরগা মখোয়গী মরক্তা থম্লে,
\v 3 অদুগা হায়, “ঐনা নখোয়দা তশেংনা হায়রি, নখোয়না পূক্নীং হোংদুনা অপিকপা অঙাংশিংগুম্না ওইরক্ত্রবদি, নখোয়না স্বর্গ লৈবাক্তা খক চঙলোই~।
\v 4 মরম অদুনা অপিকপা অঙাং অসিগুম্না মশামক নোল্লুকচবা মহাক অদুনা স্বর্গ লৈবাক্তা খ্বাইদগী হেন্না চাউই~।
\v 5 কনাগুম্বনা ঐগী মিংদা অসিগুম্বা অপিকপা অঙাং অমবু লৌশিনবা মহাক অদু ঐবু লৌশিনবনি~।
\v 6 অদুবু কনাগুম্বনা ঐবু থাজবা অপিকপা অঙাংশিংগী মরক্তগী অমবু খুদি থীহল্লবদি, মহাক্কী মঙক্তা অচৌবা চক্রি নূঙ অমা য়ানশিল্লগা সমুদ্রগী অরুবা মফমদা লূপহনবনা মহাক্কীদমক হেন্না ফৈ~।
\p
\v 7 “মীবু খুদি থীহনবা তাইবংপান অসি অৱাবনিদা! মরমদি খুদি থীবা অসি শোয়দ্রবনি, অদুবু খুদি থীহল্লিবা মী অদু অৱাবনিদা!
\v 8 নহাক্কী খূৎ নৎত্রগা খোঙনা খুদি থীহল্লবদি, মদু ককথত্তুনা লংথোকখো~। খূৎ অনী অমসুং খোঙ অনী য়াওনা লোম্বা নাইদবা মৈদা লংশিনগদবা শরূকপুদি, খোঙ তেক্না নৎত্রগা খূৎ শোইনাইনা হিংবদা চঙবনা নহাক্কীদমক হেন্না ফৈ~।
\v 9 নহাক্কী মিৎনা নহাকপু খুদি থীহল্লবদি, মদু কোত্থোক্তুনা লংথোকখো~। মিৎ অনী য়াওনা নোরোক্কী মৈদা লংশিনবগী শরূকপুদি, মিৎ নামতং পান্না হিংবদা চঙবনা নহাক্কীদমক হেন্না ফৈ~।
\v 10 অপিকপা অঙাংশিংগী মরক্তগী অমবু থৌওইদনা তৌদনবা চেকশিল্লু~। মরমদি নখোয়দা ঐনা হায়রি মদুদি স্বর্গদা মখোয়গী দূতশিংনা মতম পূম্নমক্তা স্বর্গদা লৈবা ইপাগী মায়থোং য়েংদুনা লৈ~।
\v 11 মরমদি মীগী মচা নিপা অদুনা মাঙখ্রবশিং অদুবু কনবিবা লাক্লে~।
\s1 লম্মুক্নখ্রবা য়াউ মচাগী পান্দম
\r লূক 15:3-7
\p
\v 12 “নখোয়না করি খনবগে? মী অমগী য়াউ চামা লৈবা অদুগী মরক্তগী অমা লম্মুক্নখ্রবদি, মহাক্না মরিফুতরামাপন অদু থনম্লগা লম্মুক্নখ্রবা অদু থিবা চীংদা চৎলোইদ্রা?
\v 13 মহাক্না মদু ফংলবদি, ঐনা নখোয়দা তশেংনা হায়রি, লম্মুক্নদবা মরিফুতরামাপন অদুদগী হেন্না মহাক্না য়াউ অদুদা হরাউই~।
\v 14 মতৌ অসুম্না অপিকপা অঙাংশিং অসিগী মরক্তগী অমা মাঙখিবা অসি স্বর্গদা লৈবা নখোয়গী নপাগী অনীংবা নত্তে~।
\s1 অরানবা তৌবা নচিন ননাউ
\p
\v 15 “নহাক্কী নচিন ননাউনা নথক্তা পাপ তৌরবদি, নহাক্কা মহাক্কগী মরক্তা মহাক্কী মরান অদু খঙহল্লু~। করিগুম্বা নহাক্না হায়বা অদু মহাক্না তারবদি, নহাক্না নচিন ননাউ অদুবু অমুক ফংজরবনি~।
\v 16 অদুবু নহাক্না হায়বা অদু মহাক্না তাদ্রবদি, সাক্ষী অনী নৎত্রগা অহুমগী চীন্দগী ৱা খুদিং লেপ্ননবা নহাক্কা লোয়ননা মী অমা নৎত্রগা অনী পুদুনা চৎলু~।
\v 17 অদুবু মখোয়না হায়বা মহাক্না য়াদ্রবদি, শীংলুপ্তা হায়য়ু, অদুগা শীংলুপ্না হায়বা ফাওবা মহাক্না য়াদ্রবদি, নঙোন্দা মহাক অতোপ্পা জাৎ অমসুং খাজনা থৌবা মী অমগুম্না ওইসনু~।
\v 18 ঐনা নখোয়দা তশেংনা হায়রি, নখোয়না মালেমদা পুনবা খুদিং ঐনা স্বর্গদা পুনগনি~। অদুগা নখোয়না মালেমদা থাদোকপা খুদিং ঐনা স্বর্গদা থাদোক্কনি~।
\v 19 অমুক হন্না ঐনা নখোয়দা হায়রি মদুদি করিগুম্বা অমগী মরমদা নখোয় অনীনা মালেমদা য়ান্নরবদি, মখোয়না নিজবা অদু স্বর্গদা লৈবা ঐগী ইপানা মখোয়দা তৌবিগনি~।
\v 20 মরমদি ঐগী মিংদা অনী নৎত্রগা অহুম তিন্নরবদি মখোয়গী মরক্তা ঐ য়াওই~।”
\s1 নুংশিহৈতবা মীনাইগী পান্দম
\p
\v 21 অদুগা পিতরনা মহাক্কী মনাক্তা লাক্তুনা হায়খি, “ইবুংঙো, ঐগী ইচিন ইনাউনা ঐগী ইথক্তা পাপ তৌরবদি, ঐনা মহাকপু কয়ারক হন্না ঙাকপিগদগে? ঐনা মহাকপু তরেৎলক ফাওবা ঙাকপিগদ্রা?”
\v 22 যীশুনা মঙোন্দা হায়খি, “ঐনা নঙোন্দা তরেৎলক হায়বা নত্তে, অদুবু তরেৎ অদু হুম্ফুতরারক হায়বনি~।
\v 23 মরমদি স্বর্গ লৈবাক অসি মহাক্কী মনাইশিংগা হিসাব পানবা পাম্বা নিংথৌ অমগা চাংদম্নবা য়াই~।
\v 24 মহাক্না হিসাব পাবা হৌরকপদা \f + \fr 18:24 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত লীশীং তরা তোনবা মী অমা মহাক্কী মনাক্তা পুরক্লে~।
\v 25 অদুবু মীনাই অদুনা মদু শিংবা ঙমদ্রবদা মহাক্কী মবুংঙোনা মহাক, মহাক্কী নুপী, অঙাংশিং অমসুং মহাক্কী লৈজবা পূম্নমক য়োন্থোক্লগা শিংদোক্নবা য়াথং পীখি~।
\v 26 মরম অদুনা মীনাই অদুনা মহাক্কী মমাঙদা তুথদুনা হায়জরকই, ‘ইবুংঙো, ঐবু খরা ঙাইবিয়ু, ঐনা নঙোন্দা পূম্নমক শিংজগনি~।’
\v 27 মদুদা মীনাই অদুগী মবুংঙোনা মঙোন্দা নুংশিবিরদুনা মহাকপু থাদোকপিরে অদুগা তোল্লিবা শেন অদু কোকপিরে~।
\v 28 অদুবু মীনাই অদুমক্না চত্থোকখিবদা মহাক্কী \f + \fr 18:28 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি চামা তোনবা মমান্নবা মীনাই অমা থেংনরে~। মহাক্না মহাকপু ফারগা মখনাউ মেত্তুনা হায়রকই, ‘নহাক্না তোনবা অদু শিংউ~।’
\v 29 মমান্নবা মীনাই অদুনা মহাক্কী মমাঙদা তুথদুনা মঙোন্দা হায়জরকই, ‘ঐবু খরা ঙাইবিয়ু, অদুগা ঐনা নঙোন্দা লোইনা শিংজগনি~।’
\v 30 অদুবু মহাক্না মদু য়ানিংদদুনা মহাক্না তোল্লিবা শেন অদু শিংদ্রিবা ফাওবা মহাকপু কৈশুমশঙদা থাজিল্লে~।
\v 31 অদুগা মহাক্কী মমান্নবা অতোপ্পা মীনাইশিংনা মদু উবদা মখোয় য়াম্না থম্মোই শোকখি, অদুগা লাক্তুনা থোকখিবা পূম্নমক অদু মখোয়গী মবুংঙোদা তমখি~।
\v 32 মদুদা মহাক্কী মবুংঙোনা মহাকপু কৌদুনা মঙোন্দা হায়খি, ‘হে ফত্তবা মীনাই, নহাক্না হায়জবদগী নহাক্না তোনবা শেন পূম্নমক ঐনা কোকপিখ্রে~।
\v 33 ঐনা নহাকপু নুংশিবিখিবগুম নহাক্নসু নহাক্কী নমান্নবা অদুবু নুংশিফম থোক্ত্রা?’
\v 34 মহাক্কী মবুংঙোনা মঙোন্দা শাউদুনা মহাক্না তোনবা শেন পূম্নমক শিংদ্রিবা ফাওবা মহাকপু ওৎনৈবশিংগী মখূত্তা শিন্নখি~।
\v 35 অদুনা নখোয় খুদিংমক্না নহাক্কী থম্মোইদগী নচিন ননাউগী অরানবা কোকপিদ্রবদি, স্বর্গদা লৈবা ঐগী ইপানসু মতৌ অদুগুম্না নখোয়দা তৌগনি~।”
\c 19
\s1 খাইনবগী মরমদা তম্বিবা
\r মার্ক 10:1-12
\p
\v 1 অসুম্না থোকখি, যীশুনা ৱাশিং অসি হায়বা লোইরবদা মহাক্না গালীলদগী চৎখিদুনা যোর্দান তুরেন ৱাংমদা লৈবা যুদিয়াগী লমদা লাক্লম্মী~।
\v 2 অদুগা অচৌবা মীয়াম অমনা মহাক্কী তুং ইল্লম্মী, অদুগা মফম অদুদা মহাক্না মখোয়বু ফহনবিরম্মী~।
\p
\v 3 অদুগা ফরীশীশিংনা মহাক্কী মনাক্তা লাক্তুনা মহাকপু চাং য়েংদুনা মঙোন্দা হায়রকই, “মী অমনা মহাক্কী নুপীবু করিগুম্বা মরম অমগীদমক হেক্তা খাইনবা অসি য়াব্রা?”
\v 4 মদুদা যীশুনা মখোয়দা খুমখি, “মখোয়বু শেম্বিবা মহাক অদুনা অহৌবদা মখোয়বু নিপা অমসুং নুপী ওইনা শেম্বিখি হায়বা অসি নখোয়না পাদ্রিব্রা?
\v 5 অদুগা মহাক্না হায়খি, ‘মরম অদুনা নিপানা মহাক্কী মমা মপা থাদোক্তুনা মহাক্কী নুপীদা নপশিনগনি, অদুগা মখোয় অনী হকচাং অমতা ওইগনি~।’
\v 6 মরম অদুনা মখোয় অনী ওইদ্রে, অদুবু হকচাং অমতা ওইরে~। মরম অসিগীদমক ঈশ্বরনা তিন্নহনখ্রবা অদু মী কনা অমতনা খাইদোক্তসনু~।”
\v 7 মখোয়না মঙোন্দা হায়খি, “মী অমনা মহাক্কী নুপীবু খাইনরবদি মহাক্না নুপী অদুদা খাইন-চে পীগদবনি হায়না মৌশিনা য়াথং পীরম্লিবা অদু করিগীনো?”
\v 8 মহাক্না মখোয়দা হায়খি, “নখোয়গী থম্মোই কনবগী মরম্না মৌশিনা নখোয়বু নুপী খাইনবা য়ারম্বনি, অদুবু অহৌবদগী অসুম্না ওইরম্বা নত্তে~।
\v 9 অদুবু ঐনা নখোয়দা হায়রি, লমচৎ নাইদবগী মরম্না নত্তনা নিপা অমনা মহাক্কী নুপী খাইনরগা অতোপ্পা নুপী অমবু লৌরবদি, মহাক নুপী লান্নবনি~। কনাগুম্বনা খাইনরবী মহাকপু লৌরবদি, মহাক নুপী লান্নবনি~।”
\p
\v 10 মহাক্কী সেবোকশিংনা মঙোন্দা হায়রকই, “নিপা অমগা মহাক্কী নুপীগা অসিগুম্বা ফিবমদা লৈনরবদি লুহোংদবনা ফৈ~।”
\p
\v 11 অদুগা মহাক্না মখোয়দা হায়খি, “ৱা অসি মী পূম্নমক্না লৌশিনবা ঙমদে, মসি মখোয়দা পীখ্রবা মখোয় অদুতনা লৌশিনবা ঙম্মী~।
\v 12 মরমদি মমাগী পূকনুংদগী ফৈদা ওইনা পোক্লকপা মী খরা লৈ, অদুগা মীশিংনা শেম্বা ফৈদাশিং লৈ~। স্বর্গ লৈবাক্কী মরমগীদমক মখোয় মশানা ফৈদা ওইহঞ্জবা ফৈদাশিং লৈ~। লৌশিনবা ঙম্বা মী অদুনা মসি লৌশিঞ্জসনু~।”
\s1 অঙাংশিং অমসুং যীশু
\r মার্ক 10:13-16; লূক 18:15-17
\p
\v 13 অদুদগী অপিকপা অঙাংশিংগী মথক্তা মহাক্কী খূৎ থমদুনা হায়জনবা মখোয়বু মনাক্তা পুরক্লম্মী; মদুদা সেবোকশিংনদি মখোয়বু চৈরম্মী~।
\v 14 অদুবু যীশুনা হায়খি, “অপিকপা অঙাংশিং ঐগী নাক্তা লাকসনু, মখোয়না ঐঙোন্দা লাকপা খামগনু, মরমদি স্বর্গ লৈবাক অসি অসিগুম্বশিংগীনি~।”
\v 15 মহাক্না মখোয়গী মথক্তা খূৎ থম্বিরবা মতুংদা মফম অদুদগী থোকখিরম্মী~।
\s1 ইনাক খুনবা নহা
\r মার্ক 10:17-30; লূক 18:18-30
\p
\v 16 য়েংউ, কনাগুম্বা অমনা মঙোন্দা লাক্তুনা হায়রম্মী, “অফবা গুরু, লোম্বা নাইদবা হিংবা ফংননবা ঐনা করি অফবা থবক তৌগদগে?”
\v 17 যীশুনা মঙোন্দা হায়খি, “নহাক্না ঐবু করিগী অফবা কৌরিবনো? ঈশ্বর নত্তনা অফবা কনা অমতা লৈতে, অদুবু নহাক্না হিংবা অদুদা চঙনীংলবদি য়াথংশিং অদু ঙাকউ~।”
\v 18 মহাক্না মঙোন্দা হায়খি, “করম্বা য়াথংনো?” মদুদা যীশুনা হায়খি, “নহাক্না মী হাৎলোইদবনি, নহাক্না মীতূ মীৱা লান্নরোইদবনি, নহাক্না হূরাল্লোইদবনি অমসুং নহাক্না অরানবা সাক্ষী পীরোইদবনি~।
\v 19 নমা নপাবু ঈকাই খুম্নৌ, অদুগা নহাক্না নহাক্কী য়ূম্লোন্নববু নশামক্কুম্না নুংশিগদবনি~।”
\v 20 নহা অদুনা মঙোন্দা হায়খি, “ঐনা অঙাং ওইরিঙৈদগী হায়রিবা পূম্নমক অসি ঙাকচরকই~। ঐনা হৌজিক তৌগদবা করি ৱাৎলিবগে?”
\v 21 যীশুনা মঙোন্দা হায়খি, “নহাক্না মপূঙ ফাবা পাম্লবদি, নহাক্না চত্তুনা নহাক্কী লৈজবা অদু য়োন্থোক্লগা লাইরবশিংদা পীয়ু, অদুগা স্বর্গদা নহাক্কী লন লৈগনি; অদুগা লাক্তুনা ঐগী ইতুং ইল্লু~।”
\v 22 অদুবু নহা অদুনা ৱাশিং অদু তাবদা, পূক্নীং ৱাদুনা চত্থোকখ্রে, মরমদি মহাক্কী মরন মথুম য়াম্না লৈরম্মী~।
\p
\v 23 মদুদা যীশুনা মহাক্কী সেবোকশিংদা হায়খি, “ঐনা নখোয়দা তশেংনা হায়রি, ইনাক খুনবা মীনা স্বর্গ লৈবাক্তা চঙবা লুই~।
\v 24 অদুগা ঐনা নখোয়দা অমুক হন্না হায়রি, ইনাক খুনবা মীনা ঈশ্বরগী নিংথৌ লৈবাক্তা চঙবদগী উট অমনা য়েত্তুম মনাদা লিৎপনা হেন্না লায়~।”
\v 25 মহাক্কী সেবোকশিংনা মসি তাবদা মখোয়না য়াম্না ঙক্লদুনা হায়রকই, “অদু ওইরবদি কনানা কনবিবা ফংবা ঙমগদগে?”
\v 26 মদুদা যীশুনা মখোয়দা য়েংলগা হায়রম্মী, “মীওইবদদি মসি ওইথোক্তবনি, অদুবু ঈশ্বরদদি পূম্নমক ওইথোকপা ঙাক্তনি~।”
\p
\v 27 অদুদগী পিতরনা খুমদুনা মঙোন্দা হায়খি, “য়েংবিয়ু, ঐখোয়না পূম্নমক থাদোক্লগা নহাক্কী তুং ইঞ্জরে~। মরম অদুনা ঐখোয় করি ফংগদগে?”
\v 28 মদুদা যীশুনা মখোয়দা হায়খি, “ঐনা নখোয়দা তশেংনা হায়রি মদুদি অনৌবা তাইবংপান্দা মীগী মচা নিপা অদুনা মহাক্কী মতিক মঙানগী ফম্বান্দা ফম্বা মতমদা, ঐগী তুং ইনবা নখোয়সু ফম্বান তরানিথোইদা ফম্লগা ইস্রায়েলগী শলাই তরানিথোইবু ৱায়েনগনি~।
\v 29 অদুগা ঐগী মরমগীদমক য়ূম-কৈ, নৎত্রগা মচীন মনাউ, নৎত্রগা মচন মচে, নৎত্রগা মমা মপা, নৎত্রগা মচা মশূ, নৎত্রগা লৌ শীং থাদোকপা মী খুদিংনা শরূক চামা হেন্না ফংগনি অমসুং লোম্বা নাইদবা হিংবা ফংগনি~।
\v 30 অদুগা অহানবা কয়ানা অকোনবা ওইগনি, অদুগা অকোনবনা অহানবা ওইগনি~।
\c 20
\s1 অঙ্গুর ইংখোন্দা থবক শূবগী পান্দম
\p
\v 1 “মরমদি স্বর্গ লৈবাক অসিদি মী অমনা মহাক্কী অঙ্গুর ইংখোন্দা থবক শূনবা মী নেকপা অয়ুক অঙনবদা চত্থোকপা লৌপু অমগুম্বনি~।
\v 2 মহাক্না থবক শূবশিং অদুগা নোংমদা \f + \fr 20:2 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি অমদা য়ানরবদা, মহাক্না অঙ্গুর ইংখোন্দা মখোয়বু থাখ্রে~।
\v 3 অদুগা \f + \fr 20:3 \fk পূং অহুম: \ft অয়ুক পূং 9~।\f*পূং অহুম্লোম তাবদা মহাক্না চত্থোকখিবদা কৈথেলগী মফমদা মী খরনা করিসু তৌদনা লেপ্ত‌ুনা লৈবা উরম্মী~।
\v 4 অদুগা মহাক্না মখোয়দা হায়খি, ‘নখোয়সু অঙ্গুর ইংখোন্দা চৎলু~। নখোয়না ফংফম থোকপা অদু ঐনা পীগনি~।’ মদুদা মখোয়না চৎখ্রে~।
\v 5 অদুগা মহাক্না \f + \fr 20:5 \fk পূং তরুক: \ft নুমিৎয়ুংলমদাই~।\f*পূং তরুক অমসুং \f + \fr 20:5 \fk পূং মাপন: \ft চাউরাক্না নুমিদাংগী পূং 3~।\f*পূং মাপল্লোম তাবদা অমুক চত্থোকখিদুনা হান্নগুম্না তৌরুরে~।
\v 6 অদুগা \f + \fr 20:6 \fk পূং তরামাথোই: \ft চাউরাক্না নুমিদাংগী পূং 5~।\f*পূং তরামাথোইরোম তাবদা মহাক্না চত্থোকখিবদা, অতোপ্পা মী খরা করিসু তৌদনা লেপ্ত‌ুনা লৈবা থেংনদুনা মখোয়দা হায়, ‘নুমিৎ চুপ্পা নখোয়না করিসু তৌদনা লেপ্ত‌ুনা লৈবা করিগীনো?’
\v 7 মখোয়না মঙোন্দা হায়খি, ‘মরমদি কনা অমতনা ঐখোয়বু নেকপিদ্রে~।’ মদুদা মহাক্না মখোয়দা হায়খি, ‘নখোয়সু অঙ্গুর ইংখোন্দা চৎলু, নখোয়না ফংফম থোকপা অদু ফংগনি~।’
\v 8 অদুগা য়াচঙলকপদা অঙ্গুর ইংখোলগী মপু লাক্তুনা মহাক্কী থৌ পান্নবা মী অদুদা হায়খি, ‘থবক শূবশিং অদু কৌদুনা অকোনবা নেকপা অদুদগী হৌদুনা অহানবা ফাওবা মখোয়গী খূৎশূমল পীয়ু~।’
\v 9 অদুগা মহাক্না পূং তরামাথোইরোম তাবদা নেকখিবা থবক শূবশিং অদু লাক্লে অদুগা মখোয় খুদিংনা দিনারি অমমম ফংলে~।
\v 10 অদুগা হান্না নেকখিবশিং অদুনা লাকপদা মখোয়না হেন্না ফংগনি খল্লম্মী; অদুবু মখোয় খুদিংসু দিনারি অমমম ফংলে~।
\v 11 মখোয়না মদু ফংবদা লৌপু অদুগী মথক্তা মুরুম মুরুম শোন্দুনা
\v 12 হায়রকই, ‘কোন্না নেকখিবা মীশিংনা পূং অমতমক থবক শূরে, অদুবু নোংমগী অকনবা থবক শূখিবা অমসুং নুংশাগী মৈশা খাঙখিবা ঐখোয়গা মখোয়গা নহাক্না চপ মান্নহল্লে~।’
\v 13 মদুদা মহাক্না মখোয়গী মরক্তগী অমদা খুমখি, ‘মরূপ, ঐনা নঙোন্দা অরানবা তৌদে~। নহাক্কা ঐগা দিনারি অমদা য়ান্নখিবা নৎত্রা?
\v 14 নহাক্কী খূৎশূমল অদু লৌরগা চৎলু, অদুবু ঐনা নঙোন্দা পীবগুম্না ঐনা কোন্না নেকখিবা মী অসিদসু পীগনি~।
\v 15 ইশাগী শেন অদু ঐনা ইনিঙ তৌনা শিজিন্নবা য়াদব্রা? ঐনা পীনহৈবগীদমক নখোয়গী মিৎয়েং ফত্তব্রা?’
\v 16 মরম অদুনা অকোনবনা অহানবা অমসুং অহানবনা অকোনবা ওইগনি, মরমদি মী ময়াম্বু কৌই, অদুবু খরতবু খন্দোকই~।”
\s1 যীশুনা শিবা অমসুং হিঙ্গৎপগী মরমদা খঙহনবা
\r মার্ক 10:32-34; লূক 18:31-34
\p
\v 17 অদুগা যীশুনা যেরূশালেমদা চৎলিঙৈদা মহাক্না লম্বীদা সেবোক তরানিথোইবু তোঙান্না পুথোক্তুনা মখোয়দা হায়রম্মী,
\v 18 “য়েংউ, ঐখোয় যেরূশালেমদা চৎলিবনি; অদুগা মীগী মচা নিপা অদু অথোইবা পুরোহিৎশিং অমসুং ৱায়েন য়াথংগী ওঝাশিংগী মখূত্তা পীথোক্কনি~। অদুগা মখোয়না মহাকপু মরান শীদুনা হাৎকনি~।
\v 19 অদুগা মখোয়না মহাকপু নোক্ননবা, ফূনবা অমসুং ক্রোস্তা হাৎনবা অতোপ্পা জাৎশিংদা পীথোক্কনি, অদুগা হুম্নিশুবা নুমিত্তা মহাক অমুক হন্না হিঙ্গৎকনি~।”
\s1 চাউনীংবা অমসুং থৌগল তৌবা
\r মার্ক 10:35-45
\p
\v 20 অদুগা জেবেদিগী মচাশিংগী মমানা মচা নিপাশিংগা লোয়ননা মহাক্কী নাক্তা লাক্লগা খুরুমজদুনা মঙোন্দগী করিগুম্বা অমা নিজরম্মী~।
\v 21 মদুদা যীশুনা মঙোন্দা হায়খি, “নহাক করি পাম্বগে?” মহাক্না মঙোন্দা হায়জখি, “ঐগী ইচা নিপা অনী অসি নহাক্কী নিংথৌ লৈবাক্তা অমনা নহাক্কী য়েত্তা, অদুগা অমনা ওইদা ফমজনবা য়াথং পীবিয়ু~।”
\v 22 মদুদা যীশুনা খুমখি, “নখোয়না নিজরিবা অদু নখোয়না খঙদে, ঐনা থক্কদবা তেঙ্গোৎ অদুদগী নখোয়না থকপা ঙমগদ্রা? ঐবু বাপ্টাইজ তৌবিবা অদুদা নখোয় বাপ্টাইজ লৌবা ঙমগদ্রা?” মখোয়না মঙোন্দা খুমখি, “ঐখোয় ঙমগনি~।”
\v 23 মদুদা মহাক্না মখোয়দা হায়খি, “তশেংনমক নখোয়না ঐগী তেঙ্গোৎ অদুদগী থক্কনি অমসুং ঐবু বাপ্টাইজ তৌবা অদুদা নখোয়বু বাপ্টাইজ তৌবিগনি~। অদুগা ঐগী য়েৎ অমসুং ওইদা ফম্বা অদুদি ঐনা পীগদবা নত্তে, অদুবু মসিদি ইপানা থৌরাঙ তৌখ্রবা মখোয় অদুদা পীগনি~।”
\v 24 সেবোক তরা অদুনা মদু তাবদা মচীন মনাউ অনীগী মথক্তা কন্না শাউরম্মী~।
\v 25 অদুবু যীশুনা মখোয়বু মনাক্তা কৌদুনা হায়খি, “অতোপ্পা জাৎশিংগী লৈঙাকপশিংনা মীশিংবু নমথদুনা পাল্লি অমসুং মখোয়গী অচৌ অশাংশিংনা মখোয়গী মথক্তা মতিক শিজিন্নৈ হায়বা নখোয়না খঙই~।
\v 26 নখোয়গী নরক্তদি অদুম্না ওইরোইদবনি, অদুবু নখোয়গী নরক্তা চাউনীংবা মহাক অদুনা নখোয়গী মনাই ওইসনু~।
\v 27 অদুগা নখোয়গী নরক্তা মকোক ওইনীংবা অদুনা নখোয়গী মীনাই ওইগদবনি~।
\v 28 মীগী মচা নিপা অদুনা মশাবু থৌগল তৌহন্নবা লাকপা নত্তে, অদুবু থৌগল তৌনবা অমসুং ময়ামগী থাদোকমল ওইনা মহাক্কী থৱায় থাবা লাকপনি~।”
\s1 মমিৎ তাঙবা অনীনা উবা ফংজবা
\r মার্ক 10:46-52; লূক 18:35-43
\p
\v 29 মখোয়না যেরীকো সহরদগী থোক্লকপা মতমদা, অচৌবা মীয়াম অমনা মহাক্কী তুং ইল্লম্মী~।
\v 30 অদুগা য়েংউ, মমিৎ তাঙবা মী অনী লম্বী মপান্দা ফমদুনা লৈরম্মী~। যীশুনা মখোয়গী মনাক্তা চৎলি হায়বা মখোয়না তাবদা, মখোয়না লাউদুনা হায়জরকই, “হে ইবুংঙো, দেবিদকী মচা নিপা, ঐখোয়বু চানবিয়ু~।”
\v 31 মদুদা মখোয় তূমিন্না লৈনবা মীয়াম অদুনা মখোয়বু চৈরম্মী, অদুবু মখোয়না হেন্না হেন্না লাউজরকই, “হে ইবুংঙো, দেবিদকী মচা নিপা, ঐখোয়বু চানবিয়ু~।”
\v 32 মদুদা যীশুনা লেপ্লগা মখোয়বু কৌদুনা হায়খি, “ঐনা নখোয়গীদমক করি তৌবিবা পাম্বগে?”
\v 33 মখোয়না মঙোন্দা হায়জরকই, “ইবুংঙো, ঐখোয়গী মিৎ উহনবিয়ু~।”
\v 34 মদুদা যীশুনা মখোয়বু নুংশিবিরদুনা মখোয়গী মমিত্তা শোকপিরে, অদুগা খূদক্তা মখোয়না উবা ফংজরে অমসুং মখোয়না মহাক্কী তুং ইঞ্জখি~।
\c 21
\s1 যেরূশালেমদা মায় পাক্না চঙবা
\r মার্ক 11:1-10; লূক 19:29-38; যোহ 12:12-15
\p
\v 1 মখোয়না যেরূশালেম নকশিল্লক্লবদা চোর্ফোল চীংদা লৈবা বেৎফাগেদা লাক্লে, অদুদগী যীশুনা সেবোক অনী থারে,
\v 2 মখোয়দা হায়রকই, “নখোয়গী নমাঙদা লৈরিবা খুন অদুদা চৎলু, অদুগা নখোয়না লোলা অমা পুন্দুনা মচাগা লৈবা খূদক্তা ফংগনি; লোলাশিং অদু থৌরী থোক্তুনা ঐগী নাক্তা পুরকউ~।
\v 3 কনাগুম্বনা নখোয়দা করিগুম্বা হায়রবদি নখোয়না, ‘ইবুংঙোনা মখোয়বু মথৌ তাই’ হায়গদবনি, অদুগা খূদক্তা মহাক্না মখোয়বু থারক্কনি~।”
\p
\v 4 মসি ৱা তাকথোকপা মীনা হায়খিবা ৱা অদু থুংননবনি,
\q1
\v 5 “নখোয়না সিয়োনগী মচা নুপীদা হায়য়ু, ‘য়েংউ,
\q1 নহাক্কী নিংথৌ নঙোন্দা লেঙলক্লি~।
\q1 নোল্লুকই অমসুং লোলা অমগী মথক্তা তোংই,
\q1 লোলা মচা অমদা,
\q1 লোলা অমোমগী মচা অমদা~।’ ”
\p
\v 6 অদুগা সেবোকশিংনা চৎলগা যীশুনা মখোয়দা য়াথং পীখিবা অদুগুম্না তৌখি,
\v 7 অদুগা লোলা অদু মচাগা পুরক্তুনা মখোয়গী ফিশিং মখোয়গী মথক্তা থারে, অদুগা যীশুনা মদুগী মথক্তা ফমখি~।
\v 8 অদুদগী অচৌবা মীয়াম অমনা লম্বীদা মখোয়গী ফিরোন থারম্মী, অদুগা অতোপ্পা মীশিংনা উশিংদগী মশা কক্তুনা লম্বীদা থারম্মী~।
\v 9 মহাক্কী মাঙ থানা চৎলিবা অমসুং তুং ইল্লিবা মীয়াম অদুনা লাউরকই,
\q1 “\f + \fr 21:9 \fk হোসান্না: \ft অর্থদি “পাংবিয়ু” নৎত্রগা “কনবিয়ু”~।\f*হোসান্না, দেবিদকী মচা নিপা!
\q1 যেহোবাগী মিংদা লেঙলক্লিবা মহাক য়াইফবনি!
\q1 খ্বাইদগী ৱাংবদা হোসান্না!”
\p
\v 10 অদুগা মহাক্না যেরূশালেমদা চঙলকপদা সহর অপূম্বা মথুম মরাং হৌদুনা হায়রকই, “মসি কনানো?”
\v 11 মদুদা মীয়াম অদুনা খুমখি, “মহাক গালীলগী নাজরেৎতগী ৱা তাকথোকপা যীশুনি~।”
\s1 নীংনশঙ শেংদোকপা
\r মার্ক 11:15-18; লূক 19:45-47; যোহ 2:13-16
\p
\v 12 অদুগা যীশুনা নীংনশঙদা চঙলগা নীংনশঙগী মনুংদা লৈরি য়োল্লিবা মখোয় পূম্নমকপু তান্থোকখি; অদুগা শেন কায়থোক কায়শিন তৌবশিংগী টেবল অমসুং খুনু য়োনবশিংগী ফম্ফম মথক মখা ওন্থোকখি,
\v 13 অদুগা মখোয়দা হায়খি, “মসি ইদুনা লৈ, ‘ঐগী য়ূম হায়জবগী য়ূম কৌগনি,’ অদুবু নখোয়না মসি ডাকুশিংগী মকোন ওইহল্লে~।”
\v 14 অদুগা মমিৎ তাঙবশিং অমসুং মখোঙ তেকপশিংনা নীংনশঙগী মনুংদা মহাক্কী মনাক্তা লাক্লম্মী, অদুগা মহাক্না মখোয়বু ফহনবিরম্মী~।
\v 15 অদুবু অথোইবা পুরোহিৎশিং অমসুং ৱায়েন য়াথংগী ওঝাশিংনা মহাক্না তৌখিবা অঙকপা থৌদোকশিং অমসুং নীংনশঙদা “হোসান্না, দেবিদকী মচা নিপাদা” হায়না লাউরিবা অঙাংশিং অদু উরম্মী, মদুদা মখোয়না খোয়রাঙ খোয়শাউনরম্মী,
\v 16 অদুগা মঙোন্দা হায়রম্মী, “অঙাংশিংনা হায়রিবা অসি নহাক তাব্রা?” মদুদা যীশুনা মখোয়দা হায়খি, “হোয়, নখোয়না কৈদৌঙৈদসু পাখিদ্রিব্রা
\q1 ‘অঙাং নৱা অমসুং খোম্লাং চিংলিবশিংগী চীন্দগী নহাক্না
\q1 থাগৎচনবা থৌরাঙ তৌরে’?”
\p
\v 17 অদুগা মহাক্না মখোয়বু থনম্লগা সহর অদুদগী বেথানিদা চৎখি, অদুগা মহাক্না মফম অদুদা লেকখি~।
\s1 মহৈ য়ান্দবা হৈয়িৎ পাম্বী
\r মার্ক 11:12-14, 20-24
\p
\v 18 অদুগা অয়ুক্তা মহাক্না সহরদা হল্লকপদা চাক লাম্লম্মী~।
\v 19 অদুগা মহাক্না লম্বী মপান্দা হৈয়িৎ পাম্বী অমা হৌবা উরদুনা মহাক্না মদুগী মনাক্তা চঙলম্মী, অদুবু মনা নত্তনা করি অমতা ফংলমদে, মদুদা হৈয়িৎ পাম্বী অদুদা হায়খি, “মতম অসিদগী হৌনা মতম পূম্নমক্তা নহাক মহৈ য়ান্দবা ওইরসনু~।” খূদক্তা হৈয়িৎ পাম্বী অদু খুইথখি~।
\v 20 সেবোকশিংনা মসি উবদা ইঙক ঙক্লদুনা হায়জরকই, “হৈয়িৎ পাম্বী অসি করম্না অসুক থুনা খুইথরিবনো?”
\v 21 মদুদা যীশুনা মখোয়দা খুমখি, “ঐনা নখোয়দা তশেংনা হায়রি, নখোয়গী থাজবা লৈরবদি অমসুং চিংনদ্রবদি, হৈয়িৎ পাম্বীদা তৌখিবা অসি নখোয়না তৌবতা নত্তনা নখোয়না চীংজাউ অসিদা ফাওবা ‘নহাক ফুক্তুনা নশা নথন্তা পাত্তা লংথজৌ’ হায়রবদি, মদু অদুম ওইগনি~।
\v 22 নখোয়না থাজরবদি, নখোয়না হায়জদুনা নিজবা পূম্নমক ফংগনি~।”
\s1 যীশুগী মতিক্কী মরমদা ৱাহং
\r মার্ক 11:27-33; লূক 20:1-8
\p
\v 23 অদুগা মহাক্না নীংনশঙদা চঙখ্রগা তম্বিরিঙৈদা অথোইবা পুরোহিৎশিং অমসুং মীশিংগী অহল্লমনশিংনা মহাক্কী মনাক্তা লাক্তুনা হায়খি, “করি নতিক লৈদুনা নহাক্না থবকশিং অসি তৌরিবনো? অদুগা কনানা নঙোন্দা মতিক অসি পীবিবনো?”
\p
\v 24 মদুদা যীশুনা মখোয়দা খুমখি, “ঐসু নখোয়দা ৱাহং অমা হংগে; মদু নখোয়না ঐঙোন্দা খুম্লবদি, ঐনা করম্বা মতিক লৈদুনা থবকশিং অসি তৌরিবনো হায়বা ঐনা নখোয়দা হায়গনি~।
\v 25 যোহান্না বাপ্টাইজ তৌবা অদু কদায়দগীনো? মদু স্বর্গদগীরা, নৎত্রগা মীশিংদগীরা?” মখোয় মেশন তান্নদুনা হায়রকই, “ঐখোয়না মদু ‘স্বর্গদগীনি’ হায়রবদি, মহাক্না ঐখোয়দা হায়গনি, ‘নখোয়না মহাকপু থাজদ্রিবা করিগীনো?’
\v 26 অদুগা ঐখোয়না ‘মীশিংদগীনি’ হায়রবদি, ঐখোয়না মীয়াম্বু কি, মরমদি মী পূম্নমক্না যোহানবু ৱা তাকথোকপা মী অমনি হায়না য়ানৈ~।”
\v 27 অদুনা মখোয়না যীশুদা খুমখি, “ঐখোয় খঙদে~।” মদুদা মহাক্না মখোয়দা হায়খি, “করম্বা মতিক লৈদুনা ঐনা থবকশিং অসি তৌবগে হায়বা ঐনসু নখোয়দা হায়ররোই~।”
\s1 মচা নিপা অনীগী পান্দম
\p
\v 28 “অদুগা নখোয়না করি খনবগে? নিপা অমগী মচা নিপা অনী লৈরম্মী; মহাক্না মচা নিপা অহন্দা লাক্তুনা হায়, ‘ইচা নিপা, ঙসি ঐগী অঙ্গুর ইংখোন্দা চত্তুনা থবক শূরু~।’
\v 29 মহাক্না খুমখি, ‘ঐ চৎলোই,’ অদুবু মমৈথংদা মহাক মপূক্নীং হোংদুনা চৎখি~।
\v 30 অদুদগী মপা অদুনা অনীশুবা মচা নিপাদা লাক্তুনা মতৌ অদুগুম্না হায়খি~। অদুগা মহাক্না খুমখি, ‘ইপা ইবুংঙো, ঐ চৎচগে,’ অদুবু মহাক চৎখিদে~।
\v 31 মখোয় অনীগী মরক্তগী করম্বনা মপাগী নীংবা তৌখিবগে?” মদুদা মখোয়না মঙোন্দা খুম্লকই, “অহানবগী অদুনি~।” যীশুনা মখোয়দা হায়খি, “ঐনা নখোয়দা তশেংনা হায়রিবনি মদুদি খাজনা থৌবশিং অমসুং ওক্তবীশিংনা নখোয়দগী হান্না ঈশ্বরগী নিংথৌ লৈবাক্তা চঙগনি~।
\v 32 মরমদি যোহান্না ধর্ম্মচেনবগী লম্বীদা নখোয়দা লাকখি, অদুগা নখোয়নদি মহাকপু থাজখিদে, অদুবু খাজনা থৌবশিং অমসুং ওক্তবীশিংনা মহাকপু থাজখি~। অদুগা নখোয়না মসি উরবা ফাওবদা পূক্নীং হোংদুনা মহাকপু থাজখিদে~।
\s1 ইংখোল শানবা মীগী পান্দম
\r মার্ক 12:1-12; লূক 20:9-19
\p
\v 33 “অতোপ্পা পান্দম অমসু তাও, অঙ্গুর ইংখোল অমা কোইরগা অকোয়বদা শম্বন খাজিনবা কনাগুম্বা ইংখোল মপু অমা লৈরম্মী~। মহাক্না মদুগী মনুংদা অঙ্গুর শুম্ফম তৌরম্মী অমসুং অৱাংবা য়ূম অমা শারম্মী; অদুগা মদু অঙ্গুর থাবশিংদা শান্দোক্লম্লগা অথাপ্পা লৈবাক অমদা চৎখ্রে~।
\v 34 মহৈ য়ানবা মতম নকশিল্লক্লবদা, অঙ্গুর থাবশিংগী মফমদা মহাক্না মহৈ লৌরুনবা মনাইশিংবু থারকখি~।
\v 35 অঙ্গুর থাবশিংনা মহাক্কী মনাইশিং অদু ফারগা অমবু ফূরে, অমবু হাৎলে অমসুং অতোপ্পা অমবু নূঙনা থারে~।
\v 36 অদুগা অমুক হন্না মহাক্না অতোপ্পা মনাইশিং অহানবা অদুদগী হেন্না থাখি, অদুগা মখোয়দসু মদুগুম্না মখোয়না তৌখি~।
\v 37 অদুবু মমৈথংদা ‘মখোয়না ইচা নিপাবু ঈকাই খুম্নগনি’ খন্দুনা মহাক্না মচা নিপাবু মখোয়গী মফমদা থাখি,
\v 38 অদুবু অঙ্গুর থাবশিংনা অদু উবদা মখোয় মশেনগী মরক্তা হায়নরম্মী, ‘মসি য়ূম্লেপচরানি; লাকউ, ঐখোয়না মহাকপু হাৎসি অমসুং মহাক্কী ফংফম থোকপা অদু মুনসি~।’
\v 39 অদুনা মখোয়না মহাকপু ফারগা অঙ্গুর ইংখোন্দগী লংথোক্তুনা মহাকপু হাৎলে~।
\v 40 মরম অদুনা অঙ্গুর ইংখোলগী মপুনা লাকপা মতমদা, মহাক্না অঙ্গুর থাবশিংদা করি তৌরগনি?”
\v 41 মখোয়না মঙোন্দা হায়, “মহাক্না লাক্তুনা ফত্তবা মীশিং অদু শাথিনা মাঙহনগনি, অদুগা মতম মতমদা মহৈ অদু মঙোন্দা পীবিগদবা অতোপ্পা অঙ্গুর থাবশিংদা অঙ্গুর ইংখোল অদু শান্দোক্কনি~।”
\p
\v 42 যীশুনা মখোয়দা হায়খি, “শাস্ত্রশিংদা নখোয়না কৈদৌঙৈদসু পাখিদ্রা?
\q1 ‘য়ূম শাবশিংনা লংশেকপা নূঙ অদু চিথেক্কী মরু ওইবা নূঙ ওইরক্লে,
\q1 যেহোবানা মসি তৌবিবনি,
\q1 মসি ঐখোয়গী মিৎয়েংদা অঙকপনি~।’
\p
\v 43 মরম অদুনা ঐনা নখোয়দা হায়রি, ঈশ্বরগী নিংথৌ লৈবাক অসি নখোয়দগী লৌথোক্কনি অদুগা মহাক্না মহৈ য়ানগদবা জাতি অমদা পীগনি~।
\v 44 অদুগা নূঙ অসিদা তুবা মহাক পুমকায় কায়গনি, অদুগা নূঙ অসিনা মথক্তা তাবা মহাকপু মকূপ তানা তকখায়গনি~।”
\v 45 অদুগা অথোইবা পুরোহিৎশিং অমসুং ফরীশীশিংনা মহাক্কী পান্দমশিং অসি তাবদা, মহাক্না মখোয়গী মরমদা ঙাঙবনি হায়বা মখোয়না খঙলে~।
\v 46 অদুগা মখোয়না মহাকপু নমদুনা ফানবা লম্বী অমা থিরম্মী, অদুবু মীশিংনা যীশুবু ৱা তাকথোকপা মী অমনি হায়না লৌবা মরম্না মখোয়না মীয়াম অদুবু কিরম্মী~।
\c 22
\s1 লুহোংবগী চাকখাঙবগী পান্দম
\r লূক 14:16-24
\p
\v 1 অদুগা যীশুনা মখোয়দা অমুক হন্না পান্দমশিং ওইনা হায়খি,
\v 2 “স্বর্গ লৈবাক অসিদি মহাক্কী মচা নিপাগীদমক লুহোংবগী চাকখাঙবা থৌরাঙ তৌবা নিংথৌ অমগা চাংদম্নবা য়াই~।
\v 3 মহাক্না লুহোংবদা লাক্নবা বার্তোন তৌখ্রবশিং অদু কৌনবা মনাইশিং থাদোকখি, অদুবু মখোয় লাক্নীংখিদে~।
\v 4 অমুক হন্না মহাক্না অতোপ্পা মনাইশিং থাদুনা হায়রকই, ‘বার্তোন তৌখ্রবশিং অদুদা হায়য়ু, “য়েংউ, ঐনা ঐগী চাকলেন থৌরাঙ তৌরে~। ঐগী শল্লাবশিং অমসুং নোয়হল্লবা শাশিং হাত্তুনা পূম্নমক থৌরাঙ তৌরে~। লুহোংবগী চাকখাঙবা অদুদা লাকউ~।” ’
\v 5 অদুবু মখোয়না থৌশাদদুনা মাগী মাগী থবক চৎনখ্রে; অমনা মহাক্কী লৌবুক্তা অমসুং অতোপ্পা অমনা মশাগী ললোন ইতিক তৌবা চৎখ্রে~।
\v 6 অদুগা লৈহৌবশিং অদুনা মহাক্কী মনাইশিং অদু ফারগা থীনা তৌবিখি অমসুং মখোয়বু হাৎখি~।
\v 7 অদুগা নিংথৌনা মদু তাবদা শাউরে, অদুগা মহাক্না মহাক্কী লান্মীশিং থাদুনা মীহাৎপশিং অদু হাৎখি অমসুং মখোয়গী সহর মৈ থাদোকখি~।
\v 8 অদুদগী মহাক্না মনাইশিংদা হায়খি, ‘লুহোংবগী চাকখাঙবা থৌরাঙ তৌরে, অদুবু বার্তোন তৌখিবশিং অদু মতিক চাদে~।
\v 9 মরম অদুনা নখোয়না চত্তুনা অচৌবা লম্বীদা ফংবা মী খুদিং লুহোংবগী চাকখাঙবদা লাক্নবা বার্তোন তৌ~।
\v 10 মরম অদুনা মনাইশিং অদুনা অচৌবা লম্বীদা চত্তুনা মখোয়না ফংবা অফবা অমসুং ফত্তবা মী পূম্নমক কৌশিল্লে~। মদুদা লুহোংবগী চাকখাঙবা অদু মীনা পিক থনখি~।
\p
\v 11 “অদুবু নিংথৌ অদুনা চানবা ফম্লিবা মীশিং অদু য়েংবা চঙলকপদা লুহোংবগী ফিজোন শেত্তবা নিপা অমা মহাক্না উরে~।
\v 12 অদুগা মহাক্না মঙোন্দা হায়খি, ‘মরূপ, লুহোংবগী ফিজোন শেত্তনা নহাক্না করম্না মফম অসিদা চঙলক্লিবনো?’ মদুদা মহাক ৱা ঙাঙবা থোক্ত্রে~।
\v 13 মদুদা নিংথৌ অদুনা মনাইশিং অদুদা হায়খি, ‘মখোঙ মখূৎ পুনশিল্লু, অদুগা মহাকপু পুদুনা মপানগী অমম্বদা লংথোকউ~। মফম অদুদা কপকনি অমসুং ময়া ক্রক ক্রক চিক্কনি~।’
\v 14 মরমদি মী ময়াম্বু কৌই, অদুবু খরতবু খন্দোকই~।”
\s1 কৈসারদা খাজনা পীবা
\r মার্ক 12:13-17; লূক 20:20-26
\p
\v 15 অদুগা ফরীশীশিংনা থোকখিদুনা যীশুবু মহাক্কী ৱাঙাঙদা করম্না ফাসিগে হায়না মখোয়না ৱা তান্নরম্মী~।
\v 16 অদুগা মখোয়না মখোয়গী সেবোকশিং মহাক্কী মনাক্তা হেরোদকী মীশিংগা লোয়ননা থাখি~। মখোয়না হায়খি, “গুরু, নহাক্তি অচুম্বনি, ঈশ্বরগী লম্বী চুম্না তম্বি অমসুং নহাক্না কনাবুসু কিদে হায়বা ঐখোয়না খঙই, মরমদি নহাক্না মীশক মীমায় য়েংদে~।
\v 17 অদুনা ঐখোয়দা হায়বিয়ু, নহাক্না করি খনবগে? কৈসারদা মীকোক্কী খাজনা থীবা য়াব্রা নৎত্রগা য়াদব্রা?”
\v 18 অদুবু যীশুনা মখোয়গী ফত্তবা পূক্নীং খঙলদুনা হায়খি, “অফশাশিন্নবশা, নখোয়না ঐবু চাং য়েংলিবা করিগীনো?
\v 19 নখোয়না মীকোক্কী খাজনা থীনবা শেন ময়েক অদু ঐঙোন্দা উৎলু~।” মদুদা মখোয়না মঙোন্দা \f + \fr 22:19 \fk দিনারি: \ft রোমগী লুপা ময়েক, শিনমী অমগী নোংমগী খূৎশূমন~।\f*দিনারি অমা পুরক্লে~।
\v 20 অদুগা মহাক্না মখোয়দা হায়খি, “মসিদা নম্লিবা মকোক অমসুং মমিং অসি কনাগীনো?”
\v 21 অদুগা মখোয়না মঙোন্দা হায়, “কৈসারগীনি~।” মদুদা মহাক্না মখোয়দা হায়, “কৈসারগী ওইবশিং অদু কৈসারদা পীয়ু, অদুগা ঈশ্বরগী ওইবশিং অদু ঈশ্বরদা পীয়ু~।”
\v 22 মখোয়না ৱাশিং অসি তাবদা ইঙক ঙকখি অমসুং মহাকপু থনম্লগা মখোয়গী লম্বীদা চৎখ্রে~।
\s1 হিঙ্গৎপগী মরমদা ৱাহং
\r মার্ক 12:18-27; লূক 20:27-40
\p
\v 23 হিঙ্গৎপা লৈতে হায়রিবা সাদ্দূকীশিংনা নুমিৎ অদুমক্তদা মহাক্কী নাক্তা লাক্তুনা হংজখি,
\v 24 “গুরু, মৌশিনা ঐখোয়দা হায়খি, ‘কনাগুম্বা মী অমা মচা লৈতনা শিরবদি, মনাউ নিপানা মহাক্কী নুপী অদু লৌরগা মহাক্কী ময়াম্বগী ধারা থনমগদবনি~।’
\v 25 ঐখোয়গী ইরক্তা মচীন মনাউ তরেৎ লৈ, ইয়াম্বা অহন অদুনা মচা থনমদনা শিখ্রে; অদুগা মহাক্কী নুপী অদু মনাউ নিপাগীদমক থনম্লে~।
\v 26 মতৌ অদুগুম্না অনীশুবা, অহুমশুবা অমসুং তরেৎশুবা মনাউ ফাওবা তৌরে~।
\v 27 মমৈথংদা নুপী অদুসু শিখ্রে~।
\v 28 মরম অদুনা হিঙ্গৎলকপা মতমদা মহাক অসি মচীন মনাউ তরেৎকী মনুংদা করম্বগী নুপী ওইগদগে? মরমদি মখোয় পূম্নমক্না মহাকপু লৌরম্মী~।”
\v 29 মদুদা যীশুনা মখোয়দা খুমখি, “নখোয়না শাস্ত্র অমসুং ঈশ্বরগী পাঙ্গল খঙদদুনা শেরান্নরে~।
\v 30 মরমদি হিঙ্গৎলকপা মতমদা মখোয় লুহোংলোই, নৎত্রগা লুহোংদুনসু পীরোই, অদুবু মখোয় স্বর্গদা লৈবা ঈশ্বরগী দূতশিংগুম ওইগনি~।
\v 31 অদুবু অশিবশিং হিঙ্গৎপগী মরীদা ঈশ্বরনা নখোয়দা হায়খিবা অদু পাদব্রা?
\v 32 অসুম্না হায়, ‘ঐদি অব্রাহামগী ঈশ্বর, ইসাক্কী ঈশ্বর অমসুং যাকোবকী ঈশ্বরনি~।’ মহাক্তি অশিবশিংগী ঈশ্বর নত্তে, অদুবু অহিংবশিংগী ঈশ্বরনি~।”
\v 33 মীয়াম অদুনা মসি তাবদা মখোয়না মহাক্কী তম্বিবদা ইঙক ঙক্লম্মী~।
\s1 খ্বাইদগী মরু ওইবা য়াথং
\r মার্ক 12:28-34; লূক 10:25-28
\p
\v 34 মহাক্না সাদ্দূকীশিংবু খুম্বা ঙমহন্দ্রে হায়বা ফরীশীশিংনা তাবদা, মখোয় মশেন পূনশিন্নরে~।
\v 35 অদুগা মখোয়গী মরক্তগী ৱায়েন খঙবা অমনা মহাকপু চাং য়েংদুনা ৱাহং অমা হংখি,
\v 36 “গুরু, ৱায়েন য়াথংগী মনুংদা করম্বা য়াথংনা খ্বাইদগী চাউবগে?”
\v 37 মদুদা যীশুনা মঙোন্দা হায়খি, “ ‘নহাক্না নহাক্কী ঈশ্বর যেহোবাবু নথম্মোই অপূম্বা, নথৱায় অপূম্বা অমসুং নপূক্নীং অপূম্বনা নুংশিগদবনি~।’
\v 38 মসি অহানবা অমসুং খ্বাইদগী চাউবা য়াথংনি~।
\v 39 অনীশুবা অদুদি অসিগুম্বনি, ‘নহাক্না নহাক্কী য়ূম্লোন্নববু নশামক্কুম্না নুংশিগদবনি~।’
\v 40 ৱায়েন য়াথংদা য়াওরিবা খুদিংমক অমসুং ৱা তাকথোকপা মীশিংগী ৱা অদু য়াথং অনী অসিদা শূপ্লবনি~।”
\s1 খৃষ্টগী মরমদা ৱাহং
\r মার্ক 12:35-37; লূক 20:41-44
\p
\v 41 ফরীশীশিংনা পূনশিন্দুনা লৈরিঙৈদা যীশুনা মখোয়দা হংলকই,
\v 42 “খৃষ্টগী মরমদা নখোয়না করি খনবগে? মহাক কনাগী মচা নিপানো?” মখোয়না মঙোন্দা হায়, “দেবিদকী মচা নিপানি~।”
\v 43 মহাক্না মখোয়দা হায়, “অদু ওইরবদি, দেবিদনা থৱায়গী মপান্না মহাকপু করম্না ‘ইবুংঙো’ কৌরিবনো? মহাক্না হায়,
\p
\v 44 ‘যেহোবানা ঐগী ইবুংঙোদা হায়খি,
\q1 “ঐগী খূৎ য়েৎ থংবদা ফম্মু,
\q1 ঐনা নহাক্কী য়েক্নবশিংবু নহাক্কী খোঙনেৎফম ওইহন্দ্রিবা ফাওবা~।” ’
\p
\v 45 দেবিদনা মহাকপু ‘ইবুংঙো’ কৌরবদি, মহাক করম্না মহাক্কী মচা নিপা ওইরিবনো?”
\v 46 কনা অমতনা মঙোন্দা ৱা অমতা খুম্বা ঙম্লমদে~। অদুগা নুমিৎ অদুদগী হৌনা কনা অমতনা মঙোন্দা ইচঙ থৌনা ৱাহং অমতা হংখিদ্রে~।
\c 23
\s1 ফরীশীশিংগী ফত্তবা
\r মার্ক 12:38-40; লূক 20:45-47
\p
\v 1 অদুগা যীশুনা মীয়াম অমসুং মহাক্কী সেবোকশিংদা হায়রকই,
\v 2 “ৱায়েন য়াথংগী ওঝাশিংনা অমসুং ফরীশীশিংনা মৌশিগী ফম্ফমদা ফম্মী~।
\v 3 মরম অদুনা মখোয়না নখোয়দা ঙাক্নবা হায়বা পূম্নমক নখোয়না ঙাকউ অমসুং তৌ, অদুবু মখোয়গী থবক্কী মতুং ইন্নদি তৌগনু; মরমদি মখোয়না হায়বা অদু মখোয়না তৌদে~।
\v 4 মখোয়না অরূম্বা পোৎলূমশিং পুনশিল্লগা মীশিংগী মরেংবান্দা থোঙ্গৎলি, অদুবু মখোয় মশানদি মদু খূদোম্বীনসু লেঙহন্নীংদে~।
\v 5 অদুগা মখোয়না তৌবা থবক পূম্নমক মীশিংনা উনবা তৌই, মখোয়না মখোয়গী \f + \fr 23:5 \fk ফুলেক্তরিয়া: \ft ঈশ্বরগী ৱাহৈ পরেং খরা হাপ্নবা শঊন্না শাবা পোৎ~।\f*ফুলেক্তরিয়াশিং পাকহল্লি অমসুং মখোয়গী ফিগী ফিনাশিং চোনহল্লি~।
\v 6 চাকখাঙবদা মখোয়না মকোক থংবা মফমদা অমসুং \f + \fr 23:6 \fk সিনাগোগ: \ft যিহূদিশিংগী ঈশ্বর খুরুম্নফম, ৱায়েনফম অমসুং ৱায়েন য়াথং তম্বিবা মফম~।\f*সিনাগোগশিংগী মরু ওইবা ফম্ফমদা ফম্বা পাম্মী~।
\v 7 কৈথেলগী মফমশিংদা মখোয়বু খুরুম্বা অমসুং মীশিংনা মখোয়বু \f + \fr 23:7 \fk রব্বি: \ft অরামিক্কী অর্থদি “ঐগী মপু” নৎত্রগা “ওঝা~।” ধর্ম্মগী ওঝানি~।\f*রব্বি, রব্বি কৌবা পাম্মী~।
\v 8 অদুবু নখোয়দি রব্বি কৌহনগনু; মরমদি নখোয়গী গুরু, খৃষ্টদি অমতনি অমসুং নখোয় পূম্নমক নচিন ননাউনি~।
\v 9 মালেমদা লৈবা কনাগুম্বা অমদা ইপা কৌগনু, মরমদি নখোয়গী নপাদি স্বর্গদা লৈবা মহাক মথন্তনি~।
\v 10 নখোয়বুদি মপু কৌহনগনু, মরমদি নখোয়গী মপু, খৃষ্টদি অমতনি~।
\v 11 নখোয়গী নরক্তা খ্বাইদগী চাউবা অদুনা নখোয়গী মীনাই ওইগনি~।
\v 12 মশা মথন্তবু চাউজবা মী অদু নোল্লুকহনগনি; মশা মথন্তবু নোল্লুকচবা মী অদু চাউহনবিগনি~।
\s1 ফরীশীশিংগী অৱাবা তরেৎ
\p
\v 13 “অফশাশিন্নবশা, ৱায়েন য়াথংগী ওঝাশিং অমসুং ফরীশীশিং, নখোয়দা অৱাবনিদা! মরমদি নখোয়না স্বর্গ লৈবাক অদু মীশিংদগী থিংজিল্লে; নখোয় নশাসু মদুদা চঙদে অমসুং মদুদা চঙনবা লাকপা মীশিংসু নখোয়না থিংই~।
\v 14 অফশাশিন্নবশা, ৱায়েন য়াথংগী ওঝাশিং অমসুং ফরীশীশিং, নখোয়দা অৱাবনিদা! মরমদি নখোয়না লুখ্রাবীশিংগী য়ূম-কৈ মুল্লি; তৌশিন্নদুনা নখোয়না শাংনা হায়জৈ~। মরম অদুনা নখোয়না হেন্না কনবা চৈরাক ফংগনি~।
\p
\v 15 “অফশাশিন্নবশা, ৱায়েন য়াথংগী ওঝাশিং অমসুং ফরীশীশিং, নখোয়দা অৱাবনিদা! নখোয়না মী অমবু যিহূদি ধর্ম্ম ওনহন্নবা কংফাল অমসুং সমুদ্রদা কোয়চৎ চৎলি~। মহাক্না ধর্ম্ম ওল্লক্লবদা, নখোয়না মহাকপু নখোয়দগী শরূক অনী হেন্না নোরোক্কী মচা ওইহল্লি~।
\p
\v 16 “মিত্তাঙবা লমজিংবশা, নখোয়দা অৱাবনিদা! নখোয়না হায়, ‘অশেংবা মফম পন্দুনা ৱাশকপা করিসু নত্তে, অদুবু অশেংবা মফমগী সনা পন্দুনা ৱাশকপা মী অদু মশাগী ৱাশক অসিদা পুল্লবনি~।’
\v 17 অপঙবা অমসুং মিৎ তাঙবশা, সনাগা সনাবু শেংদোক্লিবা অশেংবা মফমগা করম্বনা হেন্না চাউবগে?
\v 18 অদুগা নখোয়না হায়, ‘কনাগুম্বনা লাৎনপূং পন্দুনা ৱাশক্লবদি করিসু নত্তে, অদুবু লাৎনপূং মথক্তা লৈবা খূদোন পন্দুনা ৱাশক্লবদি, মহাক মশাগী ৱাশক অসিদা পুল্লবনি~।’
\v 19 অপঙবা অমসুং মিত্তাঙবশা, খূদোনগা খূদোনবু শেংদোক্লিবা লাৎনপূংগা করম্বনা হেন্না চাউবগে?
\v 20 মরম অদুনা লাৎনপূং পন্দুনা ৱাশকপা মহাক অদুনা লাৎনপূং অমসুং মথক্তা লৈরিবা পূম্নমক পন্দুনা ৱাশকই~।
\v 21 অশেংবা মফম পন্দুনা ৱাশকপা মহাক অদুনা মদু অমসুং মদুগী মনুংদা লৈবা মহাক অদু পন্দুনা ৱাশকই~।
\v 22 স্বর্গ পন্দুনা ৱাশকপা মহাক অদুনা ঈশ্বরগী ফম্বাল অমসুং মদুগী মথক্তা ফম্লিবা মহাক অদু পন্দুনা ৱাশকই~।
\p
\v 23 “অফশাশিন্নবশা, ৱায়েন য়াথংগী ওঝাশিং অমসুং ফরীশীশিং, নখোয়দা অৱাবনিদা! মরমদি নখোয়না নুংশিহীদাক, হোপ অমসুং জীরাগী শরূক তরাগী অমা পী; অদুগা নখোয়না ৱায়েন য়াথংগী হেন্না মরু ওইবা হীরমশিং, অচুম্বা, চানবিবা অমসুং থাজবা য়াবা অদুদি থৌওইদে, অদুগা অতোপ্পশিং থৌশাদবা তৌদনা হায়রিবা পূম্নমক অসি নখোয়না তৌরমগদবনি~।
\v 24 মিৎ তাঙবা লমজিংবশা! নখোয়না য়ুরানবু ফিজুমদা চুমথোক্লগা উট য়োৎশিল্লি~।
\p
\v 25 “অফশাশিন্নবশা, ৱায়েন য়াথংগী ওঝাশিং অমসুং ফরীশীশিং, নখোয়দা অৱাবনিদা! মরমদি নখোয়না পুখম তেঙ্গোৎকী মপান থংবা শরূক অদু শেংদোকই, অদুবু মনুংদদি মখোয় নমজা নমথেক্নবা অমসুং মশা খুদুম চন্দবনা পিক থল্লি~।
\v 26 মিত্তাঙবা ফরীশীশা, পুখম তেঙ্গোৎকী মপান থংবা শরূক অদু শেংনবা মনুং থংবা শরূক অদু হান্না শেংদোকউ~।
\p
\v 27 “অফশাশিন্নবশা, ৱায়েন য়াথংগী ওঝাশিং অমসুং ফরীশীশিং, নখোয়দা অৱাবনিদা! মরমদি নখোয়দি মপান্দনা ফজনা উবা, অদুবু মনুংদদি অশিবা মীশিংগী শরূ অমসুং শেংদবা পূম্নমক্না পিক থনবা শুনু তৈবা মোংফমশিংগুম্বনি~।
\v 28 মতৌ অদুগুম্না নখোয়সু মপান্থোংদা মীশিংগী মফমদা ধর্ম্মচেন্না উই, অদুবু নখোয়গী থম্মোইনুংদদি অফশাশিন্নবা অমসুং আইন থৌশাদবনা পিক থল্লি~।
\p
\v 29 “অফশাশিন্নবশা, ৱায়েন য়াথংগী ওঝাশিং অমসুং ফরীশীশিং, নখোয়দা অৱাবনিদা! মরমদি নখোয়না ৱা তাকথোকপা মীশিংগী মোংফমশিং শাই অমসুং ধর্ম্মচেনবশিংগী নীংশিং ফূরাশিং লৈতেংই,
\v 30 অদুগা হায়, ‘ঐখোয়না ঐখোয়গী ইপা ইপুগী হাকতক্তা লৈরম্লবদি, ঐখোয়না মখোয়গা ৱা তাকথোকপা মীশিংগী ঈ তাহনবগী শরূক ফংমিন্নরম্লোইদবনি~।’
\v 31 মরম অদুনা নখোয় ৱা তাকথোকপা মীশিংবু হাৎখিবশিং অদুগী মচা নিপাশিংনি হায়বা নখোয় নশানা নথক্তা সাক্ষী পীজরি~।
\v 32 অদুনা নখোয়না নখোয়গী নপা নপুশিংগী পাপকী চাং অদু য়ৌহল্লু~।
\v 33 হে লিনশা, লিন্দূশিংগী মচাশা, নোরোক্কী ৱায়েন্দগী নখোয় করম্না নান্থোক্কনি?
\v 34 মরম অদুনা য়েংউ, ঐনা নখোয়দা ৱা তাকথোকপা মীশিং, অশিংবা মীশিং অমসুং ৱায়েন য়াথংগী ওঝাশিং থাগনি~। অদুগা নখোয়না মখোয় খরবু হাৎকনি অমসুং ক্রোস্তা হাৎকনি~। নখোয়না খরবু নখোয়গী সিনাগোগশিংদা ফূগনি অমসুং সহর সহরদা ওৎনৈগনি~।
\v 35 মদুগী মরম্না ধর্ম্মচেনবা অবেলগী ঈ তাখিবা মতমদগী অশেংবা মফম অমসুং লাৎনপূংগী মরক্তা হাৎখিবা বেরেকীয়াগী মচা নিপা জেকারিয়াগী ঈ তাখিবা মতম ফাওবা মালেমদা তাখিবা ধর্ম্মচেনবা পূম্নমক্কী ঈগী মরান অদু নখোয়গী নথক্তা তাননবনি~।
\v 36 ঐনা নখোয়দা তশেংনা হায়রি, হায়রিবা হীরমশিং অসি মীরোন অসিগী মীশিংগী মথক্তা তাগনি~।
\s1 যেরূশালেমগীদমক যীশুনা তেংথাবা
\r লূক 13:34-35; 19:41-44
\p
\v 37 “ৱা তাকথোকপা মীশিংবু হাৎপা অমসুং মঙোন্দা থাখিবা মীশিংবু নূঙনা থাবা, হে যেরূশালেম, হে যেরূশালেম~। য়েনবীনা মচাশিংবু মথাদা কোনশিনবগুম কয়া তোয়না ঐনা নহাক্কী নচাশিংবু কোন্নীংলম্বা! অদুবু নখোয়না মদু পামখিদে~।
\v 38 য়েংউ, নখোয়গী য়ূম মাঙ তাকহন্দুনা নখোয়দা থম্বিরম্লে~।
\v 39 মরমদি ঐনা নখোয়দা হায়রি, ‘যেহোবাগী মিংদা লেঙলক্লিবা মহাক য়াইফবনি’ হায়না নখোয়না হায়দ্রিবা ফাওবা হৌজিক্তগী হৌনা নখোয়না ঐবু উররোই~।”
\c 24
\s1 চোর্ফোল চীংথক্তা তম্বিবা
\r মার্ক 13:1-37; লূক 21:5-36
\p
\v 1 অদুগা যীশুনা নীংনশঙদগী লেঙথোক্তুনা চৎলিঙৈদা মহাক্কী সেবোকশিংনা মহাক্কী নাক্তা লাক্তুনা নীংনশঙগী য়ূমশিং উহনখি~।
\v 2 মদুদা যীশুনা মখোয়দা হায়খি, “পূম্নমক অসি নখোয় উদব্রা? ঐনা নখোয়দা তশেংনা হায়রি, অসিদা লৈরিবা নূঙ অমবু নূঙ অমগী মথক্তগী নীঙ্খায়দনা থনম্লরোই~।”
\p
\v 3 মহাক্না চোর্ফোল চীংথক্তা ফম্লিঙৈদা সেবোকশিংনা মহাক্কী নাক্তা লোন্না লাক্তুনা হায়রকই, “করম্বা মতমদা হায়রিবশিং অসি থোক্কদগে, নহাক্না লেঙবিরক্কদবগী অমসুং তাইবংপান অসি লোইগদবগী খূদম করিনো হায়বা ঐখোয়দা হায়বিয়ু~।”
\p
\v 4 মদুদা যীশুনা মখোয়দা খুমখি, “মী কনানসু নখোয়বু শেরান্ননা চিংদনবা চেকশিল্লু~।
\v 5 মরমদি মী কয়ানা ঐগী মিংদা লাক্তুনা হায়গনি, ‘ঐ খৃষ্টনি,’ অদুগা মখোয়না মী কয়াবু শেরান্ননা লমজিংগনি~।
\v 6 অদুগা নখোয়না লান অমসুং লানগী পাউনিনখোন তাগনি; মসিনা নখোয়বু মিপাইহন্দনবা চেকশিল্লু~। মরমদি হায়রিবশিং অসি শোয়দনা থোক্কনি, অদুবু মদু অরোইবা অদু ওইদ্রি~।
\v 7 মরমদি জাতি অমনা জাতি অমগী মথক্তা অমসুং নিংথৌ লৈবাক অমনা নিংথৌ লৈবাক অমগী মথক্তা হৌরক্কনি~। অদুগা মফম কয়াদা চাক্তাঙবা, লাইচৎ অমসুং য়ুহারাবা থোক্কনি~।
\v 8 পূম্নমক অসি নাউয়েকপগী অহৌবনি~।
\v 9 মখোয়না নখোয়বু ৱাহন্নবা পীথোক্কনি অমসুং নখোয়বু হাৎকনি; ঐগী মিংগী মরমগীদমক জাতি পূম্নমক্কী মীশিংনা নখোয়বু য়েংথিগনি~।
\v 10 মতম অদুদা মী কয়ানা খুদি থীগনি; অদুগা মখোয় অমগা অমগা পীথোক্নগনি অমসুং অমগা অমগা য়েংথিনগনি~।
\v 11 ৱা তাকথোকশিন্নবা মীশিং য়াম্না থোক্লক্কনি অমসুং মী কয়াবু শেরান্ননা লমজিংগনি~।
\v 12 আইন থৌশাদবা হেঙ্গৎলকপা মরম্না, মী কয়াগী নুংশিবা হন্থরক্কনি~।
\v 13 অদুবু অরোইবা ফাওবা খাঙবা মহাকপু কনিবগনি~।
\v 14 নিংথৌ লৈবাক্কী অফবা ৱাপাউ অসি জাতি পূম্নমক্তা সাক্ষী ওইননবা তাইবংপান অপূম্বদা শন্দোক্কনি; অদুগা অরোইবা মতম অদু লাক্কনি~।
\p
\v 15 “মরম অদুনা ৱা তাকথোকপা দানিয়েলনা হায়খিবা অমাঙ অতাক্কী তুক্কচবা মহাক অদুনা অশেংবা মফমদা লেপ্পা নখোয়না উবা মতমদা (পাবা মহাক অদুনা খঙসনু),
\v 16 যুদিয়াদা লৈবা মখোয়না চীংদা চেনসনু~।
\v 17 য়ূমথক্তা লৈবা মহাক অদুনা ইমুংদগী করিগুম্বা পোৎ লৌথোক্নবা কূমথদসনু~।
\v 18 লৌবুক্তা লৈবা মহাক্না মহাক্কী ফি লৌবা অমুক হন্না চত্তসনু~।
\v 19 অদুগা নুমিৎশিং অদুদা মীরোল্লিবীশিং অমসুং খোম্নৌরিবীশিং অৱাবনিদা!
\v 20 অদুবু নখোয়না চেনবা অদু নিংথমথাদা নৎত্রগা পোত্থাবা নুমিত্তা থোক্তনবা হায়জৌ~।
\p
\v 21 “মরমদি তাইবংপান হৌবা মতমদগী হৌজিক ফাওবা অমুক্তসু থোকখিদ্রিবা, কৈদৌঙৈদসু থোক্লরোইদবা শাথিবা অৱা অনা থোক্কনি~।
\v 22 নুমিৎশিং অদু ককশিনবিদ্রবদি হকচাং পানবা অমতা হিংহৌরোই; অদুবু খন্দোকপা মীশিংগীদমক নুমিৎশিং অদু ককশিনবিগনি~।
\v 23 কনাগুম্বা মীনা নখোয়দা ‘য়েংউ, খৃষ্ট অসিদা লৈ,’ নৎত্রগা ‘অদুদা লৈ’ হায়রবদি মদু থাজগনু~।
\v 24 মরমদি খৃষ্ট শাশিন্নবশিং অমসুং ৱা তাকথোকশিন্নবা মীশিং থোক্লক্কনি; অদুগা মখোয়না মীশিংবু শেরান্ননা লমজিংননবা অচৌবা খূদমশিং অমসুং অঙকপা থবকশিং উৎকনি; ঙম্লবদি খন্দোকখ্রবশিং অদু ফাওবা মখোয়না শেরান্ননা লমজিংগনি~।
\v 25 য়েংউ, ঐনা মসি মাঙজৌননা নখোয়দা হায়রিবনি~।
\v 26 মরম অদুনা মখোয়না নখোয়দা ‘য়েংউ, ইবুংঙো লমহাঙদা লৈ’ হায়রবদি চৎকনু; নৎত্রগা মখোয়না ‘য়েংউ, ইবুংঙো অরোনবা কাদা লৈ’ হায়রবদি মদু থাজগনু~।
\v 27 মরমদি নোংপোক্তগী নোংথাঙ কূপ্লকপদা নোংচুপ্লোমদা ঙানবগুম্না, মীগী মচা নিপা অদুনা লাকপসু অদুম্না ওইগনি~।
\v 28 অশিবা মশা লৈবা মফম অদুদা লঙজাশিংনা পূন্না লৈগনি~।
\p
\v 29 “অৱা অনাগী নুমিৎশিং অদুগী হেক মতুংদা নুমিৎপু মমশিনহনগনি; অদুগা থানা মশাগী মঙান পীররোই, থৱান্মিচাকশিংনা অতিয়াদগী তারক্কনি, মহাক্না অতিয়া নোংদোনগী পাঙ্গলশিং নিকহনগনি~।
\v 30 মতম অদুদা অতিয়াদা মীগী মচা নিপা অদুগী খূদম উগনি, অদুগা মালেমগী জাতি পূম্নমক্না তেংথা নাওইগনি~। মীগী মচা নিপা অদুনা পাঙ্গল অমসুং অচৌবা মতিক মঙানগা লোয়ননা অতিয়াগী লৈচিন্দা লেঙলকপা মখোয়না উগনি~।
\v 31 মহাক্না মহাক্কী দূতশিং পেরেশিঙ্গাগী অহৌবা মখোনগা লোয়ননা থারক্কনি; অদুগা মখোয়না মহাক্কী খন্দোকখ্রবশিংবু অতিয়াগী অরোইবা অমদগী অরোইবা অমা ফাওবা নুংশিৎ মরিদগী খোমজিনগনি~।
\p
\v 32 “হৌজিক হৈয়িৎ পাম্বীদগী পান্দম অমা খঙজিল্লু: মসিগী মশাদা য়েন্নিঙ হুল্লক্লগা মনা পাল্লকপা মতমদা নখোয়না কালেন্থা নকশিল্লক্লে হায়বা খঙই~।
\v 33 মতৌ অদুম্না নখোয়না হায়রিবশিং অসি উবা মতমদা, মহাক থোঙজিন য়ৌনা নকশিল্লক্লে হায়বা খঙউ~।
\v 34 ঐনা নখোয়দা তশেংনা হায়রি, পূম্নমক অসি থোক্ত্রিবা ফাওবা মীরোন অসি শুপমাঙ মাঙলোই~।
\v 35 অতিয়া অমসুং মালেম মাঙখিগনি, অদুবু ঐগী ৱাশিংদি কৈদৌঙৈদসু মাঙলোই~।
\p
\v 36 “মী কনা অমতনা মদুগী নুমিৎ অমসুং পূংফম খঙদে, স্বর্গদা লৈবা দূতশিং ফাওবা মদু খঙদে, অদুবু ঐগী ইপাতনা খঙই~।
\v 37 মরমদি নোহাগী হাকতক্তা ওইখিবগুম মীগী মচা নিপা অদুনা লেঙলকপদসু ওইগনি~।
\v 38 মরমদি ঈশিং ঈচাউ থোক্ত্রিঙৈদা, নোহানা হিজাউ মনুংদা চঙদ্রিবা নুমিৎ অদু ফাওবা মীশিং অদুনা চা-থক্তুনা, লুহোংদুনা অমসুং লুহোংহন্দুনা লৈরম্মী~।
\v 39 ঈশিং ঈচাউ অদু লাক্তুনা মখোয়বু পুথোক্ত্রিবা ফাওবা মখোয়না করিসু খঙলমদে; মতৌ অদুম্না মীগী মচা নিপা অদুনা লেঙলকপসু ওইগনি~।
\v 40 মতম অদুদা মী অনী লৌবুক্তা লৈগনি, অমবু পুখিগনি অদুগা অমবু থনমগনি~।
\v 41 নুপী অনী চক্রি তক্তুনা লৈগনি, অমবু পুখিগনি অদুগা অমবু থনমগনি~।
\p
\v 42 “মরম অদুনা মিশেং খাঙউ, মরমদি নখোয়গী নবুংঙোনা করম্বা পুংফমদা লেঙলক্কনি হায়বা নখোয়না খঙদে~।
\v 43 অদুবু মসি খঙউ, মদুদি য়ূম্বু অদুনা হূরানবনা লাক্কদবা অহিংগী মতম অদু খঙলম্লবদি, মহাক্না মিশেং খাঙদুনা লৈরমগনি; অদুগা মহাক্না ময়ূম অদু থুগাইদুনা চঙহল্লম্লোইদবনি~।
\v 44 মরম অদুনা নখোয়সু থৌরাঙ তৌদুনা লৈয়ু; মরমদি নখোয়না খন্দবা পূংজা অদুদা মীগী মচা নিপা অদু লেঙলক্কনি~।
\p
\v 45 “অদু ওইরবদি, মতম চানা চিঞ্জাক মখোয়দা পীননবা মহাক্কী মবুংঙোনা য়ূম-কৈ পান্নহল্লিবা থাজবা য়াবা অমসুং অশিংবা মীনাই অদু কনানো?
\v 46 মবুংঙোনা লেঙলকপদা অসুম্না শূ নোম্লম্বা মীনাই অদু য়াইফবনি~।
\v 47 ঐনা নখোয়দা তশেংনা হায়রি মদুদি মবুংঙোনা মহাক্কী লৈজবা মরন মথুম পূম্নমক্কী মথক্তা মহাকপু মপু ওইহনগনি~।
\v 48 অদুবু করিগুম্বা ফত্তবা মীনাই অদুনা মথম্মোইদা ‘ঐগী মপু মতম কুইনা লাকখিরোই’ হায়দুনা
\v 49 মহাক্না মরূপ মীনাইশিংবু ফূবা হৌদুনা য়ু ঙাওবশিংগা চামিন থকমিন্নরবদি,
\v 50 মীনাই অদুনা থৌশারুদবা নুমিৎ অমসুং মহাক্না খঙদবা পূংজা অদুদা মহাক্কী মবুংঙোনা লেঙলক্কনি~।
\v 51 মপু অদুনা মহাকপু মতুপ মতুপ ককথৎকনি অমসুং অফশাশিন্নবা মীশিংগা লোয়ননা মফম অমদা লৈহনগনি; অদুগা মফম অদুদা মহাক্না কপকনি অমসুং ময়া ক্রক ক্রক চিক্কনি~।
\c 25
\s1 লৈশাবী অশেংবী তরাগী পান্দম
\p
\v 1 “স্বর্গ লৈবাক অসিদি মখূত্তা থাউমৈ পায়দুনা বর ওকপা চত্থোকখিবী অশেংবী লৈশাবী তরাগা চাংদম্নবা য়াই~।
\v 2 মখোয়গী মরক্তা মঙাদি অশিংবীনি অদুগা মঙা অমনা অপঙবীনি~।
\v 3 অপঙবীশিং অদুনা মখোয়গী থাউমৈশিংদি পুরগা মখোয়গা লোয়ননা থাউদি পুরমদে~।
\v 4 অদুবু অশিংবীশিং অদুনদি মখোয়গী থাউমৈশিংগা লোয়ননা পাত্রশিংদা থাউ পুরম্মী~।
\v 5 বর অদুনা থিন্থরিঙৈদা মখোয় পূম্নমক উইদুনা তূমখ্রে~।
\v 6 অদুবু অহিং নোংয়ায়দা লাউনরকই, ‘য়েংউ, বর অসি! নখোয় থোক্লক্তুনা মহাকপু ওকউ~।’
\v 7 মতম অদুদা অশেংবী লৈশাবী পূম্নমক হৌগত্তুনা মখোয়গী থাউমৈ শেম শারে~।
\v 8 অপঙবী লৈশাবীশিং অদুনা অশিংবী লৈশাবীশিংদা হায়রম্মী, ‘ঐখোয়দা নখোয়গী থাউ খরা পীবিয়ু, মরমদি ঐখোয়গী থাউমৈশিং মুৎকদৌরে~।’
\v 9 অদুবু অশিংবী লৈশাবীশিং অদুনা হায়রকই, ‘পীরোই, মসি ঐখোয় অমসুং নখোয়গীদমক কোন্নররোই; নখোয়না থাউ য়োল্লিবশিংদা চত্তুনা নখোয়গীদমক লৈয়ু~।’
\v 10 অদুবু মখোয়না থাউ লৈবা চৎখ্রিঙৈদা, বর অদু থুংলরে; অদুগা থৌরাঙ তৌরম্বী মখোয়না মহাক্কা লোয়ননা লুহোংবগী চাকখাঙবদা চঙখ্রবদা থোঙ থিংখ্রে~।
\v 11 মতুং অদুদা অতোপ্পা অশেংবী লৈশাবীশিং অদুনা লাক্তুনা হায়, ‘ইবুংঙো, ইবুংঙো, ঐখোয়দা থোঙ হাংদোকপিয়ু~।’
\v 12 অদুবু মহাক্না হায়খি, ‘ঐনা নখোয়দা তশেংনা হায়রি, ঐনা নখোয়বু খঙদে~।’
\v 13 মরম অদুনা মিশেং খাঙউ, মরমদি মীগী মচা নিপা অদুনা লেঙলক্কদবা নুমিৎ নৎত্রগা পূংফম অদু নখোয়না খঙদে~।
\s1 তালন্তকী পান্দম
\p
\v 14 “অমুক্কসু স্বর্গ লৈবাক অসিদি নিপা অমনা অরাপ্পা লৈবাক অমদা চৎলমদাইদা মহাক্কী মনাইশিং কৌদুনা মহাক্কী লন্থুম শিন্নরম্বা মী অমগা মান্নৈ~।
\v 15 অদুগা মী খুদিংদা মানা মানা ঙম্বা পাঙ্গলগী মতুং ইন্না মহাক্না অমদা \f + \fr 25:15 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত মঙা, অতোপ্পা অমদনা তালন্ত অনী, অতোপ্পা অমদনা তালন্ত অমা পীরে; অদুগা মহাক লংফৈ চৎখ্রে~।
\v 16 তালন্ত মঙা ফংবা মী অদুনা খূদক্তা চৎখিদুনা মহাক্কী শেন অদু ললোনবদা অতোপ্পা তালন্ত মঙা তোংলে~।
\v 17 মতৌ অদুগুম্না তালন্ত অনী ফংবা মী অদুনা তালন্ত অনী তোংলে~।
\v 18 অদুবু তালন্ত অমা ফংবা মী অদুনা চৎখিদুনা লৈপাক তৌরগা মহাক্কী মবুংঙোগী শেন অদু লোৎশিনখি~।
\v 19 মতম কুইরবগী তুংদা মীনাইশিং অদুগী মবুংঙো অদু হল্লক্তুনা মখোয়গা চাগা চাদিং পান্নরে~।
\p
\v 20 “অদুগা তালন্ত মঙা ফংবা মী অদুনা লাক্তুনা অতোপ্পা তালন্ত মঙা পুরক্তুনা হায়রকই, ‘ইবুংঙো, নহাক্না ঐঙোন্দা তালন্ত মঙা শিন্নরম্মী; য়েংউ, ঐনা অতোপ্পা তালন্ত মঙা তোংলে~।’
\v 21 মদুদা মহাক্কী মবুংঙোনা মঙোন্দা হায়খি, ‘ফরে, অফবা অমসুং থাজবা য়াবা মীনাই~। নহাক খজিক্তগী মরমদা থাজবা য়াবনা, ঐনা নহাকপু হীরম কয়াদা মপু ওইহনগনি; লাক্তুনা নবুংঙোগী হরাউবদা শরূক ফংজৌ~।’
\v 22 অদুগা তালন্ত অনী ফংবা মহাক্নসু লাক্তুনা হায়খি, ‘ইবুংঙো, নহাক্না ঐঙোন্দা তালন্ত অনী শিন্নরম্মী; য়েংউ, ঐনা অতোপ্পা তালন্ত অনী তোংলে~।’
\v 23 মবুংঙোনা মঙোন্দা হায়খি, ‘ফরে, অফবা অমসুং থাজবা য়াবা মীনাই; নহাক খজিক্তগী মরমদা থাজবা য়াবনা, ঐনা নহাকপু হীরম কয়াদা মপু ওইহনগনি; লাক্তুনা নহাক্কী নবুংঙোগী হরাউবদা শরূক ফংজৌ~।’
\p
\v 24 “অদুগা তালন্ত অমা ফংবা মী অদুনসু লাক্তুনা হায়খি, ‘ইবুংঙো, নহাক্তি হুনখিদবা অদু লোকপা, অদুগা থাখিদবা অদু খোমজিনবা শাথিবা মীনি হায়বা ঐনা খঙজরম্মী~।
\v 25 অদুনা ঐনা কিজরম্মী, অদুগা ঐনা চৎলগা নহাক্কী তালন্ত অদু লৈপাক মনুংদা লোৎশিল্লে~। য়েংউ, নহাক্কী অদু অসিনি~।’
\p
\v 26 “মদুদা মবুংঙোনা মঙোন্দা হায়খি, ‘ফত্তবা অমসুং অতনবা মীনাই~। ঐনা হুনখিদবা মফমদগী লোকই, অদুগা ঐনা থাখিদবা অদু ঐনা খোমজিল্লি হায়বা নহাক্না খঙই~।
\v 27 মরম অদুনা নহাক্না ঐগী শেন অদু শেন পূথোকপশিংদা থম্লমগদবনি~। অদুগা ঐনা হল্লকপা মতমদা ঐগী শেন অদু মথোইগা লোয়ননা ফংলমগদবনি~।
\v 28 মরম অদুনা তালন্ত অদু মঙোন্দগী লৌথোক্তুনা তালন্ত তরা লৈবা মঙোন্দা পীয়ু~।
\p
\v 29 “মরমদি অরৈবা মী খুদিংদা পীবিগনি অমসুং মহাক্না মরাং কায়না লৈগনি~। অদুগা লৈতবা মহাক অদুদগী মহাক্কী অরৈবা ফাওবা লৌথোক্কনি~।
\v 30 কান্নদবা মীনাই অদু মপানগী অমম্বদা লংথোকউ; মফম অদুদা মহাক্না কপকনি অমসুং ময়া ক্রক ক্রক চিক্কনি~।’
\s1 হামেং য়াউগী ৱায়েনবা
\p
\v 31 “মীগী মচা নিপা অদুনা অশেংবা স্বর্গদূত পূম্নমক্কা লোয়ননা মশাগী মতিক মঙানগা লাকপদা মহাক্না মতিক মঙানগী ফম্বান্দা ফমগনি~।
\v 32 অদুগা জাতি পূম্নমকপু মহাক্কী মাঙদা পূনহনগনি; অদুগা য়াউশেনবনা মহাক্কী য়াউশিংবু হামেংশিংগী মরক্তগী খাইদোকপগুম, মহাক্না মখোয়বু অমনা অমদগী খাইদোক্কনি~।
\v 33 মহাক্না য়াউশিংবু য়েৎলোমদা, অদুগা হামেংশিংনা ওইরোমদা থমগনি~।
\v 34 অদুদগী নিংথৌ অদুনা য়েৎলোমদা লৈবা মখোয়দা হায়গনি, ‘লাকউ, ঐগী ইপাগী বোর ফংবশা~। তাইবংপান হৌবদগী নখোয়গীদমক থৌরাঙ তৌখ্রবা নিংথৌ লৈবাক অদু ফংজরো~।
\v 35 মরমদি ঐনা লাম্লবদা নখোয়না ঐঙোন্দা চানবা চিঞ্জাক পীরম্মী~। অদুগা ঐনা খৌরাংলবদা নখোয়না ঐঙোন্দা থক্নবা পীরম্মী; ঐনা লম্লানবা ওইরিঙৈদা নখোয়না ঐবু লৌশিনবিরম্মী~।
\v 36 ফি লৈত্রবদা নখোয়না ঐঙোন্দা ফি পীবিরম্মী; ঐনা নারবদা নখোয়না ঐবু য়েংশিনবিরম্মী; ঐনা কৈশুমশঙদা লৈবদা নখোয়না ঐগী নাক্তা লাক্লম্মী~।’
\p
\v 37 “মতম অদুদা ধর্ম্মচেনবা মীশিংনা মঙোন্দা খুম্লকই, ‘ইবুংঙো, ঐখোয়না করম্বা মতমদা নহাক্না লাম্বা উদুনা নহাকপু পীজখিবগে? নৎত্রগা খৌরাংবা উদুনা নঙোন্দা পীথকখিবগে?
\v 38 অদুগা ঐখোয়না করম্বা মতমদা নহাক্না লম্লানবা ওইরম্বা উদুনা নহাকপু লৌশিনখিবগে? নৎত্রগা ফি লৈতবা উদুনা নঙোন্দা ফি পীখিবগে?
\v 39 নহাক্না নাদুনা লৈবা নৎত্রগা কৈশুমশঙদা লৈবা ঐখোয়না করম্বা মতমদা উদুনা নহাক্কী নাক্তা লাকখিবগে?’
\v 40 মদুদা নিংথৌ অদুনা মখোয়দা হায়গনি, ‘ঐনা নখোয়দা তশেংনা হায়রি, নখোয়না ঐগী ইচীন ইনাউশিং অসিগী মরক্তগী খ্বাইদগী তোনবা অমদা তৌখিবা অদু নখোয়না ঐঙোন্দা তৌখিবনি~।’
\p
\v 41 “মতম অদুদা মহাক্না ওইরোমদা লৈবা মখোয়দসু হায়গনি, ‘শিরাপ ফংবশা, ঐঙোন্দগী চত্থোক্তুনা দিয়াবোল অমসুং মহাক্কী দূতশিংগীদমক থৌরাঙ তৌখ্রবা লোম্বা নাইদবা মৈদা চৎলু~।
\v 42 মরমদি ঐনা লাম্লম্মী, অদুবু নখোয়না ঐঙোন্দা চানবা চিঞ্জাক পীখিদে; ঐনা খৌরাংলম্মী, অদুবু নখোয়না ঐঙোন্দা থক্নবা পীখিদে~।
\v 43 ঐনা লম্লানবা ওইরিঙৈদা নখোয়না ঐবু লৌশিনখিদে, ফি লৈত্রবদা নখোয়না ঐঙোন্দা ফি পীখিদে, নাবা অমসুং কৈশুমশঙদা নখোয়না ঐবু য়েংশিনিবখিদে~।’
\p
\v 44 “মতম অদুদা মখোয়নসু খুমগনি, ‘ইবুংঙো, ঐখোয়না করম্বা মতমদা নহাক্না লাম্বা, নৎত্রগা খৌরাংবা, নৎত্রগা লম্লানবা, নৎত্রগা ফি লৈতবা, নৎত্রগা নাবা নৎত্রগা কৈশুমশঙদা লৈবা উরগা, নহাকপু থৌগল তৌজখিদবগে?’
\v 45 মদুদা মহাক্না মখোয়দা হায়গনি, ‘ঐনা নখোয়দা তশেংনা হায়রি, মখোয় অসিগী মরক্তগী খ্বাইদগী তোনবা অমদা নখোয়না তৌখিদবা অদুদা নখোয়না ঐঙোন্দা তৌখিদবনি~।’
\v 46 অদুগা পূম্নমক অসিনা লোম্বা নাইদবা চৈরাক ফংগদবা মফমদা চৎকনি, অদুবু ধর্ম্মচেনবশিংনা লোম্বা নাইদবা হিংবদা চৎকনি~।”
\c 26
\s1 যীশু হাৎনবা শরৌ শীনবা
\r মার্ক 14:1-2; লূক 22:1-2
\p
\v 1 অসুম থোক্লরে, যীশুনা ৱাশিং অসি হায়বা লোইরবদা, মহাক্না মহাক্কী সেবোকশিংদা হায়খি,
\v 2 “নুমিৎ নীনিগী তুংদা লান্থোকপিবগী চাকখাঙবা থোকই হায়বা নখোয়না খঙই~। অদুগা মীগী মচা নিপা অদুবু ক্রোস্তা হাৎনবা পীথোক্কনি~।”
\p
\v 3 অদুদগী অথোইবা পুরোহিৎশিং, ৱায়েন য়াথংগী ওঝাশিং অমসুং অহল্লমনশিংনা পুরোহিৎলেন কায়াফাগী শূমাঙদা পূন্না তিন্নরম্মী~।
\v 4 অদুগা মখোয়না যীশুবু লৌনম তৌদুনা ফানবা অমসুং হাৎনবা শরৌ শীল্লম্মী~।
\v 5 অদুবু মখোয়না হায়খি, “চাকখাঙবা মনুংদা ওইদসনু, নৎত্রবদি মীশিংগী মরক্তা ইরাঙ থোক্লক্কনি~।”
\s1 যীশুবু বেথানিদা থাউ হৈবা
\r মার্ক 14:3-9; লূক 7:37-38; যোহ 12:1-8
\p
\v 6 যীশুনা বেথানিদা কুষ্টী থুংবা সিমোনগী য়ূমদা লৈরম্মী~।
\v 7 মফম অদুদা মমল য়াম্বা মনম নুংশিবা থাউ হাপ্পা \f + \fr 26:7 \fk আলাবাষ্টর: \ft মসি ঙৌরুনবা আলাবাষ্টর কৌবা নূঙনি~।\f*আলাবাষ্টরগী নূঙফূ অমা পুদুনা নুপী অমনা মহাক্কী মনাক্তা লাক্লে~। অদুগা মহাক্না টেবল মনাক্তা ফম্লিঙৈদা, নুপী অদুনা মহাক্কী মকোক্তা থাউ হৈথরম্মী~।
\v 8 অদুবু সেবোকশিংনা মদু উবদা য়ানিংদদুনা হায়রকই, “মসি মাঙহল্লিবা করিগীনো?
\v 9 মরমদি কনাগুম্বা অমনা মনম নুংশিবা থাউ অসি তাঙনা য়োল্লগা লাইরবশিংদা শেন অদু পীবা য়ারম্বনি~।”
\p
\v 10 অদুগা যীশুনা মসি খঙলদুনা মখোয়দা হায়খি, “নখোয়না নুপী অদুদা য়েৎলিবা করিগীনো? মহাক্না ঐঙোন্দা অফবা থবক তৌজরে~।
\v 11 মরমদি লাইরবশিংদি মতম পূম্নমক্তা নখোয়গা লৈ, অদুবু ঐদি মতম পূম্নমক্তা নখোয়গা লৈরোই~।
\v 12 মহাক্না মনম নুংশিবা থাউ অসি ঐগী হকচাংদা হৈথবা মতমদা ঐবু ফুম্নবগীদমক মহাক্না থৌরাঙ তৌরিবনি~।
\v 13 ঐনা নখোয়দা তশেংনা হায়রি, তাইবংপানগী মফম খুদিংদা অফবা ৱাপাউসি শন্দোকপা মতমদা নুপী অসিনা তৌখিবা থবক অদুসু মহাকপু নীংশিংবা ওইনা হায়দোক্কনি~।”
\s1 যিহূদানা যীশুবু পীথোক্নবা য়াবা
\r মার্ক 14:10-11; লূক 22:3-6
\p
\v 14 অদুগা তরানিথোই অদুগী মরক্তগী যিহূদা ঈস্কারিয়োৎ কৌবা অমনা অথোইবা পুরোহিৎশিংগী মনাক্তা চৎখ্রে~।
\v 15 অদুগা মহাক্না মখোয়দা হায়খি, “ঐনা মহাকপু নখোয়দা পীথোক্লবদি, নখোয়না ঐঙোন্দা করি পীগদগে?” মদুদা মখোয়না \f + \fr 26:15 \fk লুপা ময়েক: \ft লুপা ময়েক অমসি শিনমী অমগী নোংমগী খূৎশূমন্নি~।\f*লুপা ময়েক কুন্থ্রা মঙোন্দা পীবা হায়না য়ান্নরম্মী~।
\v 16 মতম অদুদগী মহাক্না মহাকপু পীথোক্নবা তাঞ্জা থিরম্মী~।
\s1 লান্থোকপিবগী চাকখাঙবগী থৌরাঙ
\r মার্ক 14:12-16; লূক 22:7-13
\p
\v 17 হামৈ য়াওদবা তলগী চাকখাঙবগী অহানবা নুমিত্তা সেবোকশিংনা যীশুগী মনাক্তা লাক্লে, অদুগা মঙোন্দা হায়রকই, “লান্থোকপিবগী চাকখাঙবা অদু নহাক্না চানবা ঐখোয়না মফম কদায়দা নহাক্কীদমক থৌরাঙ তৌবা পাম্বিবগে?”
\v 18 মহাক্না হায়খি, “নখোয়না সহরদা কনাগুম্বা মী অমগী মফমদা চত্তুনা মঙোন্দা হায়য়ু, ‘গুরুনা হায়, “ঐগী মতম নকশিল্লক্লে~। ঐনা ঐগী সেবোকশিংগা নহাক্কী য়ূমদা লান্থোকপিবগী চাকখাঙবা ঙাক্কনি~।” ’ ”
\p
\v 19 মদুদা যীশুনা মখোয়দা হায়খিবগুম্না সেবোকশিংনা তৌখি; অদুগা মখোয়না লান্থোকপিবগী চাকখাঙবা অদু থৌরাঙ তৌজখি~।
\s1 অরোইবা লান্থোকপিবগী চাকখাঙবা
\r মার্ক 14:17-21; লূক 22:14-20, 24-30
\p
\v 20 নুমিদাংৱাই ওইরক্লবদা, মহাক্না সেবোক তরানিথোইগা চাননবা ফম্লম্মী~।
\v 21 মখোয়না চারিঙৈদা মহাক্না হায়খি, “ঐনা নখোয়দা তশেংনা হায়রি মদুদি নখোয়গী নরক্তগী অমনা ঐবু পীথোক্কনি~।”
\v 22 মদুদা মখোয় য়াম্না পূক্নীং ৱারম্মী অমসুং মখোয় অমমম্না মঙোন্দা হায়বা হৌরকই, “ইবুংঙো, ঐনরা?”
\v 23 মদুদা মহাক্না খুমখি, “ঐগা লোয়ননা পুখমদা খূৎ লুপমিন্নরিবা মহাক অসিনা ঐবু পীথোক্কনি~।
\v 24 তশেংনমক মীগী মচা নিপা অদুগী মরমদা ইখিবগুম্না মহাক্না চৎলি, অদুবু মীগী মচা নিপা অদুবু পীথোকপা মী অদু অৱাবনিদা! মী অদু পোক্লমদবনা মহাক্কীদমক ফরমগনি~।”
\v 25 মতম অদুদা মহাকপু পীথোক্কদবা যিহূদানা খুমখি, “\f + \fr 26:25 \fk রব্বি: \ft অরামিক্কী অর্থদি “ঐগী মপু” নৎত্রগা “ওঝা~।” ধর্ম্মগী ওঝানি~।\f*রব্বি, ঐনরা?” মহাক্না মঙোন্দা হায়খি, “নহাক নশানা হায়জরে~।”
\s1 প্রভুগী চাকখাঙবা লিংখৎপা
\r মার্ক 14:22-27; লূক 22:17-20; ১কোরি 11:23-34
\p
\v 26 মখোয়না চারিঙৈদা যীশুনা তল লৌদুনা থাগৎলগা থুগাইরে অমসুং মদু সেবোকশিংদা পীদুনা হায়খি, “লৌদুনা চাও, মসি ঐগী হকচাংনি~।”
\v 27 অদুদগী মহাক্না তেঙ্গোৎ লৌদুনা থাগৎলগা মখোয়দা পীদুনা হায়রকই, “নখোয় পূম্নমক মসিদগী থকউ~।
\v 28 মরমদি মসি মী কয়াগী পাপ কোকপিনবা তাবিখ্রবা অনৌবা ৱালেপ্নবা অদুগী ঐগী ঈনি~।
\v 29 অদুবু ঐনা নখোয়দা হায়রি, ঐগী ইপাগী নিংথৌ লৈবাক্তা নখোয়গা লোয়ননা নৌনা থকমিন্নগদবা নুমিৎ অদু লাক্ত্রিবা ফাওবা হৌজিক্তগী ঐনা অঙ্গুর মহৈ অসিদগী থক্লরোই~।”
\v 30 মখোয়না ঈশৈ অমা শক্লম্লগা চোর্ফোল চীংদা চৎখ্রে~।
\s1 পিতরনা য়ারোইদবা খঙহনবা
\r মার্ক 14:27-31; লূক 22:31-34; যোহ 13:36-38
\p
\v 31 মতম অদুদা যীশুনা মখোয়দা হায়খি, “অহিং অসিদা ঐগী মরমগীদমক নখোয় পূম্নমক খুদি থীগনি~। মরমদি মসি ইদুনা লৈ,
\q1 ‘ঐনা য়াউশেনবা অদুদা খূৎ থাগনি,
\q1 অদুগা য়াউ শঙ্গুগী য়াউশিং অদু চাইথোক্কনি~।’
\p
\v 32 অদুবু ঐনা অমুক হন্না হিঙ্গৎলবা তুংদা ঐনা নখোয়দগী হান্না গালীলদা চৎকনি~।”
\v 33 মদুদা পিতরনা মঙোন্দা হায়খি, “নহাক্কী মরমগীদমক মী পূম্নমক্না খুদি থীখ্রবসু ঐদি কৈদৌঙৈদসু খুদি থীরোই~।”
\v 34 যীশুনা মঙোন্দা হায়খি, “ঐনা নঙোন্দা তশেংনা হায়রি মদুদি য়েল্লাবনা অহিং অসিমক্তদা খোঙদ্রিঙৈ মমাঙদা নহাক্না ঐবু অহুম্লক য়ারোই~।”
\v 35 পিতরনা মঙোন্দা হায়খি, “ঐনা নহাক্কা শিমিন্নবা তারবা ফাওবদা ঐনা নহাকপু য়াদবা তৌরোই~।” অসুম্না সেবোক পূম্নমক্নসু হায়খি~।
\s1 গেৎসেমানীদা হায়জবা
\r মার্ক 14:32-42; লূক 22:40-46
\p
\v 36 অদুদগী যীশুনা মখোয়গা লোয়ননা গেৎসেমানী কৌবা মফম অমদা লাক্লে, অদুগা মহাক্না সেবোকশিংদা হায়, “ঐনা আদা চত্তুনা হায়জরিঙৈদা, নখোয় মফম অসিদা ফমদুনা লৈরম্মু~।”
\v 37 মহাক্না পিতরগা জেবেদিগী মচা নিপা অনীগা পুরম্মী; অদুগা মহাক্তি থম্মোই শোকপা অমসুং পূক্নীং ৱাবা হৌরক্লম্মী~।
\v 38 মদুদা মহাক্না মখোয়দা হায়, “ঐগী থম্মোই শিগদবা মখৈ খম থেংনা ৱারে; মফম অসিদা লৈয়ু, অদুগা ঐগা লোয়ননা মিশেং খাঙউ~।”
\s1 অহানবা হায়জবা
\r মার্ক 14:35; লূক 22:41-42
\p
\v 39 অদুগা মহাক্না খজিক্তং চত্থোক্লগা মমায় লৈপাক তানা তুথদুনা হায়জরকই, “হে ইপা, মসি ওইবা য়ারবদি, তেঙ্গোৎ অসি ঐঙোন্দগী লৌথোকপিয়ু~। অদুম ওইনমকপু ঐগী নীংবা নত্তদুনা নহাক্কী নীংবা মতুং ইন্না তৌবিয়ু~।”
\s1 তূম্মীবা সেবোকশিং
\r মার্ক 14:37-40; লূক 22:45-46
\p
\v 40 মদুদগী মহাক্না সেবোকশিংগী মনাক্তা লাকপদা মখোয় তূমদুনা লৈরম্বা ফংলম্মী; মহাক্না পিতরদা হায়, “নখোয় ঐগা লোয়ননা পূং অমা ফাওবা মিশেং খাঙবা ঙমদবা করিগীনো?
\v 41 নখোয় অথেম্বদা তাদনবা মিশেং খাঙউ অমসুং হায়জৌ; তশেংনা থৱায়নদি মনীংই, অদুবু হকচাংনদি শোল্লি~।”
\s1 অনীশুবা হায়জবা
\r মার্ক 14:39; লূক 22:44
\p
\v 42 মহাক্না অমুক হন্না অনীরকশুবা ওইনা চত্থোক্তুনা হায়জরকই, “হে ইপা, ঐনা তেঙ্গোৎ অসি থকপা নত্তনা ঐঙোন্দগী লৌথোকপা য়ারোইদবা ওইরবদি, নহাক্কী অনীংবগী মতুং ইন্না ওইসনু~।”
\v 43 মহাক্না হল্লকপদা মখোয়গী মমিৎ লূমথবগী মরম্না মখোয় তূমদুনা লৈরম্বা অমুক হন্না ফংলম্মী~।
\s1 অহুমশুবা হায়জবা
\r মার্ক 14:41
\p
\v 44 অদুগা মহাক্না মখোয়বু থনম্লগা অমুক হন্না চত্থোক্তুনা অহুম্লকশুবা ওইনা চপ মান্নবা ৱাহৈনা হায়জখি~।
\v 45 অদুদগী মহাক্না সেবোকশিংগী মনাক্তা লাক্তুনা মখোয়দা হায়খি, “হৌজিক ফাওবা তূমদুনা পোত্থারিব্রা? য়েংউ, পূংফম অদু নকশিল্লক্লে অমসুং মীগী মচা নিপা অদু পাপীশিংগী মখূত্তা পীথোক্কদৌরি~।
\v 46 হৌগৎলু, ঐখোয় চৎলসি; য়েংউ, ঐবু পীথোকপা মহাক অদু নকশিল্লক্লে~।”
\s1 যীশু ফাবা
\r মার্ক 14:43-50; লূক 22:47-53; যোহ 18:1-11
\p
\v 47 মহাক্না ৱা ঙাঙলিঙৈদা, য়েংউ, সেবোক তরানিথোইগী মরক্তগী অমা ওইরিবা যিহূদানা থাঙশাং অমসুং চৈতুপ পায়বা অচৌবা মীয়াম অমগা লোয়ননা অথোইবা পুরোহিৎশিং অমসুং মীশিংগী অহল্লমনশিংগী মনাক্তগী লাক্লম্মী~।
\v 48 মহাকপু পীথোকপা মহাক অদুনা মখোয়দা ইঙ্গিৎ তৌদুনা হায়রকই, “ঐনা চুপ্পা মহাক অদুনি; মহাকপু ফাউ~।”
\v 49 খূদক্তা মহাক্না যীশুগী মনাক্তা চত্তুনা হায়খি, “খুরুমজরি, রব্বি~।” অদুদগী মহাক্না মহাকপু চুপখি~।
\v 50 অদুগা যীশুনা মঙোন্দা হায়খি, “মরূপ, নহাক লাক্লিবা করিগীনো?” অদুদগী মখোয়না লাক্তুনা যীশুবু ফারে~।
\v 51 অদুগা য়েংউ, যীশুগা লোয়নরম্বা অমনা মখূৎ তিংথোক্তুনা থাঙশাং শত্তোকখি, অদুগা মহাক্না পুরোহিৎলেনগী মীনাই অমবু থাঙশাংনা য়ানবদা মহাক্কী মনা ককথৎখি~।
\v 52 মদুদা যীশুনা মঙোন্দা হায়খি, “নহাক্কী থাঙশাং অদু মখূমদা হাপচিল্লু, মরমদি থাঙশাং পায়বা মখোয় অদু থাঙশাংদা শিগনি~।
\v 53 ইপানা ঐগীদমক স্বর্গদূত \f + \fr 26:53 \fk লীজন: \ft অমদা লান্মী 6000 লৈ~।\f*লীজন তরানিথোইদগী হেন্না থারক্নবা ঐনা ইপাদা হায়জবা ঙম্লোই হায়না নখোয় খনব্রা?
\v 54 অদু ওইরবদি, অসুম্না থোক্কদবনি হায়বা শাস্ত্রশিং অদু করম্না থুংগদগে?”
\v 55 পূংজা অদুদা যীশুনা মীয়ামদা হায়খি, “নখোয়না ডাকু অমা ফাবগুম্না থাঙশাং অমসুং চৈতুপ পায়দুনা ঐবু ফাবা লাক্লিব্রা? নুমিৎ খুদিং ঐনা নীংনশঙদা নখোয়গা ফম্মিন্নদুনা তম্বি, অদুবু নখোয়না ঐবু ফাখিদে~।
\v 56 অদুবু ৱা তাকথোকপা মীশিংনা হায়খিবা শাস্ত্রশিং অদু থুংননবা পূম্নমক অসি থোক্লরে~।” অদুদগী সেবোক পূম্নমক্না মহাকপু থাদোক্তুনা চেনখ্রে~।
\s1 পুরোহিৎলেনগী মাঙদা যীশু
\r মার্ক 14:53-65; লূক 22:66-71; যোহ 18:12-13, 19-24
\p
\v 57 যীশুবু ফাখিবা মখোয় অদুনা পুরোহিৎলেন কায়াফাগী মনাক্তা মহাকপু পুরক্লে~। মফম অদুদা ৱায়েন য়াথংগী ওঝাশিং অমসুং অহল্লমনশিং পূন্না তিন্নদুনা লৈরম্মী~।
\v 58 অদুবু পিতরনা লাপ্তক্না পুরোহিৎলেনগী শূমাঙ ফাওবা মহাক্কী তুং ইল্লম্মী~। অদুগা মহাক্না চঙশিন্দুনা তুংদা থোক্লক্কদবা অদু য়েংনবা মনাইশিংগা ফম্মিন্নরম্মী~।
\v 59 পুরোহিৎলেনশিং, অহল্লমনশিং অমসুং \f + \fr 26:59 \fk সনহেদ্রিন: \ft মীওই 71 না শাবা যিহুদিশিংগী খ্বাইদগী মতিক লৈবা ৱায়েনলুপনি~।\f*সনহেদ্রিন অপূম্বনা যীশুবু হাৎনবা অরানবা সাক্ষী থিরম্মী~।
\v 60 অদুবু মখোয়না মরান অমতা ফংখিদে~। অরানবা সাক্ষী পীবা ময়াম অমা থোক্লক্লবসু, মখোয়না মরান অমতা ফংখিদে~। অদুবু মমৈথংদা অরানবা সাক্ষী পীবা মী অনী থোক্লক্লম্মী~।
\v 61 মখোয়না হায়খি, “নিপা অসিনা হায়খি, ‘ঐনা ঈশ্বরগী অশেংবা মফম থুগাইরগা নুমিৎ হুম্নিগী মনুংদা শাবা ঙম্মী~।’ ”
\v 62 মদুদা পুরোহিৎলেন অদুনা লেপখৎলগা মঙোন্দা হায়খি, “নহাক করিসু খুম্লোইদ্রা? মীশিং অসিনা নহাক্কী নথক্তা সাক্ষী পীরিবা অসি করিনো?”
\v 63 অদুবু যীশুনা তূমিন্না লৈখি; অদুগা পুরোহিৎলেন্না মঙোন্দা হায়খি, “ঐনা অহিংবা ঈশ্বর পন্দুনা নঙোন্দা হায়রি, নহাক ঈশ্বরগী মচা নিপা খৃষ্ট অদুরা, ঐখোয়দা হায়য়ু~।”
\v 64 যীশুনা মঙোন্দা হায়খি, “নহাক্না হায়খ্রে~। অদুমকপু ঐনা নঙোন্দা হায়রি, মতুংদা মীগী মচা নিপা অদুনা ইঙম ঙম্বগী খূৎ য়েৎ থংবদা ফম্বা অমসুং অতিয়াগী লৈচিন্দা লেঙলকপা নখোয়না উগনি~।”
\v 65 মদুদা পুরোহিৎলেন অদুনা মফি শেগায়দুনা হায়রকই, “মহাক্না ঈশ্বরবু থীনা ঙাঙখ্রে~। ঐখোয়না সাক্ষী অতৈ লৌবগী করি মথৌ তারিবগে? য়েংউ, মহাক্না ঈশ্বরবু থীনা ঙাঙবা অদু নখোয়না তারে~।
\v 66 নখোয়না করি খনবগে?” মখোয়না খুমখি, “মহাক শিবা মতিক চায়~।”
\v 67 অদুদগী মখোয়না মহাক্কী মমায়দা তিন শিৎচিন্দুনা খুদুম্না শুরে, অতৈশিংনা মহাকপু খূপাক্না থারে,
\v 68 অদুগা হায়রকই, “খৃষ্ট, ঐখোয়দা ফোংদোকউ, নঙোন্দা ফূবা অদু কনানো?”
\s1 পিতরনা যীশুবু য়াদবা
\r মার্ক 14:66-72; লূক 22:55-62; যোহ 18:15-18, 25-27
\p
\v 69 মতম অদুদা পিতরনা মপান্দা শূমাঙদা ফমদুনা লৈরম্মী, অদুগা মীনাই লৈশাবী অমনা মহাক্কী মনাক্তা লাক্তুনা হায়রকই, “নহাকসু গালীলগী যীশুগা লোয়নরম্বনি~।”
\v 70 অদুবু পিতরনা মখোয় পূম্নমক্কী মমাঙদা য়াদদুনা হায়রকই, “নহাক্না হায়রিবা অদু ঐ খঙদে~।”
\v 71 মহাক্না থোঙজাউদা চত্থোকখিবদা, অতোপ্পা মীনাই লৈশাবী অমনা মহাকপু উরম্মী অমসুং মফম অদুদা লৈবশিংদা হায়খি, “নিপা অসিসু নাজরেৎকী যীশুগা লোয়নরম্বনি~।”
\v 72 অদুবু অমুক হন্না পিতরনা ৱাশক্তুনা “নিপা অদু ঐ খঙদে” হায়না য়াদ্রে~।
\v 73 ঙাইহাক লৈরগা মফম অদুদা লেপ্লম্বশিংনা পিতরগী মনাক্তা লাক্তুনা হায়খি, “তশেংনা নহাকসু মখোয়গী মরক্তগী অমনি; নহাক্কী ৱাঙাঙনা নহাকপু তাকচরে~।”
\v 74 অদুদগী মহাক্না মশাবু শিরাপ তৌদুনা অমসুং ৱাশক্তুনা হায়রকই, “নিপা অদু ঐ খঙদে~।” অদুগা খূদক অদুদা য়েল্লাবনা খোংলক্লে~।
\v 75 মতম অদুদা যীশুনা পিতরদা, “য়েল্লাবনা খোংলক্ত্রিঙৈদা, নহাক্না ঐবু অহুম্লক য়ারোই” হায়না হায়খিবা ৱা অদু পিতরনা নীংশিংলকখি, অদুদগী মহাক্না মপান্দা থোকখ্রগা থম্মোই শোক্না কপখি~।
\c 27
\s1 যিহূদানা থৌরী য়ান্দুনা শিজবা
\p
\v 1 নোংঙাল্লকপদা অথোইবা পুরোহিৎশিং পূম্নমক অমসুং মীশিংগী অহল্লমনশিংনা যীশুবু হাৎনবা মহাক্কী মথক্তা ৱা তান্নরম্মী~।
\v 2 মখোয়না মহাকপু পুন্দুনা পুরগা লৈঙাক মপু পোন্তিয়স পিলাত্তা শিন্নরম্মী~।
\v 3 যীশুবু পীথোকপা যিহূদানা মহাকপু মখোয়না মরান পীখ্রে হায়বা উবদা মহাক নীঙঙম্লক্ত্রে~। অদুগা মহাক্না \f + \fr 27:3 \fk লুপা ময়েক: \ft মসি শিনমী অমগী নোংমগী খূৎশূমন্নি~।\f*লুপা ময়েক কুন্থ্রা অদু অমুক হন্না অথোইবা পুরোহিৎশিং অমসুং অহল্লমনশিংগী মফমদা পুরকখি~।
\v 4 মহাক্না হায়রকই, “ঐনা মরান লৈতবা ঈ অদু পীথোক্তুনা পাপ তৌখ্রে~।” মদুদা মখোয়না হায়খি, “মদুদা ঐখোয়গী তৌনিংঙাই করি লৈবগে? নহাক নশাগী ফনবা তৌখ্রো~।”
\v 5 মরম অদুনা মহাক্না লুপা ময়েক অদু অশেংবা মফমদা লংশিল্লম্লগা চৎখ্রে, অদুগা মহাক্না চৎখিদুনা মথন্তা থৌরী য়ান্দুনা শিজখি~।
\v 6 অদুবু অথোইবা পুরোহিৎশিংনা লুপা ময়েকশিং অদু লৌরগা হায়খি, “মসি ঈগী মমল ওইবনিনা, নীংনশঙগী লন্থুম থম্ফমদা থম্বা য়াদে~।”
\v 7 অদুগা মখোয়না ৱা তান্নরগা লম্লানবশিংবু ফুম্নবা চফূ শাবগী লৌবুক অদু মদুনা লৈরে~।
\v 8 মরম অদুনা লৌবুক অদু ঈগী লৌবুক হায়না ঙসি ফাওবা কৌনরি~।
\v 9 মদুদা ৱা তাকথোকপা যিরেমিয়ানা হায়খিবা অদু থুংলে, “মখোয়না লুপা মচেৎ কুন্থ্রা লৌরে, মমল অসি ইস্রায়েল মচাশিংগী মরক্তগী মখোয়না মহাক্কীদমক লেপখ্রবা মহাক্কী মমল অদুনি,
\v 10 অদুগা যেহোবানা য়াথং পীখিবগুম্না চফূ শাবগী লৌবুক্কীদমক মদু পীখি~।”
\s1 পিলাৎকী মাঙদা যীশু পুখৎপা
\r মার্ক 15:2-15; লূক 23:2-3, 18-25; যোহ 18:29-40
\p
\v 11 অদুদগী যীশুনা লৈঙাক মপুগী মাঙদা লেপ্লম্মী; অদুগা লৈঙাক মপুনা যীশুদা হংখি, “নহাক যিহূদিশিংগী নিংথৌরা?” মদুদা যীশুনা মঙোন্দা হায়খি, “নহাক্না হায়রিবা অদুনি~।”
\v 12 অদুগা অথোইবা পুরোহিৎশিং অমসুং অহল্লমনশিংনা মঙোন্দা মরান শীরিঙৈদা মহাক্না করিসু খুমখিদে~।
\v 13 মদুদা পিলাৎনা মঙোন্দা হায়খি, “মখোয়না নহাক্কী মায়োক্তা সাক্ষী পীরিবশিং অসি নহাক তাদব্রা?”
\v 14 অদুবু যীশুনা মঙোন্দা ৱা অমতা খুমখিদে; মদুদা লৈঙাক মপু অদু য়াম্না ঙক্লম্মী~।
\p
\v 15 অদুগা চাকখাঙবগী নুমিত্তা মীয়াম্না পাম্বা ফাদোক অমবু মখোয়দা থাদোকপিবা অসি লৈঙাক মপুগী হৌনশানি~।
\v 16 মতম অদুদা য়াম্না শাথিবা ফাদোক তাবা বারাবাস কৌবা অমা লৈরম্মী~।
\v 17 মীয়াম অদু পূনশিল্লবা মতমদা পিলাৎনা মখোয়দা হায়খি, “ঐনা নখোয়গীদমক কনাবু থাদোকপা পাম্বগে? বারাবাসলা নৎত্রগা খৃষ্ট কৌবা যীশুরা?”
\v 18 মরমদি মখোয়না যীশুবু কল্লকপগী মরম্না মঙোন্দা শিন্নবনি হায়বা পিলাৎনা খঙলম্মী~।
\v 19 অদুগা পিলাৎনা ৱায়েন ফম্বৈদা ফম্লিঙৈদা, মহাক্কী নুপীনা পাউ থারক্তুনা মঙোন্দা হায়জরকই, “ধর্ম্মচেনবা মী অদুদা নহাক করিসু তৌগনু; মরমদি মহাক্কী মরমদা ঙসি ঐ মঙদা য়াম্না ৱারম্মী~।”
\v 20 অদুবু অথোইবা পুরোহিৎশিং অমসুং অহল্লমনশিংনা মীয়ামদা বারাবাসপু নিজনবা অদুগা যীশুবুনা হাৎনবা ঈনশিনখি~।
\v 21 অদুবু লৈঙাক মপুনা মখোয়দা হায়খি, “অনী অসিগী মরক্তগী নখোয়না করম্ববু ঐনা নখোয়দা থাদোকহন্নীংবগে?” মখোয়না খুমখি, “বারাবাস!”
\v 22 পিলাৎনা মখোয়দা হায়, “অদু ওইরবদি, খৃষ্ট কৌবা যীশুবু ঐনা করি তৌগদগে?” মখোয় পূম্নমক্না হায়রম্মী, “মহাকপু ক্রোস্তা হাৎলু~।”
\v 23 লৈঙাক মপুনা হায়খি, “করিগীনো? মহাক্না করি ফত্তবা তৌখ্রবগে?” অদুবু মখোয়না হেন্নদুম লাউদুনা হায়রকই, “মহাকপু ক্রোস্তা হাৎলু~।”
\v 24 পিলাৎনা করি অমতা পাঙথোকপা ঙমদ্রে, অদুবু ঈরাং হৌরক্কদৌরে হায়বা উবদা মহাক্না ঈশিং লৌদুনা মীয়ামগী মমাঙদা মখূৎ হামদোক্তুনা হায়রকই, “ধর্ম্মচেনবা মী অসিগী ঈগী মরমদা ঐ ইরান লৈতে; নখোয়না থোকপা তৌরো~।”
\v 25 অদুদগী মী পূম্নমক্না খুমখি, “মহাক্কী ঈ অদু ঐখোয়গী ইথক্তা অমসুং ঐখোয়গী ইচাশিংগী মথক্তা তাসনু~।”
\v 26 মদুদা মহাক্না বারাবাসপু মখোয়দা থাদোকখি; অদুগা মহাক্না যীশুবু ফূহল্লগা ক্রোস্তা হাৎনবা মখোয়দা পীথোক্লে~।
\s1 লান্মীশিংনা যীশুবু করেম্নবা
\r মার্ক 15:16-20
\p
\v 27 লৈঙাকপগী লান্মীশিংনা যীশুবু \f + \fr 27:27 \fk প্রেটোরিয়ম: \ft লৈঙাক মপুগী থবক শূফম লৈফম~।\f*প্রেটোরিয়মদা পুশিনখি, অদুগা লান্মী কাঙবু অপূম্বনা মহাক্কী অকোয়বদা কোয়শিল্লম্মী~।
\v 28 মখোয়না মহাক্কী মফি লৌথোক্লগা অঙাঙবা মচুগী ফি শেৎচিনবিরে~।
\p
\v 29 অদুগা মখোয়না তিংখংগী লূহুপ লোল্লগা মহাক্কী মকোক্তা উপশিনবিরে; অদুগা মহাক্কী য়েৎ থংবা মখূত্তা শীংউৎ অমা পায়হল্লে, অদুগা মখোয়না মহাক্কী মাঙদা খুরু খুদক কূন্দুনা নোক্নদুনা হায়রকই, “খুরুমজরি, হে যিহূদিশিংগী নিংথৌ!”
\v 30 অদুগা মখোয়না মঙোন্দা তিন শিৎচিন্দুনা শীংউৎ অদু লৌরগা মহাক্কী কোক্তা ফূরে~।
\v 31 মখোয়না মহাকপু নোক্নরবা তুংদা মহাক্কী অচোনবা ফি অদু লৌথোক্লগা মশাগী ফি অদু অমুক শেৎচিনবিরে~। অদুগা মখোয়না মহাকপু ক্রোস্তা হাৎনবা পুখি~।
\s1 যীশুবু ক্রোস্তা পাং তিংবা
\r মার্ক 15:22-32; লূক 23:33-43; যোহ 19:17-24
\p
\v 32 মখোয়না থোক্লকপা মতমদা সিমোন কৌবা কুরিনীগী মী অমা থেংনরম্মী; মহাক্কী ক্রোস অদু মখোয়না মহাকপু নমদুনা পুহল্লম্মী~।
\v 33 অদুগা মখোয়না \f + \fr 27:33 \fk গোলগোথা: \ft হিব্রু ৱাহৈনি~।\f*গোলগোথা কৌবা মফম, হায়বদি লূকং কৌবা মফম অমদা লাক্লে~।
\v 34 মখোয়না মঙোন্দা য়ু অদু অখাবা মহীগা য়ানশিন্নরগা থক্নবা পীরে; অদুগা মহাক্না মদু তংবদা থক্নীংদ্রে~।
\v 35 মখোয়না মহাকপু ক্রোস্তা পাং তিংবা মতমদা মখোয়না লাইবক চাং য়েংনদুনা মহাক্কী মফি মরোন য়েন্নরে~। মসি ৱা তাকথোকপা মী অদুনা হায়খিবা অদু থুংনবনি,
\q1 “মখোয়না ঐগী ফিরোন মখোয়গী মরক্তা য়েন্নখি~।
\q1 মখোয়না ঐগী অচোনবা ফিগীদমক লাইবক চাং য়েংনখি~।’ ”
\p
\v 36 অদুগা মখোয়না মদুদা ফমদুনা মহাকপু শঙলম্মী~।
\v 37 মহাকপু মরান শীবা অইবা, “মসি যিহূদিশিংগী নিংথৌ যীশুনি” হায়বা অসি মহাক্কী মকোক মথক্লোমদা মখোয়না থম্লম্মী~।
\v 38 মখোয়না মহাক্কা লোয়ননা ডাকু অনীসু অমনা য়েত্তা অমসুং অতোপ্পা অমবুনা ওইদা পাং তিংলে~।
\p
\v 39 অদুগা মহাক্কী মনাক্তা চত্থোক চৎশিন তৌবশিংনা মকোক হাইরদুনা মহাকপু থীনা ঙাঙখি,
\v 40 অদুগা হায়রকই, “অশেংবা মফম থুগাইরগা নুমিৎ হুম্নিগী মনুংদা শাগদবা নহাক নশাবু কঞ্জৌ! নহাক ঈশ্বরগী মচা নিপা ওইরবদি ক্রোস্তগী কূমথরকউ~।”
\p
\v 41 মতৌ অদুম্না অথোইবা পুরোহিৎশিং, ৱায়েন য়াথংগী ওঝাশিং অমসুং মীশিংগী অহল্লমনশিংনা মহাকপু নোক্নদুনা হায়খি,
\v 42 “মহাক্না অতোপ্পশিংবু কনবি, অদুবু মহাক মশাবুদি কঞ্জবা ঙমদে; মহাক ইস্রায়েলগী নিংথৌ ওইরবদি, হৌজিক মহাক্না ক্রোস্তগী কূমথসনু, অদুগা ঐখোয়না মহাকপু থাজগনি~।
\v 43 মহাক্না ঈশ্বরদা থাজখি, মহাক্না মঙোন্দা পেঞ্জরবদি, হৌজিক মহাক্না কনবিসনু; মরমদি মহাক্না হায়খি, ‘ঐদি ঈশ্বরগী মচা নিপানি~।’ ”
\v 44 মহাক্কা লোয়ননা ক্রোস্তা পাং তিংখিবা ডাকুশিংনসু চপ মান্ননা মহাকপু চৈরম্মী~।
\s1 যীশু শিবা
\r মার্ক 15:33-41; লূক 23:44-49; যোহ 19:29-30
\p
\v 45 \f + \fr 27:45 \fk পূং তরুক: \ft নুমিৎয়ুংলমদাই~।\f*পূং তরুক তাবদগী \f + \fr 27:45 \fk পূং মাপন: \ft চাউরাক্না নুমিদাংগী পূং 3~।\f*পূং মাপন তাবা ফাওবা লৈবাক অপূম্বা মম্লম্মী~।
\v 46 পূং মাপন তারকপদা যীশুনা অহৌবা খোঞ্জেন্না লাউরকই, “এলি, এলি, লামা শাবাকথানি?” হন্দোকপদা “ঐগী ঈশ্বর, ঐগী ঈশ্বর, নহাক্না ঐবু থাদোকপিরিবা করিগীনো?”
\p
\v 47 অদুগা মফম অদুদা লেপ্লম্বা মী খরনা মদু তাবদা হায়খি, “নিপা অসিনা এলিজাবু কৌরিবনি~।”
\v 48 খূদক অদুদা মখোয় অমনা চেনখিদুনা \f + \fr 27:48 \fk স্পঞ্জ: \ft মসি সমুদ্রদা লৈবা জীব অমনি~। মসিনা মহী চুপশিন্দুনা থম্মী~।\f*স্পঞ্জ অমা লৌরগা অশিনবা অঙ্গুর মহী চুপশিনহল্লগা শীংউৎ মচৈ অমদা থমদুনা মঙোন্দা থক্নবা পীখি~।
\v 49 অদুগা অতৈশিং অদুনা হায়খি, “মথন্তা লৈসনু; এলিজা লাক্তুনা মহাকপু কনবিব্রা য়েংসি~।”
\p
\v 50 অদুগা যীশুনা অহৌবা খোঞ্জেন্না অমুক লাউরম্লগা থৱায় থাখি~।
\v 51 য়েংউ, অশেংবা মফমগী ফিখন অদু মথক্তগী মখা ফাওবা অনীথোক্না শেগায়রে, মালেম নিক্লে অমসুং নূঙশিং কায়রে~।
\v 52 মোংফমশিং হাংদোক্লে অমসুং তূমখিবা অশেংবা মীশিংগী হকচাং কয়া হিঙ্গৎলে~।
\v 53 অদুগা যীশুনা হিঙ্গৎলবা মতুংদা মখোয়না মোংফমদগী থোক্লক্লগা অশেংবা সহরদা চঙদুনা মী কয়াদা উহল্লে~।
\v 54 লান্মী চামগী মপু অমসুং মহাক্কা লোয়ননা যীশুবু শঙলিবা মখোয়না য়ুহারাবা অমসুং থোকখিবা থৌদোকশিং অদু উবদা মখোয়না য়াম্না কিরদুনা হায়রকই, “মী অসি তশেংনা ঈশ্বরগী মচা নিপানি~।”
\v 55 অদুগা গালীলদগী যীশুগী তুং ইনখিবা অমসুং মহাক্কী থৌগল তৌখিবা নুপী ময়াম অমনা অথাপ্পদগী মদু য়েংদুনা লৈরম্মী~।
\v 56 মখোয়গী মরক্তা মেরি মগদালিনী, যাকোব অমসুং জোসিগী মমা মেরি অমসুং জেবেদিগী মচা নিপাশিংগী মমা য়াওরম্মী~।
\s1 যীশুবু ফুম্বা
\r মার্ক 15:42-47; লূক 23:50-56; যোহ 19:38-42
\p
\v 57 নুমিদাংৱাই ওইরক্লবদা যীশুগী সেবোকসু ওইরবা আরিমাথিয়াদগী যোসেফ কৌবা ইনাক খুনবা নিপা অমা লাক্লম্মী~।
\v 58 মহাক্না পিলাৎকী মফমদা চত্তুনা যীশুগী হকচাং নিজখি; অদুদগী পিলাৎনা হকচাং অদু মঙোন্দা পীনবা য়াথং পীখি~।
\v 59 অদুগা যোসেফনা হকচাং অদু লৌথদুনা অশেংবা লিনেনগী ফিনা য়োমশিল্লে~।
\v 60 অদুগা মহাক্না নূঙজাউদা হুত্তোক্তুনা শেম্বা মহাক্কী অনৌবা মোংফমদা মদু থম্লে; অদুগা মহাক্না অচৌবা নূঙ অমা মোংফমগী চঙফমদা ইনশিল্লম্লগা চত্থোকখ্রে~।
\v 61 অদুগা মেরি মগদালিনী অমসুং অতোপ্পা মেরি অদুনা মোংফমগা মায়োক্ননা ফমদুনা লৈরম্মী~।
\s1 মোংফমদা ঙাক-শেনবা মী থম্বা
\p
\v 62 মথংগী নুমিত্তা থৌরাঙ লাঙবা নুমিৎকী মতুংদা অথোইবা পুরোহিৎশিং অমসুং ফরীশীশিংনা পিলাৎকী মমাঙদা পূন্না লাক্লম্মী~।
\v 63 অদুগা মখোয়না হায়রকই, “ইবুংঙো, মীনম্বা মী অদুনা হিংলিঙৈদা, ‘নুমিৎ হুম্নিগী মতুংদা ঐ হিঙ্গৎকনি’ হায়না হায়খিবা অদু ঐখোয় নীংশিংই~।
\v 64 মরম অসিগীদমক হৌজিক্তগী নুমিৎ হুম্নিশুবা ফাওবা মোংফম অদু ঙাক-শেন্দুনা থম্নবা য়াথং পীবিয়ু~। অদু নৎত্রবদি মহাক্কী সেবোকশিংনা অহিংদা লাক্তুনা মহাকপু হূরান্দুনা পুখ্রগা ‘মহাক অশিবশিংগী মরক্তগী হিঙ্গৎখ্রে’ হায়না মীশিংদা হায়গনি; অদুগা অকোনবগী মীনম্বা অদুনা অহানবদগী হেন্না ফত্তবা ওইগনি~।”
\v 65 মদুদা পিলাৎনা মখোয়দা হায়খি, “নখোয়গী ঙাক-শেন্নবা মী লৌ, অদুগা চত্তুনা নখোয়না ঙম্বা মখৈ চেকশিন্না ঙাক-শেনহল্লু~।”
\v 66 অদুদগী মখোয়না চৎখিদুনা মোংফম অদু চেকশিন্না ঙাক-শেনহল্লে; অদুগা মখোয়না নূঙ অদু চূম নমদুনা ঙাক-শেল্লম্মী~।
\c 28
\s1 খৃষ্টনা হিঙ্গৎপা
\r মার্ক 16:1-8; লূক 24:1-12; যোহ 20:1-8
\p
\v 1 পোত্থাবা নুমিৎকী মতুং, চয়োলগী অহানবা নুমিৎকী অয়ুক অঙনবা মতমদা মোংফম অদু য়েংনবা মেরি মগদালিনী অমসুং অতোপ্পা মেরিনা মফম অদুদা লাক্লম্মী~।
\v 2 অদুগা য়েংউ, অকনবা য়ুহারাবা থোক্লম্লে, মরমদি ইবুংঙোগী দূত অমনা স্বর্গদগী কূমথরক্লে, অদুগা লাক্তুনা চঙফমদগী নূঙ অদু ইন্থোক্লগা মথক্তা ফমদুনা লৈরম্মী~।
\v 3 অদুগা মহাক্কী মায়থোং নোংথাঙ কুপ্পগুম ওইরম্মী অমসুং মহাক্কী ফিশিং উনগুম ঙৌরম্মী~।
\v 4 ঙাক-শেল্লিবা মীশিং অদুনা মহাকপু কিবগী মরম্না নিক্লে অমসুং অশিবা মীশিংগুম ওইরে~।
\p
\v 5 দূত অদুনা নুপীশিং অদুদা হায়খি, “কিগনু, মরমদি ক্রোস্তা হাৎখ্রবা যীশুবু নখোয়না থিরিবনি হায়বা ঐ খঙই~।
\v 6 মহাক মফম অসিদা লৈত্রে, মরমদি মহাক্না হায়খিবগুম্না মহাক হিঙ্গৎখ্রে; লাকউ, ইবুংঙোবু থম্লম্বা মফম অদু য়েংউ~।
\v 7 অদুগা থুনা চত্তুনা অশিবশিংগী মরক্তগী মহাক হিঙ্গৎখ্রে হায়দুনা মহাক্কী সেবোকশিংদা হায়য়ু~। অদুগা য়েংউ, মহাক্না নখোয়দগী হান্না গালীলদা চৎলি; মফম অদুদা নখোয়না মহাকপু উগনি~। য়েংউ, ঐনা নখোয়দা হায়খ্রে~।”
\p
\v 8 অদুগা মখোয়না কিবগা য়াম্না হরাউবগা য়ান্নদুনা থুনমক মোংফমদগী চৎখিদুনা মহাক্কী সেবোকশিংদা পাউ হায়রুনবা চেনখ্রে~।
\v 9 অদুগা মখোয়না পাউ অসি সেবোকশিংদা হায়নবা চৎলিঙৈদা, য়েংউ, যীশুনা মখোয়বু উন্নদুনা হায়রকই, “হরাউজৌ~।” অদুগা মখোয়না লাক্তুনা মহাক্কী খোঙ পায়দুনা মহাকপু খুরুমজরে~।
\v 10 মতম অদুদা যীশুনা মখোয়দা হায়খি, “কিগনু, চত্তুনা ঐগী ইচীন ইনাউশিংদা গালীল তান্না চৎনবা হায়য়ু; মখোয়না মফম অদুদা ঐবু উগনি~।”
\s1 ঙাক-শেল্লিবা মীশিংগী ৱা
\p
\v 11 মখোয়না লম্বীদা চৎলিঙৈদা, য়েংউ, ঙাক-শেনবা মীশিংগী মরক্তগী খরনা সহরদা চত্তুনা থোকখিবা পূম্নমক অদু অথোইবা পুরোহিৎশিংদা তম্লে~।
\v 12 অদুগা অথোইবা পুরোহিৎশিংনা অহল্লমনশিংগা উন্নদুনা পূন্না ৱা তান্নরগা লান্মীশিংদা শেন য়াম্না পীরে,
\v 13 অদুগা হায়রকই, “ ‘ঐখোয়না তূম্লিঙৈদা মহাক্কী সেবোকশিংনা অহিংদা লাক্তুনা মহাকপু হূরানখ্রে’ হায়না নখোয়না মীশিংদা হায়য়ু~।
\v 14 ৱা অসি লৈঙাক মপুগী নাকোং য়ৌখ্রবসু, ঐখোয়না মহাকপু থেমগনি, অদুগা নখোয়দা অৱাবা তাহল্লোই~।”
\v 15 অসুম্না মখোয়না শেন অদু লৌদুনা অথোইবা পুরোহিৎশিংনা তাকখিবা অদুগুম্না তৌরে~। হায়রিবা ৱা অসি যিহূদিশিংগী মরক্তা ঙসি ফাওবা পাক শন্না শন্দোক্লি~।
\s1 অথোইবা য়াথং
\p
\v 16 অদুদগী সেবোক তরামাথোই অদুনা গালীলদা যীশুনা মখোয়দা তাকখিবা চীং অদুদা চৎখ্রে~।
\v 17 মখোয়না মহাকপু উবদা মখোয়না মহাকপু খুরুমজরে; অদুবু মখোয় খরনদি চিংনরম্মী~।
\v 18 অদুগা যীশুনা মখোয়গী মনাক্তা চঙশিন্দুনা হায়রকই, “স্বর্গ অমসুং মালেমদা লৈবা মতিক পূম্নমক ঐঙোন্দা পীবিরে~।
\v 19 মরম অসিনা নখোয়না চত্তুনা জাৎ পূম্নমকপু সেবোক শেম্মু; অদুগা মখোয়বু মপা, মচা নিপা অমসুং থৱায় অশেংবগী মিংদা বাপ্টাইজ তৌ~।
\v 20 ঐনা নখোয়দা পীখিবা য়াথং পূম্নমক অদু ঙাক্নবা মখোয়বু তম্বিয়ু; অদুগা য়েংউ, ঐনা তাইবংপান অরোইবা ফাওবা নখোয়গা মতম পূম্নমক্তা লোয়নরি~।” আমেন~।
