\id 2CH
\h 2 ইতিহাস
\toc3 ২ইতি
\toc2 ২ ইতিহাস
\toc1 2 ইতিহাস
\mt1 2 ইতিহাস
\ili অইবা: এজ্রা
\ili কনাদা ইবা: লানফা মতুংগী ইস্রায়েল
\ili থৌদোকশিংগী চহী: খৃষ্ট মমাঙ 971-538
\ili ইবগী চহী: চাউরাক্না খৃষ্ট মমাঙ 430
\ip অহানবা অমসুং অনীশুবা ইতিহাস লাইরিক অসি অরিবা যিহূদিশিংগী লাইরিক্তা অমতা ওইরম্মী~। লাইরিকশিং অসি চাউরাক্না খৃষ্ট পোক্ত্রিঙৈ চহী 400 অদুৱাইদা এজ্রানা ইরম্বনি হায়না থাজনৈ~। অহানবা অমসুং অনীশুবা নিংথৌশিংগী লাইরিক্তা য়াওবা ৱারী কয়ামরুম লাইরিক অসিদসু য়াওরি~। অনীশুবা ইতিহাস লাইরিক অসি মপূঙ ওইনা শরূক অনীথোক্না খাইদোকপা য়াই: (1) সোলোমোন্না নিংথৌ ওইনা পানবা (পন্দুপ 1-9) অমসুং (2) যিহূদাগী নিংথৌশিংনা পানবগী ৱারী (পন্দুপ 10-36)~।
\ip অহানবা অমসুং অনীশুবা সমূয়েল অমদি অহানবা অমসুং অনীশুবা নিংথৌশিংগী লাইরিকশিংনা যিহূদি জাতিগী মরমদা খরা হেন্না ইরম্মী~। অহানবা অমসুং অনীশুবা ইতিহাস লাইরিক্না থৱায়গী ওইবা মরীদা, মরু ওইনা পুরোহিৎকী ওইবা থবকশিংগী মরমদা মপূঙ ওইনা ইরি~। ৱালেপ্নবগী উপু, পুরোহিৎকী থবক, নীংনশঙ, লেবী মচাশিং অমসুং নীংনশঙদা ঈশৈ শকপশিংগী মরমদা অইবনা হেন্না ইরি~।
\ie
\c 1
\s1 সোলোমোন্না ঈরাৎচবা
\r ১নিং 3:4-15
\p
\v 1 দেবিদকী মচা নিপা সোলোমোন্না মহাক্কী নিংথৌ লৈবাক মরা চেৎনা লৈহনখি~। অদুগা মহাক্কী ঈশ্বর যেহোবানা মহাকপু লোয়নবিখি অমসুং মহাকপু খম থেংনা চাউহনবিখি~।
\v 2 অদুদগী সোলোমোন্না ইস্রায়েল পূম্নমক্তা, লীশীং অমসুং চামগী লুচিংবশিংদা, ৱায়েন মপুশিংদা অমসুং ইস্রায়েল পূম্নমক্তা লৈবা লৈঙাক মপু খুদিংদা, মপা মপুশিংগী মকোক থোংবশিংদা হায়খি~।
\v 3 মরম অদুনা সোলোমোন্না অমসুং মহাক্কা লোয়ননা তিল্লিবা পূম্নমক্না গিবিয়োন্দা লৈবা অৱাংবা মফমদা চৎখি; মরমদি ঈশ্বরগী উনফম ফিয়ূম অদু মফম অদুদা লৈরম্মী, মসি যেহোবাগী মনাই মৌশিনা লমহাঙদা শারম্বনি~।
\v 4 অদুবু ঈশ্বরগী উপু অদুদি দেবিদনা কিরিয়াৎ-যেয়ারীমদগী দেবিদনা মদুগীদমক থৌরাঙ তৌখিবা মফম অদুদা পুখৎলক্লে; মরমদি মহাক্না মদুগীদমক যেরূশালেমদা ফিয়ূম অমা খনখি~।
\v 5 অদুগীসু মথক্তা হূরগী মচা নিপা ঊরীনা পোকপা বেজালেলনা শাখিবা পিথ্রাইগী লাৎনপূং অদু মহাক্না যেহোবাগী ফিশঙগী মমাঙদা থমখি; অদুগা সোলোমোন অমসুং তিল্লিবশিংনা মফম অদুদা ঈশ্বরদা হংজখি~।
\v 6 অদুগা সোলোমোন্না উনফম ফিয়ূমদা যেহোবাগী মাঙদা লৈবা পিথ্রাইগী লাৎনপূংদা কাখৎখি অমসুং মদুগী মথক্তা মৈ থাদোকপগী কৎনপোৎ লীশীং অমা কৎচখি~।
\s1 লৌশিংগীদমক হায়জবা
\p
\v 7 অহিং অদুদা ঈশ্বরনা সোলোমোন্দা উহনবিখি অমসুং মঙোন্দা হায়খি, “ঐঙোন্দগী নহাক্না পামজবা অদু নিজৌ~।”
\v 8 অদুগা সোলোমোন্না ঈশ্বরদা হায়খি, “নহাক্না ঐগী ইপা দেবিদতা অথোইবা লেঙদ্রবা নুংশিবা উৎপিখ্রে অমসুং মহাক্কী মহুত্তা ঐবু নিংথৌ ওইহনবিরে~।
\v 9 হৌজিক, হে ঈশ্বর যেহোবা, ঐগী ইপা দেবিদতা নহাক্না ৱাশকপিখিবা অদু থুংহনবিয়ু; মরমদি মালেমগী ঊফুলগুম্না য়াম্লবা মীশিং অসিগী মথক্তা নহাক্না ঐবু নিংথৌ ওইহনবিরে~।
\v 10 ঐনা মীশিং অসিবু নিংথিনা লুচিংবা ঙম্নবা; হৌজিক ঐঙোন্দা লৌশিং অমসুং খঙ-হৈবা পীবিয়ু, মরমদি নহাক্কী অসুক য়ামখ্রবা মী অসিবু কনানা ৱায়েনবা ঙমগনি?”
\p
\v 11 মদুদা ঈশ্বরনা সোলোমোন্দা হায়খি, “নহাক্কী পূক্নীংদা মদু লৈদুনা নহাক্না ইনাক খুনবা, লন্থুম, ঈকাই খুম্নবা নৎত্রগা নহাক্কী য়েক্নবশিংগী পুন্সি অমসুং পুন্সি নুংশাংবা নিজদ্রে; অদুবু ঐনা নহাকপু মখোয়গী মথক্তা নিংথৌ ওইহনখ্রবা, ঐগী মীশিং অসিবু নহাক্না ৱায়েনবা ঙম্নবা নহাক্কীদমক লৌশিং অমসুং খঙ-হৈবা নিজখিবগী মরম্না,
\v 12 নঙোন্দা লৌশিং অমসুং খঙ-হৈবা পীবিরবনি; অদুগা ঐনা নঙোন্দা নহাক্কী নমাঙদা লৈরম্বা নিংথৌ অমতনা ফংখিদবা ইনাক খুনবা, লন্থুম অমসুং ঈকাই খুম্নবসু পীরবনি, অদুগা নহাক্কী তুংদসু কনা অমতনা মদুগুম্বা ফংলোই~।”
\s1 সেলোমোনগী লন্থুম
\r ১নিং 10:26-29; ২ইতি 9:25-28
\p
\v 13 অদুদগী সোলোমোন্না গিবিয়োন্দা লৈবা অৱাংবা মফমদগী, উনফম ফিয়ূমগী মমাঙদগী যেরূশালেমদা হল্লকখি অমসুং ইস্রায়েলগী মথক্তা পানখি~।
\v 14 অদুগা সোলোমোন্না শগোল গাড়ীশিং অমসুং শগোল লান্মীশিং খোমজিনখি; অদুগা মহাক্কী শগোল গাড়ী লীশীং অমগা চামরি অমসুং শগোল লান্মী লীশীং তরানিথোই লৈরম্মী~। মহাক্না মখোয় অসি শগোল গাড়ীশিংগী সহরশিংদা অমসুং যেরূশালেমদা নিংথৌগী মনাক্তা থমখি~।
\v 15 অদুগা নিংথৌনা সনা অমসুং লুপাবু নূঙগুম্না মরাং কায়না খোমজিনখি~। অদুগা মহাক্না সিদর উশিংসু অকূৎপা লমদমদা হৌবা হৈবোং পাম্বীশিংগুম্না মরাং কায়হনখি~।
\v 16 অদুগা সোলোমোনগী ইজিপ্তগী অমসুং কিয়ূদগী পুরকপা শগোলশিং লৈরম্মী; নিংথৌগী ললোনবশিংনা কিয়ূদগী মমল পীদুনা ফংলকপনি~।
\v 17 অদুগা মখোয়না ইজিপ্তগী শগোল গাড়ী অমগীদমক লুপা শেকেল চাতরুক অমসুং শগোল অমগীদমক লুপা শেকেল চামগা য়াঙ্খৈ পীদুনা পুশিল্লকপনি; মতৌ অসুম্না মখোয়না শীন্দুনা হেৎ মচাশিংগী নিংথৌ পূম্নমক্কীদমক অমসুং সিরিয়াগী নিংথৌশিংগীদমকসু পুরকখি~।
\c 2
\s1 নীংনশঙ শানবা থৌরাঙ তৌবা
\r ১নিং 5:1-16
\p
\v 1 সোলোমোন্না যেহোবাগী মিংগীদমক য়ূম অমা অমসুং মহাক্কী নিংথৌ লৈবাক্কীদমক কোনুং অমা শানবা লেপখি~।
\v 2 অদুগা সোলোমোন্না মী লীশীং হুম্ফুতরাবু অরূম্বা পোৎ হোন্নবা, মী লীশীং মরিফুবু চীংদা নূঙ হক্নবা অমসুং মখোয়বু য়েংশিন্নবা মী লীশীং অহুমগা চাতরুক খন্দোকখি~।
\p
\v 3 অদুগা সোলোমোন্না তূরগী নিংথৌ \f + \fr 2:3 \fk হূরাম: \ft হিরাম 1 নিং 7:13~।\f*হূরামদা মী থাদুনা হায়রকই,
\b
\mi “নহাক্না ইপা দেবিদকী মফমদা তৌবিখিবগুম্না অমসুং মহাক্না লৈনবা য়ূম অমা শানবা মঙোন্দা সিদর উ থাখিবগুম্না, ঐঙোন্দসু তৌবিয়ু~।
\v 4 য়েংবিয়ু, ঐগী ঈশ্বর যেহোবাগী মিংদা ঐনা য়ূম অমা শারি, মসি মঙোন্দা কত্থোক্নবা, মহাক্কী মমাঙদা মনম নুংশিবা মেক্রুক থানবা, তত্তনা অউৎ-তল কৎনবা; পোত্থাবা নুমিৎশিংদা, থাশিশিংগী অমসুং ঐখোয়গী ঈশ্বর যেহোবাগী লেপখ্রবা চাকখাঙবশিংদা অয়ুক অমসুং য়াচঙবদা মৈ থাদোকপগী কৎনপোৎশিং কৎনবা শারি~। মসি ইস্রায়েলগীদমক মতম পূম্নমক্কী ওইবা চৎন-পথাপ্নি~।
\v 5 অদুগা ঐনা শারিবা য়ূম অসি চাউই; মরমদি ঐখোয়গী ঈশ্বরদি লাই পূম্নমক্তগী হেন্না চাউই~।
\v 6 অতিয়া অমসুং অতিয়া নোংদোনগী অতিয়াদা মহাক চন্দ্রবদি, কনানা মহাক্কীদমক য়ূম অমা শাবা ঙমগদগে? মহাক্কী মাঙদা ঈরাৎপোৎ কৎচবা অদুতা নত্তনা মহাক্কীদমক য়ূম অমা শাগদৌরিবা ঐ অসি কনানো?
\v 7 মরম অদুনা হৌজিক সনা, লুপা, পিথ্রাই, য়োৎ, মঙ্গ‍্রা মচু, ঙাংশং ঙাঙবা, শংবান্নবা মচুগী থবক্তা খূৎ-শা হৈবা অমসুং হক খোৎপা হৈবা মী অমা ঐঙোন্দা থাবিরকউ~। মহাক্না যিহূদা অমসুং যেরূশালেমদা ঐগী ইনাক্তা লৈবা, ইপা দেবিদনা থম্বিরম্বা খূৎ-শা হৈবা মীশিং অসিগা লোয়ননা থবক তৌনবনি~।
\v 8 লেবানোন্দগী সিদর উশিং, ফর উশিং, আলগম উশিং ঐঙোন্দা থাবিরকউ; মরমদি নহাক্কী ননাইশিংনা লেবানোনগী উ ককপা হৈ হায়বা ঐ খঙজৈ~। অদুগা য়েংবিয়ু, ঐগী ইনাইশিংনা নহাক্কী ননাইশিংগা লোয়নগনি,
\v 9 মসি উ মরাং কায়না থৌরাঙ তৌননবনি; মরমদি ঐনা শাগদৌরিবা য়ূম অসি চাউগনি অমসুং ঙক্কনি~।
\v 10 অদুগা য়েংবিয়ু, ঐনা নহাক্কী ননাই উ য়ানবশিংদা য়ৈথোক্লবা গেহু \f + \fr 2:10 \fk কোর: \ft লিটর 220~।\f*কোর লীশীং কুন, বার্লি কোর লীশীং কুন, \f + \fr 2:10 \fk বাৎ: \ft লিটর 22~।\f*বাৎ লীশীং কুনগী য়ু অমসুং বাৎ লীশীং কুনগী থাউ পীগনি~।”
\b
\p
\v 11 অদুদগী তূরগী নিংথৌ হূরাম্না ইদুনা পাউখুম পীরগা, সোলোমোনগী মফমদা থাখি,
\b
\mi “যেহোবানা মহাক্কী মীশিংবু নুংশিবিবা মরম্না মহাক্না নহাকপু মখোয়গী মথক্তা নিংথৌ ওইহনবিরে~।”
\b
\m
\v 12 হূরাম্না অমুক্কসু হায়রকখি,
\b
\mi “যেহোবাগীদমক য়ূম অমা অমসুং মশাগীদমক কোনুং অমা শাগদবা, হৈশিংবা অমসুং ৱাখল তাবা অশিংবা মচা নিপা অমা নিংথৌ দেবিদতা পীবিবা, অতিয়া অমসুং মালেম শেম্বিখিবা ইস্রায়েলগী ঈশ্বর যেহোবাবু থাগৎপা ওইসনু~।
\v 13 অদুগা ৱাখল তাবা অমসুং খূৎ-শা হৈবা হূরাম অবি কৌবা নিপা অমা ঐনা থারক্লি~।
\v 14 মহাক অসি দান নিঙোনশিংগী নুপী অমগী মচা নিপানি অমসুং মপানা তূরগী মীনি~। মহাক অসি সনা, লুপা, পিথ্রাই, য়োৎ, নূঙ, উ, মঙ্গ‍্রা মচু, শংবান্নবা, ঙাংশং ঙাঙবা মচুগী ফি অমসুং অনানবা লিনেনগী থবক তৌবা হৈবা মীনি; মহাক্তি মখল খুদিং হক্নবা মঙোন্দা শিন্নবদা মওং খুদিং পুথোকপা ঙম্বা মীনি~। মহাক্না মহাক্কী খূৎ-শা হৈবা মীশিংগা লোয়ননা অমসুং নহাক্কী নপাবুং, ঐগী ইবুংঙো দেবিদকী খূৎ-শা হৈবা মীশিংগা লোয়ননা থবক তৌগনি~।
\v 15 মরম অদুনা ঐগী ইবুংঙোনা হায়খিবা গেহু, বার্লি, থাউ অমসুং য়ু অদু মনাইশিংদা থাবিরকসনু;
\v 16 অদুগা নহাক্কী চঙগদবা উ মখৈ ঐখোয়না লেবানোন্দগী য়াঞ্জগনি; অদুগা ঐখোয়না মদু সমুদ্রদা পোঙ শাদুনা যোপ্পা ফাওবা নহাক্কীদমক পুজরক্কনি, অদুগা নহাক্না মদু যেরূশালেমদা পুখৎপিয়ু~।”
\b
\p
\v 17 অদুগা সোলোমোন্না ইস্রায়েলগী লৈবাক্তা লৈবা লম্লানবা পূম্নমক, মপা দেবিদনা মখোয়গী মশীং থীখিবা অদুগুম্না, মশীং থীখি; অদুগা মখোয় লাখ অমগা লীশীং য়াঙ্খৈহুমদোই চাতরুক ওইখি~।
\v 18 অদুগা মখোয়গী মরক্তগী মহাক্না অরূম্বা পোৎ পুনবা মী লীশীং হুম্ফুতরা, চীংদা নূঙ হক্নবা মী লীশীং মরিফু অমসুং মীশিংনা থবক শূহনবদা থবক য়েংশিনবা মী লীশীং অহুমগা চাতরুক হাপখি~।
\c 3
\s1 সোলোমোন্না নীংনশঙ শাবা
\r ১নিং 6:1-29
\p
\v 1 অদুদগী মহাক্কী মপা দেবিদতা যেহোবানা উহনবিখিবা মফম মোরিয়া চীংগী যেরূশালেমদা সোলোমোন্না যেহোবাগী য়ূম শাবা হৌখি; মদু দেবিদনা থৌরাঙ তৌরম্বা যিবূস্তা লৈবা মী ওর্নানগী লৌ য়ৈফম্নি~।
\v 2 অদুগা মহাক্না পানবা মরিশুবা চহীগী অনীশুবা থাগী নীনি পানবা নুমিত্তা শাবা হৌখি~।
\p
\v 3 ঈশ্বরগী য়ূম শানবগীদমক সোলোমোন্দা হায়খিবশিং অদু অসিনি~। চৎনরবা ওনবগী মতুং ইন্না ময়ুংদা খুদুপ হুম্ফু অমসুং মরাক্তা খুদুপ কুন ওইরম্মী~।
\v 4 অদুগা য়ূম অদুগী মমাঙ থংবা মাঙ্গোল অদুগী ময়ুং, য়ূম অদুগী মরাক্কী মতুং ইন্না খুদুপ কুন, অদুগা খুদুপ চামগা কুন ৱাংলম্মী; অদুগা মহাক্না মনুং অদু অশেংবা সনানা য়োমখি~।
\v 5 অদুগা মহাক্না মরু ওইবা কা অদু ফর উনা কূপশিনখি অমসুং মহাক্না মদু অফবা সনানা য়োমদুনা মথক্তা থাঙতুপ পাম্বীশিং অমসুং লীক্লাং পরেংশিং হকখি~।
\v 6 অদুগা মহাক্না ফজনবগীদমক মমল য়াম্লবা নূঙশিংনা য়ূম অদু লৈতেংখি~। অদুগা সনা অদুদি পারভয়িমগী সনানি~।
\v 7 মহাক্না য়ূম অদুসু, মদুগী খাঙেলশিং, য়ূম্বীশিং, ফক্লাংশিং অমসুং মদুগী থোঙশিংসু সনানা য়োমখি; অদুগা ফক্লাংশিংদা খরূবশিং হকখি~।
\v 8 অদুগা খ্বাইদগী শেংবা কা অদু শাখি; মদুগী অশাংবদি য়ূম অদুগী মরাক্কী মতুং ইন্না খুদুপ কুন অমসুং মদুগী মরাক্তি খুদুপ কুন ওইখি; অদুগা মহাক্না \f + \fr 3:8 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত চাতরুক চঙনা অফবা সনানা মদু য়োমখি~।
\v 9 অদুগা য়োৎপীশিংগী অরূম্বদি সনা শেকেল য়াঙ্খৈনি~। অদুগা মহাক্না মথক থংবা কাশিং অদু সনানা য়োমখি~।
\v 10 অদুগা খ্বাইদগী শেংবা কা অদুগী মনুংদা মহাক্না উনা খরূব অনী শাখি অমসুং মখোয়বু সনানা য়োমখি~।
\p
\v 11 অদুগা \f + \fr 3:11 \fk খরূব: \ft স্বর্গদূত কাঙবু অমনি~।\f*খরূবশিংগী মশাশিংদি খুদুপ কুন শাংই: খরূব অমগী মশা অমনা খুদুপ মঙা, য়ূম অদুগী ফক্লাং শোক্লি; অদুগা অতোপ্পা মশা অদুসু খুদুপ মঙা, অতোপ্পা খরূব অদুগী মশা শোক্লি~।
\v 12 অদুগা অতোপ্পা খরূব অদুগী মশানা খুদুপ মঙা, য়ূম অদুগী ফক্লাং শোক্লি; অদুগা অতোপ্পা মশা অদুসু খুদুপ মঙা, অতোপ্পা খরূব অদুগী মশাগা থেংনৈ~।
\v 13 খরূবশিং অসিগী মশাশিংনা খুদুপ কুন শন্দোক্লি; অদুগা মখোয়না মখোঙনা লেপখি অমসুং মখোয়গী মমায়শিং অদু মনুংলোমদা ওনশিনখি~।
\p
\v 14 অদুগা মহাক্না শংবান্নবা, মঙ্গ‍্রা মচু অমসুং ঙাংশং ঙাঙবা মচুগী অনানবা লিনেনগী মায়খুম্ফি শাখি অমসুং মদুদা খরূবশিং লোনখি~।
\v 15 অদুগা মহাক্না য়ূম অদুগী মমাঙদা খুদুপ কুন্থ্রামঙা ৱাংবা য়ূম্বী অনী শাখি অমসুং য়ূম্বী অমমমগী মতোন্দা লৈবা মথোন অদুদি খুদুপ মঙানি~।
\v 16 অদুগা মহাক্না মনুং থংবা অশেংবা মফমদা শাবগুম্না লীক্লাং পরেংশিং শাদুনা য়ূম্বীশিং অদুগী মতোন্দা থমখি; অদুগা কফোই চামা শাদুনা লীক্লাং পরেংশিংদা য়ানশিনখি~।
\v 17 অদুগা শঙগী মমাঙদা মহাক্না য়ূম্বী অনী অদু অমনা য়েৎ থংবদা অমসুং অতোপ্পা অদুনা ওই থংবদা য়ুংখৎখি; অদুগা মহাক্না য়েৎ থংবদা লৈবা অদুগী মমিং \f + \fr 3:17 \fk যাকীন: \ft অর্থদি “মহাক্না লিংখৎপিগনি~।”\f*যাকীন থোনখি অমসুং ওই থংবদা লৈবা অদুগী মমিং \f + \fr 3:17 \fk বোৱাজ: \ft মদুদা পাঙ্গল লৈ~।\f*বোৱাজ থোনখি~।
\c 4
\s1 নীংনশঙদা লৈবা পোৎশিং
\r ১নিং 7:23-26, 38-51
\p
\v 1 অমুক্কা মহাক্না পিথ্রাইগী লাৎনপূং অমা শাখি; মদুগী ময়ুং খুদুপ কুন, মরাক খুদুপ কুন অমসুং অৱাংবনা খুদুপ তরানি~।
\p
\v 2 অদুগা মহাক্না অহৈবা ঈশিং কোনফূ অমা শাখি, মদু নাকন অমদগীনা নাকন অমা ফাওবা খুদুপ তরানি, কোয়রপ কোয়বনি অমসুং মদুগী অৱাংবদি খুদুপ মঙানি; অদুগা মদু খুদুপ কুন্থ্রানা কোল্লি~।
\v 3 অদুগা মদুগী মখাদা লৈবা শল্লাবশিংগী শক্তম্না মদুবু কোয়শিল্লি~। খুদুপ অমদা তরা লৈদুনা ঈশিং কোনফূ অদু কোয়শিল্লি~। ঈশিং কোনফূ অদু হৈবা মতমদা শল্লাবশিং অদু পরেং অনীদা হৈখি~।
\v 4 মদু শল্লাবা তরানিথোইগী মথক্তা খিল্লম্মী, অহুম্না অৱাংলোমদা ওল্লি, অহুম্না নোংচুপ্লোমদা ওল্লি, অহুম্না খারোমদা ওল্লি অমসুং অহুম্না নোংপোক্লোমদা ওল্লি; অদুগা ঈশিং কোনফূ অদু মখোয়গী মথক্তা খিল্লম্মী~। অদুগা মখোয় পূম্নমক্কী মনীং অদু মনুংলোমদা লৈরম্মী~।
\v 5 অদুগা মদুগী অথাবদি খূবাক অমা থায়, মদুগী মপান্দি তেঙ্গোৎকী মপানগা মান্নৈ, থরোগী লৈগা মান্নৈ, \f + \fr 4:5 \fk বাৎ: \ft লিটর 22~।\f*বাৎ লীশীং অহুম চল্লি~।
\p
\v 6 চামথোক্নবগীদমক মহাক্না হাম্ন-ফূ তরাসু শাখি; মৈ থাদোকপগী কৎনপোৎশিং অদু চামথোক্নবা হাম্ন-ফূশিং অদু মঙানা য়েৎ থংবদা অমসুং মঙানা ওই থংবদা থমখি~। অদুবু ঈশিং কোনফূ অদুদি পুরোহিৎশিংনা চামথোক্নবগীদমক্নি~।
\v 7 অদুগা মহাক্না সনাগী থাউমৈ মখোঙ তরা, মখোয়গী মওং মতুং ইন্না শাখি অমসুং শঙ অদুদা মঙানা য়েৎ থংবদা অমসুং মঙানা ওই থংবদা থমখি~।
\v 8 মহাক্না টেবল তরাসু শাখি অমসুং শঙ অদুদা মঙানা য়েৎ থংবদা অমসুং মঙানা ওই থংবদা থমখি~। অদুগা মহাক্না সনাগী তেঙ্গোৎ চামা শাখি~।
\p
\v 9 অদুগীসু মথক্তা মহাক্না পুরোহিৎশিংগী শূমাঙ, অচৌবা শূমাঙ অমসুং শূমাঙগী থোঙশিং শাখি অমসুং থোঙশিং অদু পিথ্রাইনা য়োমখি~।
\v 10 অদুগা মহাক্না ঈশিং কোনফূ অদু নোংপোক্কী ঙমখৈগী য়েৎ থংবদা, খারোমদা থমখি~।
\v 11 অদুগা হূরাম্না চফূশিং, খাবৈশিং অমসুং তেঙ্গোৎশিং শাখি~। অদুগা হূরাম্না নিংথৌ সোলোমোনগীদমক ঈশ্বরগী য়ূমদা তৌগদবা থবক অদু লোইশিনখি~।
\v 12 মদুদি য়ূম্বী অনী, চাইশেনশিং অমসুং য়ূম্বী অনীগী মতোন্দা লৈবা লৈতেংগী শরূকশিং অমসুং য়ূম্বীশিংগী মতোন্দা লৈবা লৈতেংগী শরূকশিংগী চাইশেন অনী কূপশিন্নবা লোল্লবা লাং অনী,
\v 13 লোল্লবা লাং অনী অদুদা কফোই চামরি, য়ূম্বীশিংগী মতোন্দা লৈবা লৈতেংগী শরূকশিংগী চাইশেন অনী অদু কূপশিন্নবা লোল্লবা লাং অমমমদা কফোইশিংগী পরেং অনী শাখি~।
\v 14 মহাক্না থাঙ্গৎফমশিংসু শাখি অমসুং থাঙ্গৎফমশিংগী মথক্তা মহাক্না হাম্ন-ফূশিং শাখি;
\v 15 অদুগা ঈশিং কোনফূ অমা অমসুং মদুগী মখাদা শল্লাবা তরানিথোই,
\v 16 অদুগা চফূশিং, খাবৈশিং, শাথিঞ্জৈশিং অমসুং মখোয়গী কোল্লিক পূম্নমকসু শাখি~। হূরাম অবিনা নিংথৌ সোলোমোনগীদমক যেহোবাগী য়ূমগী ওইনবা শাখিবশিং অদু অরংবা পিথ্রাইননি~।
\v 17 নিংথৌনা যোর্দান তুরেনগী তম্পাক্তা সুক্কোৎ অমসুং সেরেদাগী মরক্তা লৈবা লৈতানগী লমদা পোৎশিং অদু হৈখি~।
\v 18 অসুম্না সোলোমোন্না পাত্র পূম্নমক য়াম্না মরাং কায়না শাখি; মরম অদুনা পিথ্রাই অদু ওনবা ঙম্বগী চাংদগী হেনখি~।
\p
\v 19 অদুগা সোলোমোন্না ঈশ্বরগী য়ূমগী পাত্র পূম্নমক অসি শাখি: সনাগী লাৎনপূংসু অমসুং অউৎ-তল থম্নবা টেবলশিং;
\v 20 অদুগীসু মথক্তা মহাক্না অশেংবা সনাগী থাউমৈ মখোঙশিংগা লোয়ননা থাউমৈশিং, মখোয়না মনুং থংবা অশেংবা মফমগী মমাঙদা নিয়মগী মতুং ইন্না থাননবা;
\v 21 অদুগা মহাক্না লৈশিং, থাউমৈশিং, চেগপশিং সনানা, হায়বদি খ্বাইদগী শেংবা সনানা শাখি;
\v 22 অদুগা চেগপশিং, তেঙ্গোৎশিং, চামচশিং, মেক্রুক কম্বিশিং অশেংবা সনানা শাখি~। অদুগা মহাক্না য়ূমগী চঙফম, খ্বাইদগী শেংবা মফমগী মনুংদা লৈবা থোঙশিং অমসুং শঙ অদুগী য়ূমগী থোঙশিং সনানা শাখি~।
\c 5
\p
\v 1 মতৌ অসুম্না সোলোমোন্না যেহোবাগী য়ূমগীদমক তৌখিবা থবক পূম্নমক অদু লোইখি; অদুগা সোলোমোন্না মহাক্কী মপা দেবিদনা কত্থোকখ্রবা পোৎ পূম্নমক অদু পুশিনখি~। অদুগা মহাক্না সনা, লুপা অমসুং কোল্লিক পূম্নমক অদু ঈশ্বরগী য়ূমগী লনগৈশিংদা থমখি~।
\s1 নীংনশঙদা উপু পুশিনবা
\r ১নিং 8:1-21
\p
\v 2 অদুদগী সিয়োন্দা লৈবা দেবিদকী সহরদগী যেহোবাগী ৱালেপ্নবগী উপু অদু পুখৎলক্নবা, সোলোমোন্না ইস্রায়েলগী অহল্লমনশিং, শলাইশিংগী মকোক পূম্নমক অমসুং ইস্রায়েল মচাশিংগী মপা মপুশিংগী লুচিংবশিং যেরূশালেমদা পূনশিলহনখি~।
\v 3 মরম অদুনা ইস্রায়েলগী মী পূম্নমক্না তরেৎশুবা থাদা তৌবা চাকখাঙবা অদুদা নিংথৌগী মনাক্তা পূনশিঞ্জখি~।
\v 4 অদুগা ইস্রায়েলগী অহল্লমন পূম্নমক লাকখি; অদুগা লেবী মচাশিংনা উপু অদু লৌখৎখি~।
\v 5 অদুগা মখোয়না উপু অদু উনফম ফিয়ূম অমসুং ফিয়ূমদা লৈবা অশেংবা পাত্র পূম্নমক অদু পুরকখি~। পুরোহিৎশিং অমসুং লেবী মচাশিংনা পূম্নমক অসি পুরকখি~।
\v 6 অদুগা নিংথৌ সোলোমোন অমসুং মহাক্কী মনাক্তা উপু অদুগী মমাঙদা তিল্লম্বা ইস্রায়েল পূম্নমক্না য়াউ অমসুং শল্লাবশিং ঈরাৎচখি, মদু য়াম্মনবনা মশীং লাকপা অমসুং মশীং থীবা ঙম্লমদে~।
\v 7 অদুগা পুরোহিৎশিংনা যেহোবাগী ৱালেপ্নবগী উপু অদু মহাক্কী মফমদা, য়ূম অদুগী মনুং থংবা অশেংবা মফমদা, খ্বাইদগী শেংবা মফমদা, \f + \fr 5:7 \fk খরূব: \ft স্বর্গদূত কাঙবু অমনি~।\f*খরূবশিংগী মশাশিংগী মখাদা পুশিনখি~।
\v 8 মরমদি খরূবশিংনা উপু অদুগী থম্ফম মথক্তা মখোয়গী মশাশিং ফন্দোক্লি, অদুগা খরূবশিংনা উপু অমসুং মদুগী পাবোৎচৈশিং অদুগী মথক্তা কূপশিনখি~।
\v 9 অদুগা উপু অদুগী পাবোৎচৈশিং অদু শাংমনবনা পাবোৎচৈশিংগী মতোনশিং অদু মনুং থংবা অশেংবা মফমগী মমাঙদা লৈবা অশেংবা মফমদগী উরম্মী, অদুবু মপান্দগীদি মদু উবা ঙম্লমদে~। অদুগা ঙসি ফাওবা পাবোৎচৈশিং অদু মফম অদুদা লৈ~।
\v 10 উপু অদুগী মনুংদা নূঙগী কোর্বাক অনী অদু নত্তনা অতৈ করি অমতা য়াওরমদে~। কোর্বাক অনী অদু ইস্রায়েল মচাশিংনা ইজিপ লৈবাক্তগী থোক্লকপা মতমদা, যেহোবানা মখোয়গা মফম অদুদা ৱালেপ্নখিবা মতমদা মৌশিনা হোরেবতা মদুগী মনুংদা থমখিবনি~।
\p
\v 11 অদুগা পুরোহিৎশিংনা অশেংবা মফমদগী থোক্লকপা মতমদা (মরমদি তিল্লম্বা পুরোহিৎ পূম্নমক শেংদোকখি অমসুং পালি নাইরমদে),
\v 12 ঈশৈ শকপা লেবী মচাশিং, অসাফ, হেমান অমসুং যেদূথূন, মখোয়গী মচা নিপাশিং অমসুং মচীন মনাউশিংগা লোয়ননা অঙৌবা লিনেনগী ফি শেত্তুনা কোর্ত্তানশিং, পেনাশিং অমসুং বীনাশিং পায়দুনা লাৎনপূংগী নোংপোক ঙমখৈদা লেপখি~। অদুগা মখোয়গা লোয়ননা পেরেশিং খোংলিবা পুরোহিৎ চামগা কুন লৈরম্মী;
\v 13 অদুগা পেরে খোংবশিং অমসুং ঈশৈ শকপশিংনা খোঞ্জেন অমতা ওইনা যেহোবাদা শক শোঞ্জনবা অমসুং থাগৎচনবগীদমক মী অমতা ওইখি; অদুগা মখোয়না পেরেশিং, কোর্ত্তানশিং অমসুং ঈশৈগী যন্ত্রশিং য়াওনা খোঞ্জেন ৱাংনা লাউখত্তুনা যেহোবাবু থাগত্তুনা হায়রকই,
\p “মহাক্তি অফবনি;
\q1 মরমদি মহাক্কী নুংশি থৌজান্দি মতম পূম্নমক্কীনি~।”
\m মতম অদুদা য়ূম অদু, হায়বদি যেহোবাগী য়ূম অদু লৈচিন্না পিক থনখি~।
\v 14 অদুগা লৈচিন অদুগী মরম্না পুরোহিৎশিংনা থৌগল তৌনবা লেপ্পা ঙম্লমদে; মরমদি যেহোবাগী মতিক মঙান্না ঈশ্বরগী য়ূম অদু পিক থনখি~।
\c 6
\p
\v 1 অদুদগী সোলোমোন্না হায়খি,
\p “যেহোবানা অমম্বা লৈচিন্দা লৈগনি হায়না মহাক্না হায়খি~।
\q1
\v 2 অদুবু ঐনা নহাক্কীদমক অঙকপা য়ূম অমা শাজরে,
\q1 অদুগা নহাক্না মতম পূম্নমক্তা লৈনবগীদমক মফম অমা শেমজরে~।”
\p
\v 3 অদুগা ইস্রায়েলগী তিল্লিবা মী পূম্নমক্না লেপ্লিঙৈদা নিংথৌনা মমায় ওনশিল্লক্তুনা, ইস্রায়েলগী তিল্লিবা মী পূম্নমকপু বোর পীবিখি~।
\v 4 মহাক্না হায়খি, “ইস্রায়েলগী ঈশ্বর যেহোবা থাগৎপা ওইসনু~। মহাক্কী মচীন্না ইপা দেবিদতা হায়খিবা অদু মহাক্কী খূৎনা থুংহনবিখি; মহাক্না হায়খি,
\v 5 ‘ঐনা ঐগী মী ইস্রায়েলবু ইজিপ লৈবাক্তগী পুথোক্লকখিবা নুমিৎ অদুদগী হৌনা, ঐগী মিংগী লৈফম ওইনবা য়ূম অমা শানবা সহর অমতবু ইস্রায়েলগী শলাই পূম্নমক্কী মরক্তগী ঐনা খনখিদে; অদুগা ঐগী মী ইস্রায়েলগী মথক্তা লৈঙাকপা ওইননবা মী অমতবু ঐনা খনখিদে~।
\v 6 অদুবু ঐগী মিংগী লৈফম ওইননবা ঐনা যেরূশালেম্বু খল্লে; অদুগা ঐগী মী ইস্রায়েলগী মথক্তা মপু ওইনবা দেবিদপু খল্লে~।’
\v 7 অদুগা ইস্রায়েলগী ঈশ্বর যেহোবাগী মিংগীদমক য়ূম অমা শানবা ঐগী ইপা দেবিদকী থম্মোইদা লৈরম্মী~।
\v 8 অদুবু যেহোবানা ঐগী ইপা দেবিদতা হায়খি, ‘ঐগী মিংগীদমক য়ূম অমা শানবা নহাক্কী থম্মোইদা লৈরম্মী, নহাক্কী থম্মোইদা অসিগুম্বা লৈরম্বা অসি ফরে~।
\v 9 অদুম ওইনমক, নহাক্না য়ূম অদু শারোই; অদুবু নহাক্কী নচা নিপা, নহাক্না পোক্কদবা মহাক্না ঐগী মিংগীদমক য়ূম অদু শাগনি~।’
\v 10 মরম অদুনা যেহোবানা হায়খিবা মহাক্কী ৱা অদু মহাক্না পাঙথোকপিরে; মরমদি যেহোবানা ৱাশকপিবগুম্না, ঐনা ঐগী ইপা দেবিদকী মহুত্তা হৌগৎত্তুনা, ইস্রায়েলগী ফম্বান্দা ফম্লে, অদুগা ঐনা ইস্রায়েলগী ঈশ্বর যেহোবাগী মিংগীদমক য়ূম অমা শাজরে~।
\v 11 অদুগা যেহোবানা ইস্রায়েল মচাশিংগা লেপ্নখিবা মহাক্কী ৱালেপ্নবা য়াওবা উপু অদু ঐনা মদুগী মনুংদা থম্লে~।”
\s1 নীংনশঙ শঙ্গাবদা সোলোমোন্না হায়জবা
\r ১নিং 8:22-53
\p
\v 12 অদুগা সোলোমোন্না ইস্রায়েলগী তিল্লিবা মীয়াম পূম্নমক্কী মমাঙদা, যেহোবাগী লাৎনপূংগী মাঙদা লেপখি অমসুং মহাক্কী মখূৎশিং তিংথোকখি~।
\v 13 মরমদি সোলোমোন্না খুদুপ মঙা শাংবা, খুদুপ মঙা পাকপা অমসুং খুদুপ অহুম ৱাংবা পিথ্রাইগী ফম্বাক অমা শাখি অমসুং মদু শূমাঙগী ময়ায়দা থমখি, অদুগা মহাক্না মদুগী মথক্তা লেপখৎলে অমসুং ইস্রায়েলগী তিল্লিবা পূম্নমক্কী মমাঙদা খুরু খুদক কূল্লে অমসুং মহাক্কী মখূৎশিং স্বর্গলোমদা তিংথোকখি~।
\v 14 অদুগা হায়খি, “হে ইস্রায়েলগী ঈশ্বর যেহোবা, স্বর্গদা নৎত্রগা মালেমদা নহাক্কা মান্নবা ঈশ্বর লৈতে; নহাক্কী মাঙদা মখোয়গী থম্মোই পূম্নমক্কা লোয়ননা চৎলিবা নহাক্কী ননাইশিংগী মফমদা নহাক্না ৱালেপ্নবা ঙাকপি অমসুং লেঙদ্রবা নুংশিবা উৎপি~।
\v 15 নহাক্না নহাক্কী ননাই, ঐগী ইপা দেবিদকী মফমদা ৱাশকপিখিবা অদু নহাক্না ঙাক্লে অমসুং নহাক্কী চীন্না হায়খিবা অদু ঙসি ওইবগুম্না, নহাক্কী খূৎনা থুংহনবিরে~।
\v 16 মরম অদুনা ইস্রায়েলগী ঈশ্বর যেহোবা, নহাক্কী ননাই, ঐগী ইপা দেবিদকী মফমদা, ‘নহাক্না ঐগী মাঙদা চৎখিবা অদুগুম্না, নহাক্কী নচাশিংনা ঐগী ৱায়েন য়াথংদা চৎনবা মখোয়গী লম্বী চেকশিল্লবদি, ঐগী মাঙদা ইস্রায়েলগী ফম্বান্দা ফম্নবা নহাক্কী মী অমতা ৱাৎপা লৈরোই’ হায়না শকপিখিবা ৱাশক অদু ঙাকপিয়ু~।
\v 17 মরম অদুনা হৌজিক, হে ইস্রায়েলগী ঈশ্বর যেহোবা, নহাক্না ননাই দেবিদকী মফমদা হায়খিবা নহাক্কী ৱা অদু চুমহনবিয়ু~।
\v 18 অদুবু তশেংনমক ঈশ্বরনা তাইবং মীগা মালেমদা লৈমিন্নগদৌরিব্রা? য়েংবিয়ু, নহাক্তি অতিয়া অমসুং অতিয়া নোংদোনগী অতিয়াদা চন্দে~। ঐনা শাখিবা য়ূম অসিদি কয়াদা পিকখ্রবা!
\v 19 অদুবু হে ঐগী ঈশ্বর যেহোবা, নহাক্কী ননাইগী হায়জবা অমসুং মহাক্কী নোঞ্জবা অদু নহাক্না য়াবিরে~। নহাক্কী ননাইনা নহাক্কী মাঙদা নিজবা, হায়বদি কপচবা অমসুং নোঞ্জবা তাবিয়ু,
\v 20 নহাক্না নহাক্কী মিং থমগনি হায়খিবা মফম অসিদা, হায়বদি য়ূম অসিগী মায়গৈদা অহিং নুংথিল নাইদনা নহাক্কী মিৎ পাঙথোক্তুনা লৈবিয়ু, নহাক্কী ননাইনা মফম অসিদা হায়জবা অসিবু তাবিয়ু~।
\v 21 মরম অদুনা নহাক্কী ননাইনা নোঞ্জবদা অমসুং নহাক্কী মী ইস্রায়েলনা মফম অসোমদা ওন্দুনা হায়জবদা তাবিয়ু; নহাক্কী লৈফম স্বর্গদগী নহাক্না তাবিয়ু; অদুগা নহাক্না তাবিদুনা কোকপিয়ু~।
\p
\v 22 “অদুগা কনাগুম্বা মী অমনা মহাক্কী য়ূম্লোন্নবগী মফমদা পাপ তৌরবদি অমসুং মহাকপু ৱাশকহল্লবদি, অদুগা মহাক্না য়ূম অসিদা লাক্তুনা নহাক্কী লাৎনপূং মমাঙদা ৱাশক্লবদি,
\v 23 নহাক্না স্বর্গদগী তাবিয়ু অমসুং থবক তৌবিয়ু অমসুং নহাক্কী ননাইশিংবু ৱায়েনবিয়ু~। অদুগা ঈশ্বর নীংদবা মীবু মহাক্কী মরমচৎকী মহৈ মশাগী কোকথক্তা তাহন্দুনা লমন খুম্বিয়ু অমসুং ধর্ম্মচেনবা মীবু মশাগী ধর্ম্মচেনবগী মতুং ইন্না মঙোন্দা পীবিদুনা চুমহনবিয়ু~।
\p
\v 24 “অদুগা করিগুম্বা নহাক্কী মী, ইস্রায়েলনা নহাক্কী নফমদা পাপ তৌখিবা মরম্না মখোয়না য়েক্নবশিংগী মমাঙদা মায়থীরবদি, অদুগা নঙোন্দা হল্লক্তুনা নহাক্কী মিংবু থাগৎলবদি অমসুং য়ূম অসিদা নহাক্কী মাঙদা হায়জদুনা থৌজান নিজরবদি,
\v 25 নহাক্না স্বর্গদগী তাবিয়ু অমসুং নহাক্কী মী ইস্রায়েলগী পাপ কোকপিয়ু, অদুগা নহাক্না মখোয়দা অমসুং মখোয়গী মপা মপুশিংদা পীবিখিবা লৈবাক অদুদা মখোয়বু অমুক হন্না পুবিরকউ~।
\p
\v 26 “মখোয়না নহাক্কী নফমদা পাপ তৌবগী মরম্না অতিয়া নোংদোন থিংজিন্দুনা নোং চুদ্রবদা, করিগুম্বা মখোয়না মফম অসোমদা ওন্দুনা হায়জরবদি অমসুং নহাক্কী মিংবু থাগৎলবদি, অদুগা নহাক্না মখোয়বু অৱাবা পীবদা মখোয়না মখোয়গী পাপ্তগী হল্লক্লবদি,
\v 27 নহাক্না স্বর্গদগী তাবিয়ু অমসুং নহাক্কী ননাইশিংগী অমসুং নহাক্কী মী ইস্রায়েলগী পাপ কোকপিয়ু, মখোয়না চৎকদবা অফবা লম্বী অদু নহাক্না মখোয়দা তম্বীয়ু; অদুগা নহাক্কী মীশিংদা ফংফম থোকপা ওইনা নহাক্না পীবিখিবা নহাক্কী লৈবাক অদুদা নোং চুহনবিয়ু~।
\p
\v 28 “করিগুম্বা লৈবাক অদুদা চাক্তাঙলবদি, শিগনবা লায়না থোক্লবদি, কংশিনবা নৎত্রগা কোকফাই, কৌজেং অচৌবশিং নৎত্রগা কৌজেং মচাশিং লৈরবদি, করিগুম্বা মখোয়গী য়েক্নবশিংনা মখোয়গী লৈবাক্কী \f + \fr 6:28 \fk সহরশিং: \ft হিব্রুদা “থোঙ্গানশিং~।”\f*সহরশিংদা মখোয়বু লাঙ্গোয় চল্লবদি, করিগুম্বা অশি অনা নৎত্রগা লায়না লৈরবদি,
\v 29 কনাগুম্বা মীনা নৎত্রগা নহাক্কী মী ইস্রায়েল পূম্নমক্না, মী খুদিংনা মশাগী অৱা অনা অমসুং চৈনা খঙজদুনা করিগুম্বা হায়জরবদি নৎত্রগা নোঞ্জরবদি, অদুগা য়ূম অসিগী মায়গৈদা মহাক্কী মখূৎ তিংথোকচরবদি,
\v 30 নহাক্কী লৈফম স্বর্গদগী নহাক্না তাবিয়ু অমসুং কোকপিয়ু~। অদুগা নহাক্না মীগী পূক্নীং খঙবনিনা মী খুদিংদা মহাক্কী লম্বী পূম্নমক্কী মতুং ইন্না পীবিয়ু, মরমদি নহাক্তনা তাইবং মীওইবগী পূক্নীং খঙবি,
\v 31 মসি নহাক্না ঐখোয়গী ইপা ইপুশিংদা পীবিখিবা লৈবাক অদুদা মখোয়না লৈরিবা মখৈ, মখোয়না নহাকপু কিদুনা নহাক্কী লম্বীশিংদা চৎনবনি~।
\p
\v 32 অদুগীসু মথক্তা, নহাক্কী মী ইস্রায়েল নত্তবা মীরৈবাক মচাগী মরমদা, নহাক্কী অথোইবা মিং, নহাক্কী অকনবা খূৎ অমসুং নহাক্কী পাম্বোম তিংবগী মরম্না অথাপ্পা লৈবাক্তগী লাক্লবা অমসুং করিগুম্বা মখোয়না লাক্তুনা য়ূম অসিদা হায়জরবদি,
\v 33 নহাক্না নহাক্কী লৈফম স্বর্গদগী তাবিয়ু অমসুং মীরৈবাক মচা অদুনা নঙোন্দা কৌজবা মরম পূম্নমক অদুগী মতুং ইন্না তৌবিয়ু~। মসি নহাক্কী মী ইস্রায়েলগুম্না, মালেমগী মী পূম্নমক্না নহাক্কী মিং খঙনবা অমসুং কিনবনি, অদুগা ঐনা শাখিবা য়ূম অসি নহাক্কী মিং লৌদুনা থোনবনি হায়বা খঙনবনি~।
\p
\v 34 “করিগুম্বা নহাক্না থাবা মফম মফমদা নহাক্কী মীশিংনা মখোয়গী য়েক্নবশিংগী মায়োক্তা লান শোক্নবা চৎলবদি অমসুং নহাক্না খন্দোকখ্রবা সহর অসোমদা অমসুং নহাক্কী মিংগীদমক ঐনা শাখিবা য়ূমগী মায়গৈদা ওন্দুনা মখোয়না নঙোন্দা হায়জরবদি,
\v 35 নহাক্না স্বর্গদগী মখোয়গী হায়জবা অমসুং নোঞ্জবা অদু তাবিয়ু অমসুং মখোয়গীদমক লেপ্পীয়ু~।
\p
\v 36 “করিগুম্বা মখোয়না নহাক্কী নফমদা পাপ তৌরবদি (মরমদি পাপ চেন্দবা মী অমতা লৈতে), অদুগা নহাক্না মখোয়দা শাউদুনা মখোয়গী য়েক্নবশিংগী মমাঙদা মখোয়বু পীথোক্লবা অমসুং মখোয়না মখোয়বু লানফা ওইনা অথাপ্পা নৎত্রগা অনকপা লৈবাক্তা পুখ্রবদি,
\v 37 মখোয়বু লানফা ওইনা পুখিবা লৈবাক অদুদা মখোয় মশানা ৱাখল তৌদুনা পূক্নীং হোংলক্লবা অমসুং মখোয়বু লানফা ওইনা পুখিবা লৈবাক অদুদা মখোয়না থৌজান নিজদুনা ‘ঐখোয়না পাপ তৌখ্রে, অয়োল অরান তৌখ্রে অমসুং ঈশ্বর নীংদবা থবক তৌখ্রে’ হায়রবদি,
\v 38 মখোয়বু লানফা ওইনা পুখিবা লৈবাক, হায়বদি মখোয়না লানফা ওইবা লৈবাক অদুদা মখোয়না মখোয়গী থৱায় অপূম্বা অমসুং মখোয়গী থম্মোই অপূম্বা য়াওনা নঙোন্দা হল্লক্লবা, নহাক্না মখোয়গী মপা মপুশিংদা পীবিখ্রবা মখোয়গী লৈবাক্লোমদা, নহাক্না খন্দোকখ্রবা সহরলোমদা অমসুং নহাক্কী মিংগীদমক ঐনা শাখ্রবা য়ূমগী মায়গৈদা ওন্দুনা হায়জরবদি,
\v 39 নহাক্না মখোয়গী হায়জবা অমসুং মখোয়গী নোঞ্জবা অদু নহাক্কী লৈফম স্বর্গদগী তাবিয়ু অমসুং মখোয়গীদমক লেপ্পীয়ু, অদুগা নহাক্কী নফমদা পাপ তৌখিবা নহাক্কী মীশিংবু কোকপিয়ু~।
\v 40 হৌজিক, ঐগী ঈশ্বর, ঐনা নঙোন্দা নোঞ্জরি, নহাক্কী মিৎ পাঙথোকপিয়ু অমসুং মফম অসিদা হায়জরিবা অসি নহাক্না তাবিয়ু~।
\p
\v 41 “মরম অদুনা হৌজিক, লেঙখৎপিয়ু, হে ঈশ্বর যেহোবা, নহাক্কী পোত্থাফমদা,
\q1 নহাক অমসুং নহাক্কী পাঙ্গলগী উপু;
\q1 নহাক্কী পুরোহিৎশিংনা, হে ঈশ্বর যেহোবা, অরান খুবম্বু ফিগুম্না শেৎসনু,
\q1 অদুগা নহাক্কী অশেংবা মীশিংনা অফবদা হরাউজসনু~।
\q1
\v 42 “হে ঈশ্বর যেহোবা, নহাক্কী থাউ হৈবিখ্রবা মীগী মায়থোং লৈথোকহনবিগনু;
\q1 নহাক্কী ননাই দেবিদতা উৎখিবা লেঙদ্রবা নুংশিবা অদু নীংশিংবিয়ু~।”
\c 7
\s1 নীংনশঙ শঙ্গাবা
\r ১নিং 8:62-66
\p
\v 1 সোলোমোন্না হায়জবা লোইরবদা, অতিয়াদগী মৈ তারক্তুনা মৈ থাদোকপগী কৎনপোৎ অমসুং ঈরাৎপোৎশিং অদু চাকথোকখি~। অদুগা য়ূম অদু যেহোবাগী মতিক মঙান্না থনখি~।
\v 2 অদুগা পুরোহিৎশিংনা যেহোবাগী য়ূমদা চঙবা ঙম্লমদে, মরমদি যেহোবাগী মতিক মঙান্না যেহোবাগী য়ূম অদু থনখি~।
\v 3 অদুগা ইস্রায়েল মচা পূম্নমক্না মৈ তারকখিবা অমসুং য়ূম অদুগী মথক্তা যেহোবাগী মতিক মঙান লাকখিবা অদু উবদা, মখোয় মশামক মমায়না লৈপাক শোক্তুনা নূঙ থাবা মফমদা নোন্থজখি অমসুং খুরুমজখি, অদুগা যেহোবাবু থাগৎচখি,
\q1 “মহাক্তি ফৈ,
\q1 মরমদি মহাক্কী নুংশি থৌজান্দি মতম পূম্নমক্কীনি~।”
\p
\v 4 অদুদগী নিংথৌ অমসুং মী পূম্নমক্না যেহোবাগী মাঙদা ঈরাৎপোৎশিং কৎচখি~।
\v 5 অদুগা নিংথৌ সোলোমোন্না শল্লাবা লীশীং কুন্নিথোই অমসুং য়াউ লাখ অমগা লীশীং কুন ঈরাৎপোৎ ওইনা কৎচখি; অসুম্না নিংথৌ অমসুং মী পূম্নমক্না ঈশ্বরগী য়ূম অদু কত্থোকচখি~।
\v 6 অদুগা পুরোহিৎশিংনা মখোয়গী থবক তৌনবা লেপ্লম্মী; লেবী মচাশিংনসু নিংথৌ দেবিদনা যেহোবাবু থাগৎচনবা শাখিবা অমসুং মহাক্না ঈশ্বরবু থাগৎচবদা শিজিন্নখিবা যন্ত্রশিং অদু শিজিন্নদুনা থাগৎচখি, “যেহোবাগী নুংশি থৌজান্দি মতম পূম্নমক্কীনি;” অদুগা পুরোহিৎশিংনা মখোয়গী মমাঙদা পেরেশিং খোংলম্মী, অদুগা ইস্রায়েল পূম্নমক্না লেপ্লম্মী~।
\v 7 অদুগীসু মথক্তা সোলোমোন্না যেহোবাগী য়ূম মমাঙদা লৈবা শূমাঙ ময়ায় অদু শেংদোকখি; মরমদি সোলোমোন্না শাখিবা পিথ্রাইগী লাৎনপূং অদুদা মৈ থাদোকপগী কৎনপোৎ, মহৈ মরোংগী কৎনপোৎ অমসুং মহাউ অদু চল্লমদে, মরম অদুনা মফম অদুদা মৈ থাদোকপগী কৎনপোৎশিং অমসুং ঈঙথবগী কৎনপোৎকী মহাউ অদু মহাক্না কৎচখি~।
\p
\v 8 মতম অদুমক্তদা সোলোমোন্না অমসুং মহাক্কা লোয়নবা ইস্রায়েল পূম্নমক্না, হমাৎকী চঙফমদগীনা ইজিপকী তুরেন ফাওবদা, অচৌবা মীতিন অদুনা নুমিৎ তরেৎনি চাক খাঙখি~।
\v 9 নিপান্নিশুবা নুমিত্তা মখোয়না চীং লেম্না তিন্নবা অমা পাঙথোকখি; মরমদি মখোয়না লাৎনপূং অদু কত্থোকচবগী থবক অদু নুমিৎ তরেৎনি পাঙথোকখি অমসুং নুমিৎ তরেৎনি চাক খাঙখি~।
\v 10 অদুগা তরেৎশুবা থাগী কুনহুমদোইশুবা নুমিত্তা মহাক্না মীশিংবু মখোয়গী ফিয়ূমশিংদা থাখি; অদুগা দেবিদ, সোলোমোন অমসুং মহাক্কী মী ইস্রায়েলদা যেহোবানা উৎপিখিবা অফবগী মরম্না মখোয়না হরাউজখি অমসুং থম্মোইনুংদা নুঙাইজখি~।
\v 11 অসুম্না সোলোমোন্না যেহোবাগী য়ূম অমসুং নিংথৌগী কোনুং শাবা লোইখি; অদুগা যেহোবাগী য়ূমদা অমসুং মশামক্কী কোনুংদা শাননবা সোলোমোনগী থম্মোইদা লাকখিবা পূম্নমক মহাক্না নিংথিনা শাখি~।
\s1 যেহোবানা সোলোমোন্দা উহনবিবা
\r ১নিং 9:1-9
\p
\v 12 অদুগা যেহোবানা অহিংদা সোলোমোন্দা উহনবিখি অমসুং মঙোন্দা হায়খি, “ঐনা নহাক্কী হায়জবা তাবিরে অমসুং ঈরাৎপগী য়ূম ওইননবা মফম অসি ঐগীদমক খন্দোক্লে~।
\v 13 করিগুম্বা ঐনা অতিয়া থিংজিন্দুনা নোং চুদ্রবদি, নৎত্রগা ঐনা লৈবাক অদু মাঙ তাকহন্নবা কৌজেংশিংদা য়াথং পীরবদি, নৎত্রগা ঐনা ঐগী মীশিংগী মরক্তা শিগনবা লায়না থারক্লবদি,
\v 14 ঐগী মিং পুবা ঐগী মীশিংনা, মখোয় মশাবু নোল্লুকচরবদি অমসুং হায়জরবদি, অদুগা ঐগী মায়থোং থিজরবদি অমসুং মখোয়গী ফত্তবা লম্বীশিংদগী হল্লক্লবদি, ঐনা স্বর্গদগী তাবিগনি অমসুং মখোয়গী পাপ কোকপিগনি, অদুগা মখোয়গী লৈবাক ফহনবিগনি~।
\v 15 ঐগী মিৎ পাঙথোকপিগনি অমসুং মফম অসিদা হায়জরিবা অসি ঐনা তাবিগনি~।
\v 16 মরমদি মফম অসিদা ঐগী মিং মতম পূম্নমক্তা লৈনবা হৌজিক ঐনা য়ূম অসি খন্দোক্লে অমসুং শেংদোক্লে, অদুগা ঐগী মিৎ অমসুং ঐগী থম্মোইনা মফম অসিদা ইতৎতত্তনা লৈগনি~।
\v 17 অদুগা নহাক্কী ওইনদি, নহাক্কী নপা দেবিদনা চৎলম্বগুম্না নহাক্না ঐগী মাঙদা চৎলবদি অমসুং ঐনা নঙোন্দা পীখিবা য়াথং পূম্নমক অদুগী মতুং ইন্না তৌদুনা ঐগী পথাপশিং অমসুং ঐগী ৱায়েনশিং ঙাক্লবদি,
\v 18 ‘ইস্রায়েলদা লৈঙাকপা ওইনবা নহাক্কী মী অমতা ৱাৎপা লৈরোই’ হায়না ঐনা নহাক্কী নপা দেবিদকা ৱালেপ্নখিবা অদুগী মতুং ইন্না, ঐনা নহাক্কী নিংথৌ লৈবাক্কী ফম্বান মরা চেৎহনবিগনি~।
\v 19 অদুবু করিগুম্বা নখোয়না মায় লৈথোক্তুনা ঐনা নখোয়গী মাঙদা থমখ্রবা ঐগী পথাপশিং অমসুং ঐগী য়াথংশিং অসি থাদোক্লবদি, অদুগা নখোয়না চত্তুনা অতোপ্পা লাইশিংবু থৌগল তৌদুনা মখোয়বু খুরুম্লবদি,
\v 20 ঐনা মখোয়দা পীবিখ্রবা ঐগী লৈবাক্তগী ঐনা মখোয়বু মরু ফংনা ফুক্তোক্কনি; অদুগা ঐগী মিংগীদমক ঐনা শেংহনখ্রবা য়ূম অসি ঐনা ঐগী মিৎয়েংদগী লংথোক্কনি, অদুগা জাতি পূম্নমক্কী মরক্তা পাউরৌ অমসুং নোক্নফম ওইহনগনি~।
\v 21 অদুগা অৱাংবা য়ূম অসিগী মনাক্তা চৎপা মী খুদিংনা ঙক্তুনা হায়গনি, ‘যেহোবানা লৈবাক অসিদা অমসুং য়ূম অসিদা অসুম্না তৌবিখিবা করিগীনো?’
\v 22 অদুগা অসুম্না খুমগনি, ‘মরমদি মখোয়বু ইজিপ লৈবাক্তগী পুথোকপিরকপা মখোয়গী মপা মপুশিংগী ঈশ্বর যেহোবাবু মখোয়না থাদোক্তুনা অতোপ্পা লাইশিংবু লাৎখি, মখোয়বু খুরুমখি অমসুং মখোয়বু থৌগল তৌখি; মরম অদুনা মহাক্না মখোয়গী মথক্তা অৱাবা পূম্নমক অসি পুরক্লি~।’ ”
\c 8
\s1 সোলোমোনগী মিংচৎ
\r ১নিং 9:10-28
\p
\v 1 অদুগা সোলোমোন্না যেহোবাগী য়ূম অমসুং মহাক মশাগী য়ূম শাখিবা চহী কুনগী অরোইবদা,
\v 2 হূরাম্না সোলোমোন্দা পীখিবা সহরশিং অদু, সোলোমোন্না অমুক হন্না শাখি অমসুং মফমশিং অদুদা ইস্রায়েল মচাশিংবু লৈহনখি~।
\v 3 অদুগা সোলোমোন্না হমাৎ সোবাদা চৎখি অমসুং মদু খুদুম চনখি~।
\v 4 অদুগা মহাক্না লমহাঙদা তাদমোর শাখি অমসুং মহাক্না হমাত্তা পুকৈগী সহর পূম্নমক শাখি~।
\v 5 অদুগা মহাক্না মথক থংবা বেৎ-হোরোন অমসুং মখা থংবা বেৎ-হোরোন, চেকপন্না কোয়শিনবা সহরশিং, চেকপলশিং, থোঙজাউশিং অমসুং পৌরোলশিং য়াওনা শাখি~।
\v 6 অদুগা বালাৎ অমসুং সোলোমোনগী পুকৈগী সহর পূম্নমক, শগোল গাড়ী সহর পূম্নমক, শগোল লান্মীশিংগী সহরশিং অমসুং সোলোমোন্না শানীংবা পূম্নমক যেরূশালেমদা, লেবানোন্দা অমসুং মহাক্না পানবা লৈবাক পূম্নমক্তা শাবা লোইখি~।
\p
\v 7 ইস্রায়েলগী নত্তবা, হেৎকী মচাশিং, অমোরীগী মীশিং, পেরিজী মচাশিং অমসুং যিবূস্তা লৈবা মীশিংগী লৈহৌবা মী পূম্নমক
\v 8 (হায়বদি ইস্রায়েল মচাশিংনা তুম্না মাঙহনখিদবা মীশিংগী মচাশিং) মখোয়গী তুংদা লৈবাক অদুদা লৈহৌবশিং অদু সোলোমোন্না ঙসি ফাওবদা নমদুনা থবক শূবা মীনাইশিং ওইহনখি~।
\v 9 অদুবু সোলোমোন্না ইস্রায়েল মচাশিংবু মহাক্কী থবক্কীদমক মীনাই ওইহল্লমদে, অদুবু মখোয়দি লান্মীশিং, মহাক্কী ফম্নাইবশিংগী লুচিংবশিং, মহাক্কী শগোল গাড়ীশিংগী অমসুং শগোল লান্মীশিংগী লুচিংবশিং ওইখি~।
\v 10 অদুগা মীশিংগী মথক্তা পান্নখিবা নিংথৌ সোলোমোনগী মকোক ওইবা ফম্নাইবশিংদি চনীগা য়াঙ্খৈনি~।
\p
\v 11 অদুগা সোলোমোন্না ফেরাউগী মচা নুপীগীদমক শাখিবা য়ূম অদুদা মহাক্না মহাকপু দেবিদকী সহরদগী পুরকখি; মরমদি মহাক্না হায়খি, “ঐগী নুপীনা ইস্রায়েলগী নিংথৌ দেবিদকী য়ূমদা লৈরোই, মরমদি যেহোবাগী উপু অদুনা লৈবা মফমশিং অদু অশেংবনি~।”
\p
\v 12 অদুদগী যেহোবাগী লাৎনপূং মথক্তা যেহোবাদা মৈ থাদোকপগী কৎনপোৎশিং অদু সোলোমোন্না কৎচখি~। লাৎনপূং অদু মহাক্না মাঙ্গোলগী মমাঙদা শাখিবনি~।
\v 13 মৌশিগী য়াথংগী মতুং ইন্না নুমিৎ খুদিংগী কৎকদবা অদু পোত্থাবা নুমিৎশিংদা, থাশিশিংদা অমসুং চহীগী ওইবা চাকখাঙবা অহুমদা, হায়বদি হামৈ য়াওদবা তলগী চাকখাঙবা, চয়োলশিংগী চাকখাঙবা অমসুং খাংপোকশঙশিংগী চাকখাঙবদা কৎচখি~।
\p
\v 14 অদুগা মহাক্না মপা দেবিদকী নিয়ম মতুং ইন্না পুরোহিৎশিংবু মখোয়গী থবক্তা পালি নাইনা অমসুং নুমিৎ খুদিংগী তৌগদবা থবক মতুং ইন্না পুরোহিৎশিংগী মমাঙদা থাগৎননবা অমসুং থৌগল তৌননবা লেবী মচাশিংবু মখোয়গী থবক্তা হাপখি; থোঙঙাকপশিংসু থোঙজাউ খুদিংদা মখোয়গী পালি নাইনা হাপখি; মরমদি ঈশ্বরগী মী দেবিদনা অসুম্না য়াথং পীখি~।
\v 15 অদুগা করিগুম্বা মরম অমগী ওইরবসু, নৎত্রগা লনগৈশিংগী মরমদা ওইরবসু নিংথৌনা পুরোহিৎশিংদা অমসুং লেবী মচাশিংদা পীখিবা য়াথং অদুদগী মখোয়না লৈথোকখিদে~।
\v 16 যেহোবাগী য়ূমগী য়ূম্ফম থোঙ্গৎপা নুমিত্তগীনা য়ূম লোইদ্রিবা ফাওবা সোলোমোনগী থবক পূম্নমক থৌরাঙ তৌখি~। অসুম্না যেহোবাগী য়ূম অদু লোইশিনখি~।
\p
\v 17 অদুদগী সোলোমোন্না ইদোম লৈবাক্কী সমুদ্র মপান্দা লৈবা এসিয়োন গেবেরদা অমসুং এলোত্তা চৎখি~।
\v 18 অদুগা হূরাম্না মনাইশিংগী মখূত্তা হিজাউশিং অমসুং সমুদ্রগী মরম খঙবা মনাইশিং মঙোন্দা থাখি~। অদুগা মখোয়না সোলোমোনগী মনাইশিংগা লোয়ননা ওফীরদা চৎখি অমসুং মফম অদুদগী সনা \f + \fr 8:18 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত চামরিগা য়াঙ্খৈ লৌখি অমসুং নিংথৌ সোলোমোনগী মনাক্তা পুরকখি~।
\c 9
\s1 সোলোমোন অমসুং শেবাগী মহারানী
\r ১নিং 10:1-13
\p
\v 1 অদুগা শেবাগী মহারানীনা সোলোমোনগী মিংচৎ তাখি~। মহাক্না অরুবা ৱাহংশিংনা মহাকপু চাং য়েংনবা মরূ মরাংশিং, সনা ময়াম অমসুং মমল য়াম্বা নূঙশিং পুবা উটশিং পুদুনা মনাই ময়ামগা লোয়ননা যেরূশালেমদা লাকখি; অদুগা মহাক্না সোলোমোনগী মনাক্তা লাক্লগা, মথম্মোইদা লৈবা পূম্নমক মহাক্না মঙোন্দা হংখি~।
\v 2 অদুগা সোলোমোন্না মহাক্কী ৱাহং পূম্নমক খুমখি; সোলোমোন্না মঙোন্দা খুম্বা ঙমদবা ৱা অমতা লৈরমদে~।
\v 3 অদুগা শেবাগী মহারানীনা সোলোমোনগী লৌশিং অমসুং মহাক্না শাখিবা য়ূম,
\v 4 মহাক্কী টেবলদা লৈবা অচা অথক, মনাইশিংগী ফম্ফম, ফম্নাইবশিংগী থৌওং, মখোয়গী মফি মরোন, মহাক্কী য়ু পীবশিং, মখোয়গী মফি মরোন, মহাক্না যেহোবাগী য়ূমদা কাখৎনবগী থাক থাক শাখিবা অসি উবদা, মহাক্কী পূক্নীং শুমহৎখি~।
\v 5 অদুগা মহাক্না নিংথৌদা হায়খি, “ঐনা ঐগী লৈবাক্তা নহাক্কী থবকশিং অমসুং লৌশিংগী মরমদা তাখিবা পাউ অদু অচুম্বনি;
\v 6 অদুম ওইনমক, ঐনা লাক্তুনা ইমিৎনা উদ্রিবা ফাওবা ঐনা মখোয়গী ৱাশিং অদু থাজখিদে; অদুগা য়েংবিয়ু, নহাক্কী লৌশিংগী অঙকপগী খাইবোক অমসু ঐঙোন্দা তমখিদ্রি; মরমদি ঐনা তাখিবা মিংচৎ অদুদগী নহাক্না ওইবনা হেল্লি~।
\v 7 নহাক্কী মীশিং অসি য়াইফবনি, নহাক্কী মাঙদা ইতৎতত্তনা লেপ্লিবা অমসুং নহাক্কী লৌশিং তারিবা ননাইশিং অসি য়াইফবনি~।
\v 8 নহাক্কী ঈশ্বর যেহোবাগীদমক নিংথৌ ওইননবা, নঙোন্দা পেনবিদুনা মহাক্কী ফম্বান্দা নহাকপু ফমহনবিবা, নহাক্কী ঈশ্বর যেহোবাবু থাগৎপা ওইসনু; মরমদি নহাক্কী ঈশ্বরনা ইস্রায়েলবু মতম পূম্নমক্তা লেঙদনা লৈহন্নবা মখোয়বু নুংশিবিরে, মরম অদুনা অচুম্বা ৱায়েন অমসুং অচুম্বা তৌনবা মহাক্না নহাকপু মখোয়গী মথক্তা নিংথৌ ওইনা হাপ্লে~।”
\v 9 অদুগা মহাক্না নিংথৌদা সনা \f + \fr 9:9 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত চামগা কুন, মরূ মরাং য়াম্না মরাং কায়না অমসুং মমল য়াম্বা নূঙশিং পীখি; শেবাগী মহারানীনা নিংথৌ সোলোমোন্দা পীখিবা মরূ মরাং অদুমুক মরাং কায়বা অমুক থোকখিদে~।
\v 10 অদুগা আলগম উশিং অমসুং মমল য়াম্বা নূঙশিং পুরকখিবা হূরামগী মনাইশিং অমসুং সোলোমোনগী মনাইশিংনা ওফীরদগী সনাসু পুরকখি~।
\v 11 অদুগা নিংথৌনা আলগম উনা যেহোবাগী য়ূমগী অমসুং নিংথৌগী কোনুংগী কাংথকশিং অমসুং ঈশৈ শকপশিংগীদমক বীনাশিং অমসুং পেনাশিং শাখি; অদুগা মদুগী মমাঙদা যিহূদাগী লৈবাক্তা অসিগুম্বা অমতা উখিদ্রি~।
\v 12 অদুগা নিংথৌ সোলোমোন্না শেবাগী মহারানীদা মহাক্না পাম্বা পূম্নমক, হায়বদি মহাক্না হায়বা হায়বা অদু পীখি, মহাক্না নিংথৌদা পুরকখিবা অদুদগী হেন্না পীখি~। অদুদগী মহাক্না মমায় ওন্দুনা মশামক্কী লৈবাক্তা মহাক অমসুং মহাক্কী মনাইশিং হনখি~।
\s1 সোলোমোনগী লন্থুম
\r ১নিং 10:14-29; ২ইতি 1:14-17
\p
\v 13 চহী অমদা সোলোমোন্দা কারকখিবা সনাগী অরূম্বদি সনা তালন্ত চাতরুক্কা হুম্ফুতরুক্নি~।
\v 14 মসি ললোন ইতিক তৌবশিং অমসুং ললোনবশিংনা পুরকখিবা অদুগী মথক্তনি~। অদুগা অরাবকী নিংথৌ পূম্নমক অমসুং লৈবাক অদুগী লৈঙাক মপুশিংনা সোলোমোন্দা সনা অমসুং লুপা পুরকখি~।
\p
\v 15 অদুগা নিংথৌ সোলোমোন্না য়ৈথোক্লবা সনানা অচৌবা চুঙ্গোয় চনী শাখি; অচৌবা চুঙ্গোয় অমদা য়ৈথোক্লবা সনা শেকেল চাতরুক চঙখি~।
\v 16 অদুগা য়ৈথোক্লবা সনানা চুঙ্গোয় চাহুম শাখি; চুঙ্গোয় অমদা সনা শেকেল চাহুম চঙখি~। অদুগা নিংথৌনা মদু লেবানোন উমংগী য়ূমদা থমখি~।
\v 17 অদুগীসু মথক্তা নিংথৌনা শামু ময়াগী চাউরবা ফম্বান অমা শাখি অমসুং মদু অশেংবা সনানা য়োমখি~।
\v 18 অদুগা ফম্বান অদুগী থাক তরুক অমসুং সনানা শাবা খোঙনেৎফম অমা লৈ~। খোঙনেৎফম অদু ফম্বানগা শম্নৈ, অদুগা ফম্ফম অদুগী নাকন অনীমক্তা খূৎ থম্ফম লৈ অমসুং খূৎ থম্ফমশিং অদুগী মনাক্তা নোংশা অনী লেপ্ত‌ুনা লৈ~।
\v 19 অদুগা নোংশা তরানিথোইনা কাখৎফম থাক তরুক্কী নাকন অমমমদা লেপ্ত‌ুনা লৈরম্মী; নিংথৌ লৈবাক অমতদসু মদুগা মান্ননা শাবা লৈখিদে~।
\v 20 অদুগা নিংথৌ সোলোমোনগী থক্নবগী পাত্র পূম্নমক অদু সনাগীনি অমসুং লেবানোন উমংগী য়ূমগী পাত্র পূম্নমক অদু অশেংবা সনাগীনি, লুপাগী অমতা য়াওরমদে~। মরমদি সোলোমোনগী মতমদা লুপা অসিদি করিসু ওইদনা শীংথানখি~।
\v 21 মরমদি হূরামগী মনাইশিংগা লোয়ননা নিংথৌগী হিজাউশিং তার্শীশ্তা চৎখি~। চহী অহুম অহুম খুদিংগী তার্শীশকী হিজাউশিংনা সনা, লুপা, শামু ময়া, য়োংজাউ অমসুং ৱাহোং লাবশিং পুরকখি~।
\v 22 অদুগা নিংথৌ সোলোমোন্না লন্থুম অমসুং লৌশিংদা মালেমগী নিংথৌ পূম্নমক্তগী হেনখি~।
\p
\v 23 ঈশ্বরনা সোলোমোনগী থম্মোইনুংদা পীবিখিবা লৌশিং অদু তাননবা মালেমগী নিংথৌ পূম্নমক্না মহাক্কা উননবা হোৎনখি~।
\v 24 অদুগা ককখিবা চাংগী মতুং ইন্না মী খুদিংনা মাগী মাগী খূদোন: লুপাগী পাত্রশিং, সনাগী পাত্রশিং, ফিরোনশিং, লানগী খূৎলাইশিং, মরূ মরাংশিং, শগোলশিং অমসুং \f + \fr 9:24 \fk খচর: \ft শাগোলগা লোলা তিন্নদুনা পোকপা লোলামুক চাউবা মপাঙ্গল কনবা শা অমা~।\f*খচরশিং চহী চহীগী ওইনা পুরকখি~।
\p
\v 25 অদুগা সোলোমোনগী শগোলশিং অমসুং শগোল গাড়ীশিংগীদমক শগোলশঙ লীশীং মরি অমসুং শগোল লান্মী লীশীং তরানিথোই লৈরম্মী~। মখোয় অদু মহাক্না শগোল গাড়ীগী সহরশিংদা অমসুং যেরূশালেমদা নিংথৌগী মনাক্তা থমখি~।
\p
\v 26 অদুগা মহাক্না ইউফ্রেটিস তুরেন্দগীনা পলেষ্টী মীশিংগী লৈবাক অমসুং ইজিপকী ঙমখৈ ফাওবদা লৈবা নিংথৌ পূম্নমক্কী মথক্তা পানখি~।
\v 27 অদুগা নিংথৌনা যেরূশালেমদা লুপা অদু নূঙগুম মরাং কায়হনখি অমসুং সিদর উপালসু অকূৎপা লমদমদা হৌরিবা হৈবোং পাম্বীশিংগুম মরাং কায়হনখি~।
\v 28 অদুগা মখোয়না ইজিপ্তগী অমসুং লৈবাক পূম্নমক্তগী সোলোমোনগীদমক শগোলশিং পুরকখি~।
\s1 সোলোমোন শিবা
\r ১নিং 11:41-43
\p
\v 29 অহৌবদগী অরোইবা ফাওবা সোলোমোনগী অতোপ্পা থবকশিং অদু ৱা তাকথোকপা নাথানগী লাইরিক্তা, শীলোদা লৈবা অহিয়াগী ৱা তাকথোকপগী লাইরিক্তা অমসুং নেবাৎকী মচা নিপা যেরোবামগী মরমদা \f + \fr 9:29 \fk অউবা মী: \ft ৱা তাকথোকপা মী~।\f*অউবা মী ইদ্দোগী দর্শনশিংগী লাইরিক্তা ইদুনা লৈতব্রা?
\v 30 অদুগা সোলোমোন্না যেরূশালেমদা ইস্রায়েল পূম্নমক্কী মথক্তা চহী নিফু নিংথৌ ওইনা পানখি~।
\v 31 অদুগা সোলোমোন্না মহাক্কী মপা মপুশিংগা লোয়ননা য়াহিপ তানখি অমসুং মহাক্কী মপা দেবিদকী সহরদা মহাকপু ফুমখি; অদুগা মহাক্কী মচা নিপা রেহোবোম্না মহাক্কী মহুত্তা নিংথৌ ওইখি~।
\c 10
\s1 রেহোবোমগী মথক্তা হৌরকপা ইহৌ
\r ১নিং 12:1-24
\p
\v 1 অদুগা রেহোবোম্না শেকেমদা চৎখি, মরমদি ইস্রায়েল পূম্নমক্না মহাকপু নিংথৌ হাপ্ননবা শেকেমদা লাক্লে~।
\v 2 অদুগা নিংথৌ সোলোমোনগী মমাঙদগী ইজিপ্তা চেনখিবা নেবাৎকী মচা নিপা যেরোবাম্না মফম অদুদগী মদু তাবদা ইজিপ্তগী হল্লকখি~।
\v 3 অদুগা মখোয়না মী থাদুনা মহাকপু কৌহনখি~। অসুম্না যেরোবাম অমসুং ইস্রায়েল পূম্নমক্না রেহোবোমগী মফমদা লাক্তুনা হায়রকই,
\v 4 “নহাক্কী নপানা ঐখোয়গী পোৎপু শাথিনা লূমহনবিখি; মরম অদুনা নহাক্কী নপাগী শাথিবা থবক অমসুং মহাক্কী অরূম্বা পোৎপু মহাক্না ঐখোয়গী ইথক্তা থমখিবা অসি নহাক্না য়াংহনবিয়ু, অদুগা ঐখোয়না নহাকপু থৌগল তৌজগনি~।”
\v 5 অদুগা মহাক্না মখোয়দা হায়খি, “নুমিৎ হুম্নিগী মতুংদা অমুক হন্না ঐগী নাক্তা লাকউ~।” অদুদগী মীশিং অদু চত্থোকখি~।
\p
\v 6 অদুগা নিংথৌ রেহোবোম্না মহাক্কী মপা সোলোমোন্না হিংলিঙৈদা মহাক্কী মমাঙদা লেপ্লম্বা অহনশিংগা ৱা তান্নখি অমসুং হায়রকই, “ঐনা মীশিং অসিদা পাউখুম পীননবা নখোয়না ঐঙোন্দা করি পাউতাক পীগদগে?”
\v 7 অদুগা মখোয়না মঙোন্দা হায়রকই, “নহাক্না মীশিং অসিবু চানবিরবা, মখোয়বু পেনহল্লবদি অমসুং মখোয়দা ফজনা ঙাঙলবদি, মখোয়না মতম চুপ্পা নহাক্কী ননাইশিং ওইগনি~।”
\v 8 অদুবু অহন ওইবা মীশিংনা মঙোন্দা পীখিবা পাউতাক অদু মহাক্না লৌখিদে, মহাক্কা হৌমিন্নরকপা মহাক্কী মমাঙদা লেপখিবা নহারোনশিংগী পাউতাক লৌখি~।
\v 9 অদুগা মহাক্না মখোয়দা হায়খি, “ ‘নহাক্কী নপানা ঐখোয়গী থক্তা থমখিবা পোৎপু অদু খরা য়াংহনবিয়ু’ হায়বা মীশিং অসিদা ঐখোয়না পাউখুম পীননবা নখোয়না করি পাউতাক পীগদগে?”
\v 10 অদুগা মহাক্কা হৌমিন্নরকখিবা নহারোনশিং অদুনা মঙোন্দা হায়খি, “ ‘নহাক্কী নপানা ঐখোয়গী পোৎপু লূমহনখি, অদুবু নহাক্না ঐখোয়গীদমক মদু খরা য়াংহনবিয়ু’ হায়খিবা মীশিং অদুদা অসুম্না নহাক্না মখোয়দা হায়গদবনি, ‘ঐগী খূনাউবীনা ঐগী ইপাগী খ্বাঙদগী হেন্না থাগনি~।
\v 11 মরমদি ঐগী ইপানা নখোয়গী নথক্তা অরূম্বা পোৎপু থোঙ্গৎপিরে, অদুবু ঐনা নখোয়গী পোৎপু হেন্না লূমহনগনি; ঐগী ইপানা নখোয়বু শাজৈনা লাকখি, অদুবু ঐনা নখোয়বু বৃশ্চিকশিংনা লাক্কনি~।’ ”
\p
\v 12 “হুম্নিশুবা নুমিত্তা ঐগী ইনাক্তা অমুক লাকউ” হায়না নিংথৌনা হায়খিবগী মতুং ইন্না হুম্নিশুবা নুমিত্তা যেরোবাম অমসুং মী পূম্নমক্না রেহোবোমগী মফমদা লাকখি~।
\v 13 অদুগা নিংথৌনা মখোয়দা থীনা খুমখি; অদুগা নিংথৌ রেহোবোম্না অহনশিংগী পাউতাক অদু লৌখিদে,
\v 14 অদুবু নহারোনশিং অদুগী পাউতাক মতুং ইন্না মখোয়দা খুমদুনা হায়রকই, “ঐগী ইপানা নখোয়গী পোৎপু অদু লূমহনখি, অদুবু ঐনা মদু হেন্না লূমহনগনি; ঐগী ইপানা নখোয়বু শাজৈনা লাকখি, অদুবু ঐনা নখোয়বু বৃশ্চিকশিংনা লাক্কনি~।”
\v 15 অসুম তৌনা নিংথৌনা মীশিং অদুগী ৱা তাবিখিদে; মরমদি শীলোদা লৈবা অহিয়াগী মপান্না নেবাৎকী মচা নিপা যেরোবামদা যেহোবানা হায়খিবা অদু মহাক্না পাঙথোক্নবা থৌদোক অদু ঈশ্বরদগী থোকখিবনি~।
\p
\v 16 অদুদগী নিংথৌনা মখোয়গী ৱা অদু তাবিদ্রে হায়বা ইস্রায়েল পূম্নমক্না উরবদা, মীশিং অদুনা নিংথৌদা খুমখি,
\q1 “দেবিদতা ঐখোয়গী শরূক করি লৈবগে?
\q1 অদুগা যেশীগী মচা নিপাদা ঐখোয়গী ফংফম থোকপা অমতা লৈতে~।
\q1 হে ইস্রায়েল, মী খুদিং নহাক্কী নহাক্কী ফিয়ূমদা চৎলু!
\q1 অদুগা দেবিদ, হৌজিক নহাক নশামক্কী ইমুং অদু য়েংজৌ~।”
\p অসুম্না ইস্রায়েল পূম্নমক্না মখোয়গী ফিয়ূমশিংদা চৎখি~।
\v 17 অদুবু যিহূদাগী সহরশিংদা লৈবা ইস্রায়েল মচাশিংগী ওইনদি, রেহোবোম্না মখোয়গী মথক্তা পানখি~।
\v 18 অদুদগী নমদুনা থবক শূহনবা মীনাইশিংগী মথক্তা লৈবা হদোরাম্বু নিংথৌ রেহোবোম্না থাখি; অদুগা ইস্রায়েল মচাশিংনা মহাকপু নূঙনা থাবদা মহাক শিখি~। অদুবু নিংথৌ রেহোবোম্না যেরূশালেমদা চেন্ননবা তহা তহানা মহাক্কী শগোল গাড়ীদা কাখৎখি~।
\v 19 অদুগা ঙসি ফাওবদা ইস্রায়েলনা দেবিদকী ইমুংগী মায়োক্তা হৌদুনা লৈ~।
\c 11
\p
\v 1 অদুগা ইস্রায়েলগী মথক্তা লান্দাদুনা নিংথৌ লৈবাক অদু অমুক হন্না রেহোবোমদা হঞ্জিন্নবা রেহোবোম্না যেরূশালেমদা থুংলবদা, মহাক্না যিহূদা অমসুং বেনজামিনগী ইমুংগী খন্দোক্লবা লান হৈবা মী লাখ অমগা লীশীং মরিফু খোমজিনখি~।
\v 2 অদুবু ঈশ্বরগী মী শমায়াদা যেহোবাগী ৱাহৈ লাক্তুনা হায়রকই,
\v 3 “সোলোমোনগী মচা নিপা যিহূদাগী নিংথৌ রেহোবোমদা, অমদি যিহূদা অমসুং বেনজামিন্দা লৈবা ইস্রায়েল পূম্নমক্তা হায়য়ু,
\v 4 ‘যেহোবানা অসুম্না হায়, “নখোয় চৎখৎকনু, নখোয়গী নচিন ননাউগা লান শোক্নগনু~। মী খুদিংনা মাগী মাগী য়ূমদা হল্লু; মরমদি মসি ঐনা তৌখিবনি~।” ’ ” অদুগা মখোয়না যেহোবাগী ৱাশিং অদু ইনখি অমসুং যেরোবামগী মায়োক্তা চৎলুবদগী হল্লকখি~।
\s1 রেহোবোম্না যিহূদাগী লানবন শাবা
\p
\v 5 অদুগা রেহোবোম্না যেরূশালেমদা লৈখি অমসুং ঙাকথোক্নবগীদমক যিহূদাদা সহরশিং শাগৎখি~।
\v 6 মহাক্না বেৎলেহেম, এতাম, তেকোয়া,
\v 7 বেৎ জূর, সোকো, অদুল্লম,
\v 8 গাৎ, মারেশা, জীফ,
\v 9 অদোরায়িম, লাকীশ, অজেকা,
\v 10 সোরা, আয়ালোন অমসুং হেব্রোন শেমগৎখি~। মসিশিং অসি যিহূদা অমসুং বেনজামিন্দা লৈবা চেকপন্না কোয়শিনবা সহরশিংনি~।
\v 11 অদুগা মহাক্না অকনবা লানবনশিং কনহন্দুনা মদুগী মনুংদা লুচিংবশিং থমখি অমসুং চিঞ্জাকশিং, থাউ অমসুং য়ু পৈশিনখি~।
\v 12 অদুগা মহাক্না সহর খুদিংদা চুঙ্গোয়শিং অমসুং তাশিং থমখি অমসুং সহরশিং অদুবু য়াম্না কনহনখি~। যিহূদা অমসুং বেনজামিন্না মহাক্কী মায়গৈদা লৈরম্মী~।
\p
\v 13 অদুগা ইস্রায়েল পূম্নমক্তা লৈরম্বা পুরোহিৎশিং অমসুং লেবী মচাশিংনা মখোয়গী লৈফমশিংদগী মহাক্কী মনাক্তা লাকখি~।
\v 14 মরমদি লেবী মচাশিংনা মখোয়গী শঞ্জাবুঙশিং অমসুং মখোয়গী লন্থুম থাদোক্তুনা যিহূদা অমসুং যেরূশালেমদা লাকখি; মরমদি যেরোবাম অমসুং মহাক্কী মচা নিপাশিংনা মখোয়বু যেহোবাগী মফমদা পুরোহিৎকী থবক তৌবদগী লৌথোকখি~।
\v 15 অদুগা যেরোবাম্না অৱাংবা মফমশিংগীদমক, হামেং লাবশিংগীদমক অমসুং মহাক্না শাখিবা শন্নাউশিংগীদমক মশাগী পুরোহিৎশিং হাপখি~।
\v 16 অদুগা ইস্রায়েলগী শলাই পূম্নমক্কী মরক্তগী ইস্রায়েলগী ঈশ্বর যেহোবাবু থিজননবা মখোয়গী থম্মোইদা লেপখ্রবা মখোয়না লেবী মচাশিং অদুগী তুং ইন্দুনা মখোয়গী মপা মপুশিংগী ঈশ্বর যেহোবাদা ঈরাৎচনবা যেরূশালেমদা লাকখি~।
\v 17 অসুম্না মখোয়না চহী অহুম যিহূদাগী নিংথৌ লৈবাকপু মরা চেৎনা লৈহনখি অমসুং সোলোমোনগী মচা নিপা রেহোবাম্বু মপাঙ্গল কনহনখি~। মরমদি মখোয়না চহী অহুম দেবিদ অমসুং সোলোমোনগী লম্বীদা চৎখি~।
\s1 রেহোবোমগী ইমুং
\p
\v 18 অদুগা রেহোবোম্না দেবিদকী মচা নিপা যেরিমোৎকী মচা নুপী মাহলাৎপু মহাক্কী নুপী ওইনা লৌখি~। মাহলাৎকী মমাদি যেশীগী মচা নিপা এলীয়াবকী মচা নুপী অবীহেলনি~।
\v 19 মহাক্না মচাশিং পোকখি: যেয়ূশ, শেমারেয়া অমসুং জহাম~।
\v 20 অদুগা মহাক্কী মতুংদা মহাক্না অবশালোমগী মচা নুপী মাকাবু লৌখি~। মহাক্না মঙোন্দা অবিজা, অত্তায়, জীজা অমসুং শেলোমীৎ পোকখি~।
\v 21 অদুগা রেহোবোম্না মহাক্কী নুপী পূম্নমক্তগী অমসুং লোন্নবী নুপীশিংদগী হেন্না অবশালোমগী মচা নুপী মাকাবু নুংশিখি, মরমদি মহাক্না নুপী তরানিপান অমসুং লোন্নবী নুপী হুম্ফু লৌখি~। অদুগা মচা নিপা কুন্নিপান অমসুং মচা নুপী হুম্ফু পোকখি~।
\v 22 অদুগা রেহোবোম্না মাকাগী মচা নিপা অবিজাবু মহাক্কী মচীন মনাউশিংগী মরক্তা লৈঙাকপা ওইহনখি; মরমদি মহাক্না মহাকপু নিংথৌ হাপকে খনখি~।
\v 23 অদুগা মহাক্না শিংনা চত্তুনা মহাক্কী মচা পূম্নমকপু যিহূদা অমসুং বেনজামিনগী লৈবাক পূম্নমক্তা চেকপন্না কোয়শিনবা সহরশিংদা থাদোকখি; অদুগা মহাক্না মখোয়দা চিঞ্জাক মরাং কায়না পীখি~। অদুগা মহাক্না মখোয়গীদমক নুপী ময়াম থিবিখি~।
\c 12
\s1 রেহোবোম্না লঙজবগী চৈরাক
\r ১নিং 14:21, 25-31
\p
\v 1 অদুগা রেহোবোম্না নিংথৌ লৈবাক অদু মরা চেৎহনখিবা অমসুং মশাবু কনহনখিবা মতমদা, মহাক অমসুং মহাক্কা লোয়ননা ইস্রায়েল পূম্নমক্না যেহোবাগী ৱায়েন য়াথং থাদোকখি~।
\v 2 অদুগা মখোয়না যেহোবাগী মায়োক্তা পাপ তৌখিবগী মরম্না নিংথৌ রেহোবোম্না পানবা মঙাশুবা চহীদা ইজিপকী নিংথৌ শীশাক্না যেরূশালেমগী মায়োক্তা লাকখি~।
\v 3 মহাক্না শগোল গাড়ী লীশীং অমগা চনী অমসুং শগোল লান্মী লীশীং হুম্ফু লোয়নরকখি; অদুগা ইজিপ্তগী মহাক্কা লোয়ননা থোক্লকখিবা মীশিং অদুদি মশীং লাকপা ঙমখিদে: লূবীম, সুক্কীম অমসুং কূশ মচাশিং~।
\v 4 অদুগা মহাক্না যিহূদাগী চেকপন্না কোয়শিনবা সহরশিং লৌখি অমসুং যেরূশালেমদা লাকখি~।
\p
\v 5 অদুদগী শীশাক্কী মরম্না যেরূশালেমদা পূনশিনখিবা যিহূদাগী অঙম অথৌশিংগী অমসুং রেহোবোমগী মনাক্তা ৱা তাকথোকপা শেমায়ানা লাক্তুনা মখোয়দা হায়খি, “যেহোবানা অসুম্না হায়, ‘নখোয়না ঐবু থাদোক্লে, মরম অদুনা ঐনসু নখোয়বু শীশাক্কী খূত্তা পীথোক্লে~।’ ”
\v 6 মদুদা ইস্রায়েলগী অঙম অথৌশিং অমসুং নিংথৌনা নোল্লুকচদুনা হায়খি, “যেহোবাদি ধর্ম্মচেনবনি~।”
\v 7 মখোয় নোল্লুকচরে হায়বা যেহোবানা উবদা, যেহোবাগী ৱাহৈনা শেমায়াদা লাক্তুনা হায়রকই, “মখোয় নোল্লুকচরে, ঐনা মখোয়বু মাঙহল্লরোই, অদুগা নান্থোক্নবা পাম্বৈ খরা ঐনা মখোয়দা পীবিগনি~। অদুগা ঐগী অশাউবা অদু শীশাক্কী মপান্না যেরূশালেমগী মথক্তা হৈথররোই~।
\v 8 অদুম ওইনমক, মখোয় মহাক্কী মীনাইশিং ওইগনি; মদুদা মখোয়না ঐবু থৌগল তৌবগা অতোপ্পা লৈবাকশিংগী নিংথৌশিংবু থৌগল তৌবগা, খেন্নবা অদু মখোয়না খঙজগনি~।”
\v 9 অসুম তৌনা ইজিপকী নিংথৌ শীশাক্না যেরূশালেমগী মায়োক্তা লাক্তুনা যেহোবাগী য়ূমগী লন্থুম অমসুং নিংথৌগী কোনুংগী লন্থুম পুদুনা চৎখি; মহাক্না লোইনা পুখি~। সোলোমোন্না শাখিবা সনাগী চুঙ্গোয়শিং ফাওবা মহাক্না পুদুনা চৎখি~।
\v 10 নিংথৌ রেহোবোম্না সনাগী চুঙ্গোয়শিং অদুগী মহুত্তা পিথ্রাইগী চুঙ্গোয়শিং শারগা নিংথৌগী য়ূমগী চঙফম ঙাক্লিবা \f + \fr 12:10 \fk থোঙঙাকপা: \ft হিব্রুদা “চেল্লিবা মী~।”\f*থোঙঙাকপশিংগী লুচিংবশিংগী মখূত্তা শিন্নখি~।
\v 11 অদুগা নিংথৌনা যেহোবাগী য়ূমদা চঙবা মতমদা, থোঙঙাকপশিং অদুনা চুঙ্গোয়শিং পুরগা থোঙঙাকপশিংগী কাদা অমুক হন্না চুঙ্গোয়শিং অদু পুরকখি~।
\v 12 অদুগা রেহোবোম্না নোল্লুকচবদা, মহাকপু তুম্না মাঙহন্দনবা যেহোবাগী মৈ হৌনা শাউবা অদু মঙোন্দগী লৈথোকখি; অদুগা যিহূদাগী ফিবম ফরকখি~।
\s1 রেহোবোম শিবা
\p
\v 13 অসুম্না নিংথৌ রেহোবোম্না মশা কনখৎহন্দুনা যেরূশালেমদা পানখি; মরমদি রেহোবোম্না পানবা হৌবা মতমদা মহাক চহী নিফুমাথোই শুরম্মী, অদুগা যেহোবানা মহাক্কী মিং থম্ননবা ইস্রায়েলগী শলাইশিংদগী খন্দোক্লম্বা সহর, হায়বদি যেরূশালেমদা মহাক্না চহী তরাতরেৎ পানখি~। অদুগা মহাক্কী মমাগী মমিংদি নামা কৌই, মহাক্তি অম্মোন নিঙোন্নি~।
\v 14 অদুগা মহাক্না ফত্তবা তৌখি, মরমদি মহাক্না যেহোবাবু থিজনবা মহাক্কী থম্মোই থৌরাঙ তৌখিদে~।
\v 15 অহৌবদগী অরোইবা ফাওবা রেহোবোমগী থবকশিং অদু পারী পুরীগী মরীদা ৱা তাকথোকপা শেমায়াগী অমসুং \f + \fr 12:15 \fk অউবা মী: \ft ৱা তাকথোকপা মী~।\f*অউবা মী ইদ্দোগী লাইরিক্তা ইদুনা লৈতব্রা? অদুগা রেহোবোম অমসুং যেরোবামগী মরক্তা ইতৎতত্তনা লান শোক্নখি~।
\v 16 অদুগা রেহোবোম্না মপা মপুশিংগা য়াহিপ তানখি অমসুং দেবিদকী সহরদা মহাকপু ফুমখি; অদুগা মহাক্কী মচা নিপা অবিজানা মহাক্কী মহুত্তা নিংথৌ ওইখি~।
\c 13
\s1 অবিজানা যিহূদাদা পানবা
\r ১নিং 15:1-2, 6-8
\p
\v 1 নিংথৌ যেরোবাম্না পানবা তরানিপানশুবা চহীদা অবিজানা যিহূদাগী মথক্তা পানবা হৌখি~।
\v 2 মহাক্না যেরূশালেমদা চহী অহুম পানখি~। মহাক্কী মমাগী মমিংদি মীকায়া, গিবিয়াদা লৈবা ঊরীয়েলগী মচা নুপীনি~। অদুগা অবিজা অমসুং যেরোবামগী মরক্তা লান শোক্নরম্মী~।
\v 3 অদুগা অবিজানা লান্দা মথৌনা লৈবা লান্মী মপৈ অমা, হায়বদি খন্দোক্লবা মী লাখ মরি লাল্লোঙ শীন্দুনা থমখি~। যেরোবাম্নসু মথৌনা লৈবা মী, হায়বদি খন্দোক্লবা মী লাখ নিপান মহাক্কী মায়োক্তা লাল্লোঙ শীন্দুনা থমখি~।
\p
\v 4 অদুগা অবিজানা ইফ্রায়িমগী চীংগী লমদা লৈবা সেম্রায়িম চীংদা লেপ্ত‌ুনা হায়খি, “যেরোবাম, নহাক অমসুং ইস্রায়েল পূম্নমক, ঐগী ৱা তাও:
\v 5 ইস্রায়েলগী ঈশ্বর, যেহোবানা থুমগী ৱালেপ্নবগী মপান্না ইস্রায়েলগী নিংথৌ লৈবাক অদু মতম পূম্নমক্কী ওইনা দেবিদ অমসুং মহাক্কী মচা নিপাশিংদা পীখ্রে হায়বা নখোয়না খঙফম থোক্ত্রা?
\v 6 অদুম ওইনমক নেবাৎকী মচা নিপা যেরোবাম্না, হায়বদি দেবিদকী মচা নিপা সোলোমোনগী মনাইনা হৌগত্তুনা মহাক্কী মপুগী মায়োক্তা লান হৌরম্মী~।
\v 7 অদুগা মহাক্কী মফমদা অরেম্বা মীওইশিং, হায়বদি কান্নদবা মচাশিংনা পূনশিল্লম্মী; অদুগা সোলোমোনগী মচা নিপা রেহোবোম্না অঙাং অমসুং পূক্নীং থোৎপা মতাং ওইদুনা মখোয়গী মায়োক্তা লেপ্পা ঙমদ্রিঙৈদা মখোয়না কনখৎলকখি~।
\v 8 অদুগা হৌজিক নখোয়দি য়ামখ্রবা মীয়াম ওইবগী মরম্না অমসুং যেরোবাম্না নখোয়গী লাইশিং ওইনবা শাখিবা সনাগী শন্নাউশিং অদু নখোয়গী নরক্তা লৈবগী মরম্না দেবিদকী মচা নিপাশিংগী খূত্তা লৈবা যেহোবাগী নিংথৌ লৈবাক্কা মায়োক্নবা ঙমগনি হায়না নখোয়না খল্লি~।
\v 9 নখোয়না যেহোবাগী পুরোহিৎশিং, হায়বদি হারোনগী মচা নিপাশিং অমসুং লেবী মচাশিংবু তান্থোকখিদ্রা? অতোপ্পা লৈবাকশিংগী জাতিশিংগুম্না নখোয়না নশাগীদমক পুরোহিৎশিং হাপখিদ্রা? মশাবু কত্থোকচনবা শন লামচা অমগা য়াউ লাবা তরেৎকা পুদুনা লাকপা কনাগুম্বা অমা ফাওবনা লাইশিং নত্তবা মখোয় অদুগী পুরোহিৎ ওইবা য়াই~।
\v 10 অদুবু ঐখোয়গীদি যেহোবানা ঐখোয়গী ঈশ্বরনি অমসুং ঐখোয়না মহাকপু থাদোক্তে; অদুগা যেহোবাদা থৌগল তৌরিবা পুরোহিৎশিং অদুদি হারোনগী মচা নিপাশিংনি অমসুং লেবী মচাশিংনা মখোয়গী থবক শূরি~।
\v 11 অদুগা মখোয়না যেহোবাদা অয়ুক খুদিং অমসুং য়াচঙবা খুদিংদা মৈ থাদোকপগী কৎনপোৎশিং অমসুং মনম নুংশিবা মেক্রুক থারি; অদুগা মখোয়না অশেংবা টেবল মথক্তা অউৎ তলসু শীন্দুনা থম্লি; অদুগা য়াচঙবা খুদিংদা থান্ননবা থাউমৈশিং য়াওনা সনাগী থাউমৈ মখোঙ অদু থম্মী; মরমদি ঐখোয়না ঐখোয়গী ঈশ্বর যেহোবাগী য়াথংশিং অদু ঙাক্লি, অদুবু নখোয়না মহাকপু থাদোকখ্রে~।
\v 12 অদুগা য়েংউ, ঈশ্বর মশামক ঐখোয়গী মকোক ওইনা ঐখোয়বু লোয়নবিরি অমসুং নখোয়গী মায়োক্তা লাল্লাউ লাউননবা পেরেশিং পায়বা মহাক্কী পুরোহিৎশিং লৈ, হে ইস্রায়েলগী মচাশা, নখোয়গী নপা নপুশিংগী ঈশ্বর যেহোবাগা লান শোক্নগনু; মরমদি নখোয় মায় পাক্লোই~।”
\p
\v 13 অদুগা যেরোবাম্না মখোয়গী তুংলোমদা লাক্নবা লান্মী লুমদুনা থমখি; মরম অদুনা মখোয়না যিহূদাগী মমাঙদা লৈরম্মী অমসুং মখোয়গী তুংদনা লান্মী লুমদুনা লৈরম্মী~।
\v 14 অদুগা যিহূদানা তুং হন্না য়েংখিবদা, য়েংউ, মাঙদগীসু তুংদগীসু লান্দারক্লম্মী; অদুগা মখোয়না যেহোবাদা কপচখি অমসুং পুরোহিৎশিংনা পেরেশিং খোংখি~।
\v 15 অদুদগী যিহূদাগী মীশিংনা লাউখি; অদুগা যিহূদাগী মীশিংনা লাউরকপদা, ঈশ্বরনা অবিজা অমসুং যিহূদাগী মমাঙদা যেরোবাম অমসুং ইস্রায়েল পূম্নমক্কী মথক্তা খূৎ থাখি~।
\v 16 অদুগা ইস্রায়েল মচাশিংনা যিহূদাগী মমাঙদগী চেনখি, অদুগা ঈশ্বরনা মখোয়বু মখোয়গী খূত্তা পীথোকপিখি~।
\v 17 অদুগা অবিজা অমসুং মহাক্কী মীশিংনা মখোয়বু মশীং লাকঙমদনা হাৎখি; অদুনা ইস্রায়েলগী মরক্তগী খন্দোক্লবা মী লাখ মঙা শিখি~।
\v 18 অসুম তৌনা মতম অদুদা ইস্রায়েল মচাশিংবু নমথখি, অদুগা যিহূদা মচাশিংনা কনখৎখি, মরমদি মখোয়না মখোয়গী মপা মপুশিংগী ঈশ্বর যেহোবাদা ঙাজখি~।
\v 19 অদুগা অবিজানা যেরোবাম্বু তান্নখি অমসুং মঙোন্দগী সহরশিং, হায়বদি বেথেল অমসুং মদুগী খুঙ্গংশিং, যেশানা অমসুং মদুগী খুঙ্গংশিং অমসুং ইফ্রোন অমসুং মদুগী খুঙ্গংশিং লৌখি~।
\v 20 অদুগা অবিজাগী হাকতক্তা যেরোবাম্না অমুক হন্না পাঙ্গল কনখৎলকখিদে; অদুগা যেহোবানা মহাক্কী মথক্তা খূৎ থাখি, অদুগা মহাক শিখি~।
\p
\v 21 অদুগা অবিজাদি য়াম্না কনখৎখি অমসুং নুপী তরামরি থিদুনা মচা নিপা কুন্নিথোই অমসুং মচা নুপী তরাতরুক পোকখি~।
\v 22 অদুগা অবিজাগী অতোপ্পা থবকশিং, মহাক্কী লমচৎ অমসুং মহাক্কী ৱাশিং অদু ৱা তাকথোকপা ইদ্দোগী ৱারীদা ইদুনা লৈত্রা?
\c 14
\s1 অসানা যিহূদাদা পানবা
\r ১নিং 15:11, 12
\p
\v 1 অদুগা অবিজানা মহাক্কী মপা মপুশিংগা য়াহিপ তানখ্রবদা মখোয়না মহাকপু দেবিদকী সহরদা ফুমখি~। অদুগা মহাক্কী মচা নিপা অসানা মহাক্কী মহুত্তা পাল্লম্মী~। মহাক্কী হাকতক্তা চহী তরা চুপ্না লৈবাক মরা তপ্না লৈখি~।
\v 2 অদুগা অসানা মহাক্কী ঈশ্বর যেহোবাগী মিৎয়েংদা অফবা অমসুং অচুম্বা অদু তৌখি~।
\v 3 অদুগা মহাক্না মীরমগী লাইশিংগী লাৎনপূংশিং অমসুং অৱাংবা মফমশিং লৌথোকখি, অদুগা নূঙগী য়ূম্বীশিং অদু থুগাইখি অমসুং \f + \fr 14:3 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং অদু ককথৎখি~।
\v 4 অদুগা মখোয়গী মপা মপুশিংগী ঈশ্বর যেহোবাবু থিজনবা, অদুগা ৱায়েন য়াথং অমসুং য়াথং ঙাক্ননবা যিহূদাদা য়াথং পীখি~।
\v 5 মহাক্না যিহূদাগী সহর পূম্নমক্তগীসু অৱাংবা মফমশিং অমসুং মেক্রুক থানবা লাৎনপূংশিং লৌথোকখি~। অদুগা মহাক্কী মখাদা নিংথৌ লৈবাক অদু মরা তপ্না লৈখি~।
\p
\v 6 অদুগা মহাক্না যিহূদাদা চেকপন্না কোয়শিনবা সহরশিং শেমগৎখি; মরমদি লৈবাক অদু ঈঙনা লৈখি অমসুং চহীশিং অদুদা লান অমতা শোক্নখিদে, মরমদি যেহোবানা মহাকপু পোত্থাহনবিখি~।
\v 7 মরম অদুনা মহাক্না যিহূদাদা হায়খি, “ঐখোয়না সহরশিং অদুগা সহরশিং অদুগী অকোয়বদা চেকপলশিং, চেকপলগী অৱাংবা শঙশিং, থোঙজাউশিং অমসুং পৌরোলশিং শাসি~। লৈবাক অদুদি হৌজিকসু ঐখোয়গী মাঙদা লৈ; মরমদি ঐখোয়না ঐখোয়গী ঈশ্বর যেহোবাবু থিজরে, ঐখোয়না মহাকপু থিজরে, অদুনা মহাক্না ঐখোয়বু মায়গৈ খুদিংমক্তা পোত্থাহনবিরে~।” অসুম্না মখোয়না শাখি অমসুং চাউখৎখি~।
\v 8 অদুগা যিহূদাদগী অচৌবা চুঙ্গোয়শিং অমসুং তাশিং পায়বা লান্মী লাখ অহুমগী তেঙ্গোল অমা অদুগা বেনজামিন্দগী চুঙ্গোয়শিং অমসুং লীরুংশিং পায়বা লান্মী লাখ অনীগা লীশীং মরিফু অসাগী লৈরম্মী~। মখোয় পূম্নমক অসি মপাঙ্গল মথৌনা ফবা মীশিংনি~।
\p
\v 9 অদুগা কূশ মচা জেরানা লান্মী লাখ তরাগী তেঙ্গোল অমা অমসুং শগোল গাড়ী চাহুমগা লোয়ননা মখোয়গী মায়োক্তা থোক্লকখি; অদুগা মারেশা ফাওবা লাকখি~।
\v 10 অদুদগী অসানা মহাক্কী মায়োক্তা থোক্লক্লে, অদুগা মখোয়না মারেশাদা সেফাথাগী তম্পাক্তা লান্থোঙ শীন্দুনা লৈরম্মী~।
\v 11 অদুগা অসানা মহাক্কী ঈশ্বর যেহোবাবু কৌদুনা হায়জখি, “হে যেহোবা, অকনবশিংগী মায়োক্তা অশোনবশিংবু পাংবিনবা নহাক নত্তনা অতৈ কনাসু লৈতে~। ঐখোয়বু পাংবিয়ু, হে যেহোবা ঐখোয়গী ঈশ্বর; মরমদি ঐখোয়না নঙোন্দা ঙাজরি অমসুং নহাক্কী মিংদা ঐখোয়না মীয়াম অসিবু মায়োক্নবা চৎলি~। হে যেহোবা, নহাক্তি ঐখোয়গী ঈশ্বরনি; তাইবং মীনা নহাকপু নমথদসনু~।”
\v 12 অসুম তৌনা যেহোবানা কূশ মচাশিংবু অসাগী অমসুং যিহূদাগী মাঙদা মায়থীবা পীখি~। অদুদগী কূশ মচাশিংনা চেনখি~।
\v 13 অদুগা অসা অমসুং মহাক্কা লোয়নবা মীশিংনা মখোয়বু গেরার ফাওবা তান্নখি; অদুগা কূশ মচাশিং থীনা মায়থীদুনা মখোয় অমুক হন্না হৌগৎপা ঙমখিদে; মরমদি যেহোবা অমসুং মহাক্কী লান্মী তেঙ্গোলগী মমাঙদা মখোয় মাঙ তাকখি; অদুগা লান্দগী মুল্লকপা লন্থুম মখোয়না য়াম্না পুরকখি~।
\v 14 অদুগা মখোয়না গেরারগী অকোয়বদা লৈবা সহর পূম্নমক্তা লান্দাখি; মরমদি যেহোবাদগী অকিবা মখোয়গী মথক্তা লাকখি~। অদুগা মখোয়না সহর পূম্নমক অদুদগী লন্থুম লৌরকখি, মরমদি সহরশিং অদুদা লন্থুম য়াম্না লৈরম্মী~।
\v 15 মখোয়না শা শন শেনবশিংগী ফিয়ূমশিংসু মাঙ তকহনখি, অদুগা য়াউ অমসুং উটশিং য়াম্না পুদুনা যেরূশালেমদা হল্লকখি~।
\c 15
\s1 অসানা অহোংবা পুরকপা
\r ১নিং 15:13-16
\p
\v 1 অদুগা ঈশ্বরগী থৱায়না ওদেদকী মচা নিপা অজারীয়াগী মথক্তা লাকখি~।
\v 2 অদুগা মহাক্না অসাগা উনবা চৎখি অমসুং মঙোন্দা হায়খি, “অসা, যিহূদা অমসুং বেনজামিন পূম্নমক, নখোয় ঐগী ৱা তাও: নখোয়না যেহোবাগা লোয়নরিবা মখৈ মহাক্না নখোয়গা লোয়নবিগনি; অদুগা নখোয়না মহাকপু থিজরবদি, নখোয়না মহাকপু ফংজগনি; অদুবু নখোয়না মহাকপু থাদোক্লবদি, মহাক্না নখোয়বু থাদোক্কনি~।
\v 3 মতম কুইনা ইস্রায়েল অসি অচুম্বা ঈশ্বর য়াওদনা তম্বিনবা পুরোহিৎ য়াওদনা অমসুং ৱায়েন য়াথং য়াওদনা লৈরম্মী~।
\v 4 অদুবু মখোয়না খুদোংথীবা তারবদা, ইস্রায়েলগী ঈশ্বর যেহোবাদা মায় ওল্লক্তুনা মহাকপু থিজবা মতমদা, মখোয়না মহাকপু ফংজখি~।
\v 5 অদুগা মতম অদুদা চত্থোক চৎশিন তৌবা মঙোন্দা ঈঙথবা লৈরমদে, মরমদি লৈবাকশিং অদুদা লৈরম্বা মী পূম্নমক্তা খুদোংথীবা কয়া তারম্মী~।
\v 6 জাতি অমনা জাতি অমা, অদুগা সহর অমনা সহর অমবু মাঙ তাকহনখি; মরমদি ঈশ্বরনা অৱা অনা কয়া পীদুনা মখোয়বু ৱাহনখি~।
\v 7 মরম অদুনা নখোয় অকনবা ওইয়ু, অদুগা নখোয়গী নখূৎ শোন্থদসনু; মরমদি নখোয়গী থবক অদুগীদমক মনা ফংগনি~।”
\p
\v 8 অদুগা অসানা ৱাশিং অসি, অমদি ৱা তাকথোকপা ওদেদকী ৱাশিং তাবদা, মহাক্না থৌনা ফংদুনা যিহূদা অমসুং বেনজামিনগী লৈবাক পূম্নমক্তগী অমসুং মহাক্না ইফ্রায়িম চীংদগী লৌশিনখিবা সহরশিংদগী তুক্কচরবা লাই মূর্ত্তিশিং অদু লৌথোকখি, অদুগা যেহোবাগী মাঙ্গোলগী মমাঙদা লৈবা যেহোবাগী লাৎনপূং অদু শেমজিনখি~।
\v 9 অদুগা মহাক্না যিহূদা অমসুং বেনজামিন পূম্নমক খোমজিনখি; অদুগা মখোয়গী মরক্তা লৈবা ইফ্রায়িম, মনাসে অমসুং শিমিয়োন মচাশিং অদু খোমজিনখি, মরমদি মহাক্কী ঈশ্বর যেহোবানা মহাক্কা লোয়নৈ হায়বা মখোয়না উবদা, ইস্রায়েলদগী মী ময়াম মহাক্কী মফমদা লাকখি~।
\v 10 অসুম্না অসানা পানবা তরামঙাশুবা চহীগী অহুমশুবা থাদা মখোয়না যেরূশালেমদা পুলপ পূনশিনখি~।
\v 11 অদুগা নুমিৎ অদুদা মখোয়না লান্দগী ফংলকপা পোৎচৈশিংদগী শল্লাবা চাতরেৎ অমসুং য়াউ লীশীং তরেৎ মখোয়না যেহোবাদা কৎচখি~।
\v 12 অদুগা মখোয়না মখোয়গী থম্মোই অপূম্বা অমসুং মখোয়গী থৱায় অপূম্বা য়াওনা মখোয়গী মপা মপুশিংগী ঈশ্বর যেহোবাবু থিজনবা ৱালেপ্নখি,
\v 13 ইস্রায়েলগী ঈশ্বর যেহোবাবু থিদবা মহাক অদু অচৌবা ওইরবসু, মচা ওইরবসু, নিপা ওইরবসু, নুপী ওইরবসু শিবগী চৈরাক পীগদবনি~।
\v 14 অদুগা মখোয়না খোঞ্জেন হৌনা লাউদুনা, অমদি পেরেশিং অমসুং য়াউ মচীশিং খোংদুনা যেহোবাগী মফমদা ৱাশকখি~।
\v 15 অদুগা ৱাশকপা অদুদা যিহূদা পূম্নমক হরাউখি; মরমদি মখোয়না মখোয়গী থম্মোই অপূম্বা য়াওনা ৱাশকখি অমসুং থৱায় য়াওনা মহাকপু থিজখি, অদুগা মখোয়না মহাকপু ফংজখি~। অদুনা যেহোবানা মায়গৈ মরিদা মখোয়বু পোত্থাবা পীবিখি~।
\p
\v 16 অদুগা অসা নিংথৌগী মমা মাকানা \f + \fr 15:16 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~। \f*অশেরা লাই মূর্ত্তি শারম্বা মরম্না মহাক্না মহাকপু মহারানীগী ফমদগী লৌথোকখি; অদুগা অসানা মহাক্কী লাই মূর্ত্তি অদু ককথত্তুনা নেৎখায়রে অমসুং মদু কিদ্রোনগী ঈশিং খোং মপান্দা মৈ থাদোক্লে~।
\v 17 অদুবু ইস্রায়েলদগী অৱাংবা মফমশিং অদু লৌথোক্লমদে; অদুম ওইনমক অসানা মপুন্সি চুপ্পা মথম্মোই শেংনা লৈখি~।
\p
\v 18 অদুগা মহাক্কী মপাগী কত্থোকখ্রবা পোৎশিং অমসুং মহাক মশামক্কী কত্থোকখ্রবা সনা, লুপা অমসুং পাত্রশিং অদু মহাক্না ঈশ্বরগী য়ূমদা পুশিনখি~।
\v 19 অদুগা অসানা পানবা কুন্থ্রা-মঙাশুবা চহী ফাওবা লান অমুক শোক্নখিদে~।
\c 16
\s1 অসানা বাশাগা লান শোক্নবা
\r ১নিং 15:17-24
\p
\v 1 অসানা পানবা কুন্থ্রাতরুকশুবা চহীদা যিহূদাগী নিংথৌ অসাগী মফমদা কনাসু চত্থোক চৎশিন তৌদনবা ইস্রায়েলগী নিংথৌ বাশানা যিহূদাগী মায়োক্তা চৎলগা রামা শেমগৎখি~।
\v 2 অদুদগী অসানা যেহোবাগী য়ূমগী অমসুং নিংথৌগী য়ূমগী লনগৈশিংদগী সনা অমসুং লুপা পুথোক্তুনা দমাস্কস্তা লৈবা সিরিয়াগী নিংথৌ বেন হদাদতা মী থাদুনা হায়রকই,
\v 3 “ঐগী ইপাগা নহাক্কী নপাগা সন্ধি তৌনখিবা অদুগুম্না ঐগা নহাক্কসু সন্ধি তৌনসি~। য়েংউ, ঐনা নঙোন্দা সনা অমসুং লুপা থারক্লি; চৎলু, ইস্রায়েলগী নিংথৌ বাশানা ঐঙোন্দগী হন্দোকখিনবা নহাক্কা মহাক্কা সন্ধি তৌনবা অদু থুগাইবিয়ু~।”
\v 4 অদুগা বেন হদাদনা নিংথৌ অসাগী ৱা তাবিখি, অদুগা মহাক্কী লান্মীশিংগী লাঞ্জিংবশিংবু ইস্রায়েলগী সহরশিংগী মায়োক্তা থাখি; অদুগা মখোয়না ঈয়োন, দান, আবেলমায়িম অমসুং নপ্তালীগী পুকৈ সহর পূম্নমকপু খুদুম চনখি~।
\v 5 অদুগা বাশানা মদু তাবদা, মহাক্না রামা শাগৎপা তোকহনখি অমসুং মহাক্কী থবক লেপহনখি~।
\v 6 অদুদগী নিংথৌ অসানা যিহূদাগী মী পূম্নমক পুদুনা বাশানা শারম্বা রামাগী নূঙশিং অমসুং মদুগী উশিং অদু পুরকখি; অদুগা মদুশিং অদু শীজিন্নদুনা মহাক্না গেবা অমসুং মিস্পা শাগৎখি~।
\s1 হনানীবু কৈশুমশঙদা থম্বা
\p
\v 7 অদুগা মতম অদুদা \f + \fr 16:7 \fk অউবা মী: \ft ৱা তাকথোকপা মী~।\f*অউবা মী হনানীনা যিহূদাগী নিংথৌগী মফমদা লাকখি অমসুং মঙোন্দা হায়খি, “নহাক্না নহাক্কী ঈশ্বর যেহোবাদা ঙাজদদুনা সিরিয়াগী নিংথৌদা ঙাখিবা মরম্না, সিরিয়াগী নিংথৌগী লান্মী তেঙ্গোল নহাক্কী নখূত্তগী নান্থোকখ্রে~।
\v 8 কূশ মচাশিং অমসুং লূবী মচাশিং অদু শগোল গাড়ীশিং অমসুং শগোল লান্মী ময়াম লৈরম্বা অচৌবা লান্মী তেঙ্গোল অমা নৎত্রা? অদুম ওইনমক, নহাক্না যেহোবাদা ঙাজবা মরম্না মহাক্না মখোয়বু নহাক্কী নখূত্তা পীথোকপিখি~।
\v 9 মরমদি যেহোবারোমদা থম্মোই চুমজবা মখোয়গীদমক, মহাক্তি অকনবনি হায়বা উৎননবা, মহাক্কী মিৎ মালেম অপূম্বা শীন্থুংনা কোইয়েং য়েংই~। মসিদা নহাক্না অপঙবা থবক তৌরে~। মরম অদুনা হৌজিক্তগী হৌনা নহাক্না লান শোক্নগনি~।”
\v 10 অদুদগী অসানা অউবা মী অদুগী মথক্তা শাউখি অমসুং মহাকপু কৈশুমশঙদা থমখি; মরমদি মহাক্কী ৱা অদুদা মহাক্না মহাকপু য়াম্না শাউখি~। অদুগা মতম অদুদা অসানা মী খরবু ওৎনৈখি~।
\s1 অসা শিবা
\p
\v 11 অদুগা য়েংউ, অহৌবদগী অরোইবা ফাওবা অসাগী থবকশিং অদু যিহূদা অমসুং ইস্রায়েলগী নিংথৌশিংগী লাইরিক্তা ইদুনা লৈ~।
\v 12 অদুগা অসানা পানবা কুন্থ্রামাপনশুবা চহীদা মশাগী মখোঙদা লায়না পক্লে, মহাক্কী লায়না অদু য়াম্না শাথিরে; অদুম ওইনমক মহাক্কী লায়না পক্লিঙৈ মতমদসু মহাক্না যেহোবাবু থিজদদুনা মাইবশিংবু থিখি~।
\p
\v 13 অদুগা অসানা মপা মপুশিংগা লোয়ননা য়াহিপ তানখি অমসুং মহাক্না পানবা নিফুমাথোইশুবা চহীদা মহাক শিখি~।
\v 14 অদুগা মহাক্না মশাগীদমক দেবিদকী সহরদা শারম্বা মশাগী মোংফমদা মখোয়না মহাকপু ফুমখি, অদুগা মনম নুংশিবা পোৎ শেম্বা হৈবশিংনা থৌরাঙ তৌরবা মনম নুংশিবা পোৎশিং অমসুং মখল মখলগী মরূ মরাং থন্না য়াওবা \f + \fr 16:14 \fk কাইরেল কাইজাও: \ft অচৌ অশাংগী অশিবা হকচাং পুনবা কূ~।\f*কাইরেল কাইজাউ অমদা মহাকপু হিপহল্লে; অদুগা মখোয়না মহাক্কীদমক মৈ য়াম্না কন্না থাখি~।
\c 17
\s1 যেহোশাফাৎনা যিহূদাদা পানবা
\p
\v 1 অদুগা মহাক্কী মচা নিপা যেহোশাফাৎনা মহাক্কী মহুত্তা পানখি, অদুগা ইস্রায়েলগী মায়োক্তা মশাগী মপাঙ্গল কনখৎহনখি~।
\v 2 অদুগা মহাক্না যিহূদাগী চেকপন্না কোয়শিনবা সহর পূম্নমক্তা লান্মী মপৈশিং থমখি, অদুগা যিহূদাগী লৈবাক্তা অমসুং মহাক্কী মপা অসানা লৌশিল্লম্বা ইফ্রায়িমগী সহরশিংদা লান্মী মপৈশিং থমখি~।
\v 3 অদুগা যেহোবানা যেহোশাফাৎকা লোয়নরম্মী, মরমদি মহাক্কী মপা দেবিদনা হান্না চৎলম্বা লম্বীশিংদা মহাক্না চৎখি অমসুং \f + \fr 17:3 \fk বাল: \ft অর্থদি “ইবুংঙো,” ফিনিসিয়াগী মরু ওইবা লাই~।\f*বাল লাইশিংবু থিখিদে~।
\v 4 অদুবু মহাক্কী মপাগী ঈশ্বর থিজখি অমসুং মহাক্কী য়াথংশিং ইন্দুনা চৎখি, অদুগা ইস্রায়েলনা তৌখিবগুম্না তৌখিদে~।
\v 5 মরম অদুনা যেহোবানা নিংথৌ লৈবাক অদু মহাক্কী মখূত্তা মরা চেৎনা থম্বিখি~। অদুগা যিহূদা পূম্নমক্না যেহোশাফাত্তা খূদোনপোৎ পুরকখি, অদুগা মহাক্কী লন্থুম অমসুং মতিক মঙান য়াম্না হেনগৎখি~।
\v 6 অদুগা যেহোবাগী লম্বীশিংদা মহাক্কী থম্মোইনা পেঞ্জখি; অদুগীসু মথক্তা মহাক্না যিহূদাদগী অৱাংবা মফমশিং অমসুং \f + \fr 17:6 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং লৌথোকখি~।
\p
\v 7 মহাক্না পানবগী অহুমশুবা চহীদা মহাক্না বেন হায়িল, ওবাদেয়া, জেকারিয়া, নেথানেল অমসুং মীকায়া কৌবা মহাক্কী ফম্নাইবশিংবু যিহূদাগী সহরশিংদা তম্বিননবা থাখি~।
\v 8 অদুগা মখোয়গা লোয়ননা লেবী মচাশিং, হায়বদি শেমায়া, নেথানেয়া, জেবাদেয়া, অসায়েল, শেমীরামোৎ, যেহোনাথান, অদোনিয়া, তোবিজা অমসুং টোব অদোনিয়া, অদুগা লেবী মচাশিং অসিগা লোয়ননা পুরোহিৎ এলীশমা অমসুং যেহোরাম থাখি~।
\v 9 অদুগা যেহোবাগী ৱায়েন য়াথংগী লাইরিক অদু পুদুনা মখোয়না যিহূদাগী লমদা তম্বিখি, অদুগা যিহূদাগী সহর পূম্নমক শীন্থুংনা চত্তুনা মীশিংবু তম্বিখি~।
\p
\v 10 অদুগা যিহূদাগী অকোয়বদা লৈরম্বা লৈবাকশিংগী নিংথৌ লৈবাক পূম্নমক্তা যেহোবাদগী অকিবা লৈখি, মরম অদুনা মখোয়না যেহোশাফাৎকী মায়োক্তা অমুক লান তৌখিদ্রে~।
\v 11 পলেষ্টী মীশিংগী মরক্তগী খরনসু যেহোশাফাত্তা খূদোনপোৎশিং অমসুং লোইপোৎ ওইনা লুপা পুরকখি; অদুগা অরাব মচাশিংনা মঙোন্দা য়াউ লাবা লীশীং তরেৎকা চাতরেৎ অমসুং হামেং লাবা লীশীং তরেৎকা চাতরেৎ পুরকখি~।
\p
\v 12 অদুগা যেহোশাফাৎ হেন্না হেন্না চাউখৎলম্মী; অদুগা মহাক্না যিহূদাদা লানবনশিং অমসুং পুকৈগীদমক সহরশিং শাগৎখি~।
\v 13 অদুগা যিহূদাগী সহরশিংদা মহাক্কী লন্থুম য়াম্না লৈরম্মী; অদুগা যেরূশালেমদা লানগী মীশিং, মপাঙ্গল মথৌনা লৈবা মীশিং লৈরম্মী~।
\v 14 অদুগা মখোয়গী মপা মপুশিংগী ইমুংগী মতুং ইন্না মখোয়গী মশীংদি অসিনি: যিহূদাদগী লীশীংগী লুচিংবশিং: লাঞ্জিংবা ওইবা আদনাহ অমসুং মহাক্কা লোয়নবা মপাঙ্গল মথৌনা লৈবা মী লাখ অহুম;
\v 15 অদুগা মহাক্কী মথংদা লাঞ্জিংবা ওইবা যেহোহানান অমসুং মহাক্কা লোয়ননা মী লাখ অনীগা লীশীং মরিফু;
\v 16 অদুগা মহাক্কী মথংদা জিক্রীগী মচা নিপা অমাসিয়া, মহাক্না মশাবু যেহোবাদা কত্থোকচখি; মহাক্কা লোয়ননা মপাঙ্গল মথৌনা লৈবা মী লাখ অনী;
\v 17 অদুগা বেনজামিন্দগী মপাঙ্গল মথৌনা লৈবা এলয়াদা অমসুং মহাক্কা লোয়ননা তেন অমসুং চুঙ্গোয় পায়বা মী লাখ অনী;
\v 18 অদুগা মহাক্কী মথংদা যেহোজবাদ অমসুং মহাক্কা লোয়ননা লানগীদমক থৌরাঙ তৌরবা মী লাখ অমগা লীশীং মরিফু লৈরম্মী~।
\v 19 মখোয় অসিনা নিংথৌবু থৌগল তৌজখি; মসিগীসু মথক্তা যিহূদা পূম্নমক শীন্থুংনা, চেকপন্না কোয়শিনবা সহরশিংদা নিংথৌনা লান্মী কয়াসু থম্লম্মী~।
\c 18
\s1 যেহোশাফাৎনা আহাবকা খূৎশম্নবা
\r ১নিং 22:1-28
\p
\v 1 যেহোশাফাৎকী লন্থুম য়াম্না লৈরম্মী অমসুং মহাক্কী মতিক মঙান য়াম্না চাউখি; অদুগা চারৌ মৌরৌনদুনা আহাবকা মরী থমখি~।
\v 2 অদুগা চহী খরগী মতুংদা মহাক্না সমরিয়াদা আহাবকী মনাক্তা চৎখি~। অদুগা আহাবনা মহাক্কীদমক অমসুং মহাক্কা লোয়নরকপা মীশিংগীদমক য়াউ অমসুং শল্লাবা মরাং কায়না হাৎখি, অদুগা মহাক্কা লোয়ননা রামোৎ-গিলিয়দতা চৎননবা মঙোন্দা তকখি~।
\v 3 অদুগা ইস্রায়েলগী নিংথৌ আহাবনা যিহূদাগী নিংথৌ যেহোশাফাত্তা হায়খি, “নহাক্না ঐগা লোয়ননা রামোৎ-গিলিয়দতা চৎকদ্রা?” অদুগা মহাক্না মঙোন্দা খুমখি, “ঐসু নহাক্কুম্বনি, ঐগী মীশিংসু নহাক্কী মীশিংগুম্বনি, অদুগা ঐখোয়না লান্দা নহাক্কা লোয়নগনি~।”
\p
\v 4 অদুগা যেহোশাফাৎনা ইস্রায়েলগী নিংথৌদা হায়খি, “অহানবদা যেহোবাগী ৱা হংবিয়ু~।”
\v 5 মরম অদুনা ইস্রায়েলগী নিংথৌনা ৱা তাকথোকপা মী চামরি খোমজিন্দুনা মখোয়দা হায়খি, “ঐখোয়না রামোৎ-গিলিয়দতা লান শোক্নবা চৎলুরা নৎত্রগা ঐ তোকউরা?” অদুগা মখোয়না হায়খি, “চৎখৎলু, মরমদি ঈশ্বরনা মসি নিংথৌগী খূত্তা পীথোকপিগনি~।”
\v 6 অদুবু যেহোশাফাৎনা হায়খি, “মখোয় অসি নত্তবা ঐখোয়না মঙোন্দা হংজবা য়াবা যেহোবাগী ৱা তাকথোকপা মী অমতা মফম অসিদা লৈতব্রা?”
\v 7 অদুগা ইস্রায়েলগী নিংথৌনা যেহোশাফাত্তা হায়খি, “নিপা অমখক লৈহৌরি, মহাক্কী মপান্না ঐখোয়না যেহোবাগী ৱা হংবা য়াই, অদুবু ঐনা মহাকপু য়েংথি; মরমদি মহাক্না ঐগী মরমদা কৈদৌঙৈদসু অফবা অমতা ফোংদোক্তে, ফত্তবতা ফোংদোকই~। মহাক অদুদি যিম্লাগী মচা নিপা মীকায়ানি~।” অদুগা যেহোশাফাৎনা হায়খি, “নিংথৌনা অসুম্না হায়বিগনু~।”
\v 8 অদুদগী ইস্রায়েলগী নিংথৌনা মহাক্কী ফম্নাইবশিংগী মরক্তগী অমবু কৌদুনা হায়খি, “যিম্লাগী মচা নিপা মীকায়াবু থুনা পুরকউ~।”
\v 9 অদুগা ইস্রায়েলগী নিংথৌ অমসুং যিহূদাগী নিংথৌ যেহোশাফাৎনা মাগী মাগী ফিজোন থোন্দুনা মাগী মাগী ফম্বান্দা ফম্লম্মী, অদুগা মখোয়না সমরিয়াগী থোঙজাউগী চঙফমগী লৌ য়ৈফমদা ফম্লম্মী; অদুগা ৱা তাকথোকপা মী পূম্নমক্না মখোয়গী মমাঙদা ৱা তাকথোক্লম্মী~।
\v 10 অদুগা কেনানাগী মচা নিপা যেদেকিয়ানা মশাগীদমক য়োৎকী মচীশিং শাদুনা হায়খি, “যেহোবানা অসুম্না হায়, ‘নহাক্না সিরিয়া মচাশিংবু তুম্না মাঙহন্দ্রিবা ফাওবা নহাক্না মখোয়বু য়োৎকী মচীশিংনা থিনগনি~।’ ”
\v 11 অদুগা ৱা তাকথোকপা মী পূম্নমক্না অসুম্না ৱা তাকথোক্তুনা হায়রকই, “রামোৎ-গিলিয়দতা চৎখৎলু অমসুং মায় পাকপা ওইবিয়ু; মরমদি যেহোবানা মসি নিংথৌগী খূত্তা পীথোকপিগনি~।”
\s1 মীকায়ানা চুম্না ৱা তাকথোকপা
\p
\v 12 অদুগা মীকায়াবু কৌনবা চৎখিবা পাউ পুবা মী অদুনা মঙোন্দা হায়খি, “য়েংউ, ৱা তাকথোকপশিং অদুনা অমতা ওইনা নিংথৌগী মফমদা অফবা ৱা ফোংদোকই; মরম অদুনা নহাক্কী ৱা অদু মখোয়গী ৱাগুম্না ওইহনবিয়ু অমসুং নহাক্না অফবা হায়বিয়ু~।”
\v 13 অদুগা মীকায়ানা হায়খি, “যেহোবানা হিংলিবগুম্না, ঐগী ঈশ্বরনা হায়বা অদু ঐনা হায়গনি~।”
\v 14 অদুগা মহাক্না নিংথৌগী মফমদা লাক্লবদা, নিংথৌনা মঙোন্দা হায়খি, “মীকায়া, ঐখোয়না রামোৎ-গিলিয়দতা লান শোক্নবা চৎলুরা নৎত্রগা ঐ তোকউরা?” অদুগা মহাক্না হায়খি, “নখোয় চৎখৎলু অমসুং মায় পাকপা ওইয়ু, মরমদি মখোয়বু নহাক্কী খূত্তা পীথোকপিগনি~।”
\v 15 অদুবু নিংথৌনা মঙোন্দা হায়খি, “নহাক্না যেহোবাগী মিংদা ঐঙোন্দা অচুম্বা নত্তনা করি অমতা হায়দনবা ঐনা নহাকপু কয়ারক ৱাশকহনগদগে?”
\v 16 অদুদগী মহাক্না হায়খি, “য়াউশেনবা লৈতবা য়াউশিংগুম, ইস্রায়েল পূম্নমক চীংশিংদা ইচাই চাইথোক্না লৈবা ঐনা উরে~। অদুগা যেহোবানা হায়খি, ‘মখোয় অসিগী মপু লৈত্রে; মরম অদুনা মী খুদিংনা মাগী মাগী য়ূমদা ঈঙথনা হনসনু~।’ ”
\v 17 ইস্রায়েলগী নিংথৌনা যেহোশাফাত্তা হায়খি, “মহাক্না ঐগী মরমদা অফবা অমতা ফোংদোক্তে, অদুবু ফত্তবা ঙাক্তা ফোংদোকই হায়না ঐনা নঙোন্দা হায়খিদ্রা?”
\v 18 অমুক্কা মীকায়ানা হায়খি, “মরম অদুনা যেহোবাগী ৱা তাও: যেহোবানা মহাক্কী ফম্বান থক্তা ফম্বা অমসুং স্বর্গগী লান্মী তেঙ্গোল পূম্নমক্না মহাক্কী য়েৎ অমসুং ওইদা লেপ্ত‌ুনা লৈবা ঐনা উরে~।
\v 19 অদুগা যেহোবানা হায়খি, ‘ইস্রায়েলগী নিংথৌ আহাবনা রামোৎ-গিলিয়দতা চৎখত্তুনা তুনবা কনানা মহাকপু থেমগদগে?’ মদুদা অমনা অমা হায়খি, অদুগা অতোপ্পা অমনা অতোপ্পা অমা হায়খি~।
\v 20 অদুদগী থৱায় অমা থোক্লকখি অমসুং যেহোবাগী মাঙদা লেপ্ত‌ুনা হায়খি, ‘ঐনা মহাকপু থেমগনি~।’ অদুগা যেহোবানা মঙোন্দা হায়খি, ‘করম্ননো?’
\v 21 মহাক্না হায়খি, ‘ঐনা চত্থোক্কনি অমসুং ৱা তাকথোকপা মী পূম্নমক্কী মচীন্দা মীনম্বা থৱায় ওইগনি~।’ অদুগা মহাক্না হায়খি, ‘নহাক্না মহাকপু থেমগনি অমসুং নহাক্নসু ঙমগনি; চত্থোকউ অমসুং মতৌ অদুম্না তৌ~।’
\v 22 মরম অদুনা হৌজিক য়েংবিয়ু, যেহোবানা মখোয় অসিগী, হায়বদি নহাক্কী ৱা তাকথোকপা মীশিং অসিগী মচীন্দা মীনম্বা থৱায় পীবিখ্রে অমসুং যেহোবানা নহাক্কী মায়োক্তা অৱা অনা ফোংদোকখ্রে~।”
\v 23 অদুদগী কেনানাগী মচা নিপা যেদেকিয়ানা চঙশিন্দুনা মীকায়াগী খজাইদা থাদুনা হায়খি, “যেহোবাগী থৱায়না নঙোন্দা ৱা হায়নবা ঐঙোন্দগী কদোমদা চৎখিবগে?”
\v 24 অদুগা মীকায়ানা হায়খি, “য়েংউ, নহাক্না নশা লোৎননবা মনুং থংবা কা অমদা চঙবা নুমিৎ অদুদা নহাক্না উগনি~।”
\v 25 অদুদগী ইস্রায়েলগী নিংথৌনা হায়খি, “নখোয়না মীকায়াবু অমুক হন্না সহরগী লৈঙাক মপু অমোন্দা অমসুং নিংথৌগী মচা নিপা যোয়াশকী মনাক্তা পুরো,
\v 26 অদুগা হায়য়ু, ‘নিংথৌনা অসুম্না হায়, “নিপা অসি কৈশুমশঙদা থম্মু, অদুগা ঐনা ঈঙথনা হল্লক্ত্রিবা ফাওবা মঙোন্দা তল অমসুং ঈশিং খজিক খজিক্তমক পীয়ু~।” ’ ”
\v 27 অদুগা মীকায়ানা হায়খি, “করিগুম্বা নহাক্না তশেংনমক ঈঙথনা হল্লক্লবদি, যেহোবানা ঐগী ইপান্না ৱা ঙাঙখিদ্রবনি~।” মহাক্না হায়খি, “হে মীয়ামশা, নখোয় খুদিংনা তাও!”
\s1 আহাব শিবা
\r ১নিং 22:29-36
\p
\v 28 অসুম তৌনা ইস্রায়েলগী নিংথৌ অমসুং যিহূদাগী নিংথৌ যেহোশাফাৎনা রামোৎ-গিলিয়দতা চৎখৎখি~।
\v 29 অদুগা ইস্রায়েলগী নিংথৌনা যেহোশাফাত্তা হায়খি, “ঐনা শক লোত্তুনা লানফমদা চৎকনি; অদুবু নহাক্না নশাগী ফিজোন শেৎপিয়ু~।” অসুম্না ইস্রায়েলগী নিংথৌনা শক লোৎখি অমসুং মখোয়না লানফমদা চৎখি~।
\v 30 অদুগা সিরিয়াগী নিংথৌনা মহাক্কা লোয়নবা শগোল গাড়ীশিংগী লাঞ্জিংবশিংদা য়াথং পীদুনা হায়রকই, “নখোয়না ইস্রায়েলগী নিংথৌ নত্তনা অচৌবা অমসুং মচাগা লান শোক্নগনু~।”
\v 31 অদুগা শগোল গাড়ীশিংগী লাঞ্জিংবশিংনা যেহোশাফাৎপু উবদা, মখোয়না হায়খি, “মসি ইস্রায়েলগী নিংথৌনি~।” মরম অদুনা লান শোক্ননবা মখোয়না মহাকপু কোয়শিনখি~। অদুবু যেহোশাফাৎনা কপচখি অমসুং যেহোবানা মহাকপু পাংবিখি; অদুগা ঈশ্বরনা মখোয়বু মহাক্কী মনাক্তগী চত্থোকহনখি~।
\v 32 মরমদি শগোল গাড়ীশিংগী লাঞ্জিংবশিংনা মহাক ইস্রায়েলগী নিংথৌ নত্তে হায়বা খঙবদা, মখোয়না মহাকপু তান্নবদগী অমুক হনখি~।
\v 33 অদুবু কনাগুম্বা মী অমনা লীরুং চিংদুনা অদুম কাপ্পদা ইস্রায়েলগী নিংথৌগী লানফিজেৎকী তাইনফমদা পাল্লে~। মরম অদুনা মহাক্না মহাক্কী শগোল গাড়ী থৌবা অদুদা হায়খি, “শগোল গাড়ী লৈথোক্তুনা লানফমদগী ঐবু পুথোকউ, মরমদি ঐ শোক্লে~।”
\v 34 অদুগা নুমিৎ অদুদা লান কন্না শোক্নখি; অদুম ওইনমক ইস্রায়েলগী নিংথৌনা সিরিয়া মচাশিংগী মমাঙদা নুমিদাংৱাইরম ফাওবা মহাক্কী শগোল গাড়ী মথক্তা ঙাদুনা লৈখি; অদুগা নুমিৎ তারমদাইদা মহাক শিখি~।
\c 19
\p
\v 1 অদুগা যিহূদাগী নিংথৌ যেহোশাফাৎনা যেরূশালেমদা, মহাক্কী য়ূমদা অশোয় অঙাম য়াওদনা হল্লকখি~।
\v 2 অদুবু \f + \fr 19:2 \fk অউবা মী: \ft ৱা তাকথোকপা মী~।\f*অউবা মী হনানীগী মচা নিপা যেহূনা নিংথৌ যেহোশাফাৎকা উননবা চত্থোকখি, অদুগা মঙোন্দা হায়খি, “নহাক্না ঈশ্বর নীংদবা মীবু মতেং পাংফম অমসুং যেহোবাবু য়েংথিবা মখোয়বু নুংশিফম থোকপ্রা? মরম অদুনা যেহোবাগী মৈ হৌনা শাউবা নহাক্কী নথক্তা লৈ~।
\v 3 অদুম ওইনমক নঙোন্দগী অফবা খরা ফংলে, মদুদি নহাক্না লৈবাক্তগী \f + \fr 19:3 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং লৌথোকখি অমসুং ঈশ্বরবু থিজনবা নহাক্কী থম্মোই থৌরাঙ তৌজখি~।”
\v 4 অদুগা যেহোশাফাৎনা যেরূশালেমদা লৈখি; অদুগা মহাক্না বের-শেবাদগীনা ইফ্রায়িম চীং ফাওবদা লৈবা মীশিংগী মরক্তা অমুক হন্না চত্থোকখি অমসুং মখোয়গী মপা মপুশিংগী ঈশ্বর যেহোবাগী মফমদা মখোয়বু হন্না পুরকখি~।
\s1 যেহোশাফাৎনা অহোংবা পুরকপা
\p
\v 5 অদুগা মহাক্না লৈবাক শীন্থুংনা, হায়বদি যিহূদাগী চেকপন্না কোয়শিনবা সহর পূম্নমক্তা, সহর সহরগী ওইনা ৱায়েন মপুশিং হাপখি~।
\v 6 অদুগা ৱায়েন মপুশিংদা হায়খি, “নখোয়না তৌরিবা অদু চেকশিল্লু; মরমদি নখোয়না ৱায়েনবা অদু মীগীদমক নত্তে, অদুবু যেহোবাগীদমক্নি~। ৱায়েনবা মতমদা মহাক্না নখোয়গা লোয়নরি~।
\v 7 মরম অদুনা হৌজিক, নখোয়দা যেহোবাবু কিবা লৈসনু; চেকশিন্না তৌ, মরমদি ঐখোয়গী ঈশ্বর যেহোবাদা অরানবা ৱায়েন, মীশক মীমায় য়েংবা অমসুং ৱানোমশেল লৌবা লৈতে~।”
\p
\v 8 অদুগীসু মথক্তা মখোয়না যেরূশালেমদা হল্লকপা মতমদা, যেহোবাগী ৱায়েনগীদমক অমসুং ৱাথোক লান্থোক্কীদমক যেহোশাফাৎনা যেরূশালেমদা লেবী মচাশিংগী মরক্তগী, পুরোহিৎশিংগী মরক্তগী অমসুং ইস্রায়েলগী মপা মপুশিংগী মকোকশিংগী মরক্তগী খরবু ফম হাপখি~।
\v 9 অদুগা মহাক্না মখোয়দা য়াথং পীদুনা হায়রকই, “অসুম্না নখোয়না যেহোবাবু কিনা, থাজবা য়ানা অমসুং থম্মোই চুম্না তৌগদবনি~।
\v 10 অদুগা ঈ তাহনবগী মরমদা, ৱায়েন য়াথংগা য়াথংগগী মরমদা, পথাপকা ৱায়েনগগী মরমদা মখোয়গী সহরশিংদা লৈবা নখোয়গী নচিন ননাউশিংনা করিগুম্বা ৱাথোক অমা নখোয়দা পুরকপদা, মখোয়না যেহোবাগী মফমদা মরান লঙজদনবা অমসুং নখোয়গী নথক্তা অমসুং নখোয়গী নচিন ননাউশিংগী মথক্তা মৈ হৌনা শাউবা লাক্তনবা, নখোয়না মখোয়বু চেকশিনহনগদবনি~। মসি তৌ, অদুগা নখোয়না নরান লঙজরোই~।
\v 11 অদুগা য়েংউ, যেহোবাগী হীরম পূম্নমক্তা পুরোহিৎ মকোক অমারিয়ানা নখোয়গী নথক্তা লৈ; অদুগা নিংথৌগী হীরম পূম্নমক্কীদমক যিহূদাগী ইমুং পান্নবা ইশ্মায়েলগী মচা নিপা জেবাদেয়া লৈ; লেবী মচাশিংসু নখোয়গী নমাঙদা ফম্নাইবশিং ওইগনি~। থৌনা ফনা তৌ, অদুগা অফবা মীশিংবু যেহোবানা লোয়নবিগনি~।”
\c 20
\p
\v 1 মসিগী মতুংদা মোৱাব মচাশিং, অম্মোন মচাশিং অমসুং মখোয়গা লোয়ননা মেউনগী মী খরা যেহোশাফাৎকী মায়োক্তা লান শোক্ননবা লাক্লে~।
\v 2 অদুদগী মী খরনা যেহোশাফাত্তা লাক্তুনা হায়রকই, “সমুদ্র ৱাংমা সিরিয়াগী মায়গৈ অসোমদগী অচৌবা মীয়াম অমা নহাক্কী মায়োক্তা লাক্লি; অদুগা য়েংউ, মখোয় হসসোন তামার, হায়বদি এন-গেদী য়ৌরক্লে~।”
\s1 যেহোশাফাৎনা হায়জবা
\p
\v 3 অদুগা যেহোশাফাৎনা কিদুনা যেহোবাবু থিজনবা লেপ্লে অমসুং যিহূদা পূম্নমক শীন্থুংনা চরা হেন্নবা লাউথোক্লে~।
\v 4 অদুগা যিহূদানা যেহোবাদগী মতেং নিজনবা পূনশিল্লে; যিহূদাগী সহর পূম্নমক্তগী মীশিংনা যেহোবাবু থিজনবা লাক্লে~।
\p
\v 5 অদুগা যেহোশাফাৎনা যেহোবাগী য়ূমদা, অনৌবা শূমাঙগী মমাঙদা, যিহূদা অমসুং যেরূশালেমগী তীন্নবগী ময়ায়দা লেপখি,
\v 6 অমসুং হায়খি, “হে ঐখোয়গী ইপা ইপুশিংগী ঈশ্বর যেহোবা, নহাক্তি স্বর্গদা লৈবা ঈশ্বর নৎত্রা? অদুগা নহাক্না জাতিশিংগী নিংথৌ লৈবাক পূম্নমক্কী মথক্তা পানবা নৎত্রা? অদুগা নহাক্কী মাঙদা কনানসু লেপ্পা ঙমদনবা নহাক্কী খূত্তা মতিক অমসুং পাঙ্গল লৈতব্রা?
\v 7 নহাক্কী মী ইস্রায়েলগী মমাঙদগী লৈবাক অসিদা লৈবশিংবু তান্থোকপিখিবা অমসুং নহাক্কী মরূপ অব্রাহামগী ধারাদা মসি মতম পূম্নমক্কী ওইনা পীবিখিবা নহাক ঐখোয়গী ঈশ্বর নৎত্রা?
\v 8 অদুগা মখোয়না মদুদা লৈরক্লি, অদুগা মদুদা নহাক্কী মিংগীদমক অশেংবা মফম অমা শাদুনা হায়রকই,
\v 9 ‘ঐখোয়গী ইথক্তা অৱা অনা, হায়বদি থাঙশাং, ৱায়েনবা, শিগনবা লায়না নৎত্রগা চাক্তাঙবা লাকপা মতমদা, ঐখোয়না নহাক্কী মিং লৈরিবা য়ূম অসিগী মমাঙদা অমসুং নহাক্কী মাঙদা লেপ্ত‌ুনা ঐখোয়গী অৱাবা মতমদা নঙোন্দা কপচরবদি, নহাক্না তাবিদুনা কনবিগনি~।’
\v 10 অদুগা হৌজিক য়েংবিয়ু, অম্মোন, মোৱাব অমসুং সেয়ীর চীংগী মচাশিং অসি~। ইস্রায়েলনা ইজিপ লৈবাক্তগী থোক্লকপা মতমদা, নহাক্না মখোয়গী মথক্তা লান্দাহনখিদে, অদুগা মখোয়না মখোয়দগী লৈথোক্তুনা মখোয়বু মাঙহনখিদে~।
\v 11 অদুগা ঐখোয়গী ফংফম থোকপা ওইনবা নহাক্না ঐখোয়দা পীবিখ্রবা নহাক্কী ওইবা অদুদগী ঐখোয়বু তান্থোক্নবা লাক্তুনা মখোয়না ঐখোয়দা করম হায়না লমন খুম্লিবা য়েংবিয়ু~।
\v 12 হে ঐখোয়গী ঈশ্বর, নহাক্না মখোয়বু ৱায়েল্লোইদ্রা? মরমদি ঐখোয়গী মায়োক্তা লাক্লিবা অচৌবা মীয়াম অসি মায়োক্ননবা ঐখোয়গী পাঙ্গল লৈজদে, অদুগা ঐখোয়না করি তৌগনি হায়বসু খঙজদে; অদুবু ঐখোয়গী মিৎনা নঙোন্দা য়েংজরি~।”
\v 13 অদুগা যিহূদা পূম্নমক্না মখোয়গী অঙাংশিং, নুপীশিং অমসুং মচাশিংগা লোয়ননা যেহোবাগী মাঙদা লেপখি~।
\s1 যেহোবানা খুম্বিবা
\p
\v 14 অদুদগী অসাফকী মচা নিপাশিংগী মরক্তগী লেবী মচা মাত্তানয়াগী মচা নিপা, যেয়ীয়েলগী মচা নিপা, বেনায়াগী মচা নিপা, জেকারিয়াগী মচা নিপা যহাজীয়েলগী মথক্তা যেহোবাগী থৱায়না মীয়ামগী মরক্তা লাকখি;
\v 15 অদুগা মহাক্না হায়খি, “যিহূদা পূম্নমক, যেরূশালেমদা লৈবশিং অমসুং নিংথৌ যেহোশাফাৎ, নখোয় তাও, যেহোবানা নখোয়দা অসুম্না হায়, ‘অচৌবা মীয়াম অসিগী মরম্না কিগনু অমসুং নীংহন্নগনু; মরমদি লান অসি নখোয়গী নত্তে, অদুবু ঈশ্বরগীনি~।
\v 16 নখোয়না হয়েং মখোয়গী মায়োক্তা কূমথৌ~। য়েংউ, মখোয়না সীস্কী কাখৎফমদা লাক্কনি; অদুগা নখোয়না যেরূয়েল লমহাঙগী মমাঙদা, তম্পাক্কী অরোইবদা মখোয়বু ফংগনি~।
\v 17 নখোয়না লান অসি শোক্নগদবা নত্তে; হে যিহূদা অমসুং যেরূশালেম, নখোয় শেম শাদুনা লৈয়ু, অদুম লেপ্ত‌ুনা লৈয়ু, অদুগা যেহোবানা নখোয়দা পীবিগদবা কনবিবা অদু য়েংউ~।’ কিগনু অমসুং নীংহন্নগনু~। হয়েং মখোয়গী মায়োক্তা চৎলু; মরমদি যেহোবানা নখোয়বু লোয়নবিগনি~।”
\v 18 অদুগা যেহোশাফাৎনা মমায় লৈপাক তানা মকোক নোন্থজরে; অদুগা যিহূদা অমসুং যেরূশালেমদা লৈবা পূম্নমক্না যেহোবাগী মাঙদা তুথজদুনা যেহোবাবু খুরুমজরম্মী~।
\v 19 অদুগা কোহাৎ মচাশিংগী মচাশিং অমসুং কোরা মচাশিংগী মচাশিংগী মরক্তগী লেবী মচাশিংনা খোঞ্জেন য়াম্না হৌনা ইস্রায়েলগী ঈশ্বর যেহোবাবু থাগৎনবা লেপখৎখি~।
\p
\v 20 অদুগা মখোয়না অয়ুক ঙন্না হৌগৎখি অমসুং তেকোয়াগী লমহাঙদা চত্থোকখি; অদুগা মখোয়না চত্থোকখিবদা যেহোশাফাৎনা লেপ্ত‌ুনা হায়খি, “হে যিহূদা অমসুং যেরূশালেমদা লৈবশা, ঐগী ৱা তাও~। নখোয়গী ঈশ্বর যেহোবাবু পূক্নীং লুম্না থাজৌ, অদুগা নখোয় মরা চেৎনা লৈগনি; মহাক্কী ৱা তাকথোকপা মীশিংবু থাজৌ, অদুগা নখোয় মহৈ য়ানগনি~।”
\v 21 মহাক্না মীশিংগা ৱা তান্নরবদা ঈশৈ শক্নবা অমসুং অশেংবগী নিংথিজবদা যেহোবাবু থাগৎনবা যেহোশাফাৎনা ঈশৈ শকপশিং হাপখি~। মখোয়না লান্মীশিংগী মমাঙদা থোকপদা, “যেহোবাবু থাগৎচৌ, মরমদি মহাক্কী নুংশি থৌজান্দি মতম পূম্নমক্কীনি~।”
\p
\v 22 অদুগা মখোয়না ঈশৈ শকপা অমসুং থাগৎপা হৌবা মতমদা, যেহোবানা যিহূদাগী মায়োক্তা লাকপা অম্মোন, মোৱাব অমসুং সেয়ীর চীংগী মচাশিংগী মায়োক্তা লান্মীশিং লুমদুনা থমখি; অদুগা মখোয়বু মায়থীবা পীখি~।
\v 23 মরমদি অম্মোন অমসুং মোৱাব মচাশিংনা সেয়ীর চীংদা লৈবশিংবু তুম্না হাৎনবা অমসুং মাঙহন্নবা মখোয়গী মায়োক্তা লেপখৎখি; অদুগা মখোয়না সেয়ীরদা লৈবশিংবু হাৎপা লোইরবদা, মী খুদিংনা অতোপ্পবু মাঙহন্নবা মতেং পাংখি~।
\v 24 অদুগা যিহূদানা লমহাঙদা সন্ত্রিগী অৱাংবা শঙলোমদা লাক্লগা মীয়াম অদুদা য়েংখিবদা, য়েংউ, লৈমায়দা তাদুনা অশিবগী হকচাংশিং লৈরম্মী, কনাসু নান্থোকখিদে~।
\v 25 অদুগা যেহোশাফাৎ অমসুং মহাক্কী মীশিংনা মখোয়দগী লন্থুম মুন্নবা লাকপদা, অশিবা হকচাংশিংগা কোন্ননা পুবা ঙমদবা মখৈ পোৎচৈ, ফিরোন অমসুং মণি মুক্তা মরাং কায়না ফংখি~। অদুগা লন্থুম অদু য়াম্মনবনা মদু খোমজিনবদা নুমিৎ হুম্নি চঙখি~।
\p
\v 26 অদুগা মরিনিশুবা নুমিত্তা মখোয়না বেরাকা তম্পাক্তা পূনশিনখি; মরমদি মফম অদুদা মখোয়না যেহোবাবু থাগৎচখি~। মরম অদুনা মফম অসিমক্কী মমিং, ঙসি ফাওবদা বেরাকাগী তম্পাক কৌখি~।
\v 27 অদুদগী যেহোশাফাৎনা মখোয়গী মাঙ থাদুনা যিহূদা অমসুং যেরূশালেমগী মী খুদিংনা যেরূশালেমদা হরাউনা হল্লকখি; মরমদি মখোয়গী য়েক্নবশিংগী মথক্তা যেহোবানা মখোয়বু হরাউহনখি~।
\v 28 অদুগা মখোয়না পেনাশিং, বীনাশিং অমসুং পেরেশিং খোংদুনা যেরূশালেমদা যেহোবাগী য়ূমদা লাকখি~।
\v 29 অদুগা যেহোবানা ইস্রায়েলগী য়েক্নবশিংগা লান শোক্নখি হায়বা মখোয়না তাবদা, লম পূম্নমক্কী নিংথৌ লৈবাক পূম্নমক্তা ঈশ্বরদগী অকিবা অদু লৈরম্মী~।
\v 30 মতৌ অসুম্না যেহোশাফাৎকী নিংথৌ লৈবাক ঈঙনা পানখি; মরমদি মহাক্কী ঈশ্বরনা মহাকপু মায়গৈ মরিদগী পোত্থাহনবিখি~।
\s1 যেহোশাফাৎনা যিহূদাদা পানবা লোইবা
\r ১নিং 22:41-50
\p
\v 31 অদুগা যেহোশাফাৎনা যিহূদাগী মথক্তা পানখি; মহাক্না পানবা হৌবা মতমদা মহাক চহী কুন্থ্রামঙা শুরম্মী, অদুগা মহাক্না যেরূশালেমদা চহী কুনমঙা পানখি~। অদুগা মহাক্কী মমাগী মমিংদি শিলহীগী মচা নুপী অজূবানি~।
\v 32 অদুগা যেহোবাগী মিৎয়েংদা অচুম্বা তৌদুনা মহাক্না মপা অসাগী লম্বীদা চৎখি, অদুগা মদুদগী লৈথোকখিদে~।
\v 33 অদুম ওইনমক অৱাংবা মফমশিং অদু লৌথোকখিদে; মরমদি মতম অদুদসু মীশিং অদুনা মখোয়গী মপা মপুশিংগী ঈশ্বরদা মখোয়গী থম্মোই থৌরাঙ তৌখিদে~।
\v 34 যেহোশাফাৎকী অতোপ্পা থবকশিং অদু অহৌবদগীনা অরোইবা ফাওবা য়েংউ, ইস্রায়েলগী নিংথৌশিংগী লাইরিক্তা পনখ্রবা হনানীগী মচা নিপা যেহূগী লাইরিক্তা ইদুনা লৈ~।
\p
\v 35 অদুদগী যিহূদাগী নিংথৌ যেহোশাফাৎনা য়াম্না ফত্তবা তৌখিবা ইস্রায়েলগী নিংথৌ অহাজীয়াগা মরী থমখি~।
\v 36 অদুগা তার্শীশ্তা চৎননবগী হিজাউশিং শাননবা মহাক্না মহাক্কা তিন্নখি; অদুগা মখোয়না এসিয়োন গেবেরদা হিজাউশিং অদু শাখি~।
\v 37 অদুদগী মারেশাদা লৈবা দোদাবাহূগী মচা নিপা এলীয়েজেরনা যেহোশাফাৎকী মায়োক্তা ৱা তাকথোক্তুনা হায়রকই, “নহাক নশামক্না অহাজীয়াগা তিন্নখ্রবনিনা, যেহোবানা নহাক্কী থবকশিং থুগাইরে~।” অদুগা হিজাউশিং অদু কায়দুনা মখোয় তার্শীশ্তা চৎপা ঙমখিদে~।
\c 21
\s1 যেহোরাম্না যিহূদাদা পানবা
\r ২নিং 8:16-24
\p
\v 1 যেহোশাফাৎনা মপা মপুশিংগা য়াহিপ তানখি অমসুং মপা মপুশিংগা দেবিদকী সহরদা মহাকপু ফুমখি~। অদুগা মহাক্কী মচা নিপা যেহোরাম্না মহাক্কী মহুত্তা পানখি~।
\v 2 অদুগা মহাক্কী মচীন মনাউশিং লৈরম্মী~। যেহোশাফাৎনা পোকপা মচা নিপাশিংদি অজারীয়া, যেহীয়েল, জেকারিয়া, অজারীয়া, মীকায়েল অমসুং শেফাতিয়া; মখোয় পূম্নমক অসি ইস্রায়েলগী নিংথৌ যেহোশাফাৎকী মচা নিপাশিংনি~।
\v 3 অদুগা মখোয়গী মপানা মখোয়দা লুপাগী, সনাগী অমসুং মমল য়াম্বা পোৎশিংগী খূদোন ময়াম অমসুং যিহূদাদা লৈবা চেকপন্না কোয়শিনবা সহরশিং পীখি; অদুবু মহাক্না যেহোরামদা নিংথৌ লৈবাক অদু পীখি, মরমদি মহাক অহানবা পোকপনি~।
\v 4 যেহোরাম্না মহাক্কী মপাগী নিংথৌ লৈবাক্তা নিংথৌ ওইরবদা মশাবু কনখৎহন্দুনা মহাক্কী মনাউ পূম্নমক, অমদি ইস্রায়েলগী অঙম অথৌ খরা থাঙশাংনা হাৎখি~।
\p
\v 5 যেহোরাম্না পানবা হৌবা মতমদা মশাগী চহী কুন্থ্রানিথোই শুরম্মী, অদুগা মহাক্না চহী নিপান যেরূশালেমদা পানখি~।
\v 6 অদুগা আহাবকী ইমুংনা তৌখিবগুম্না, মহাক্না ইস্রায়েলগী নিংথৌশিংগী লম্বীদা চৎখি; মরমদি মহাক্না আহাবকী মচা নুপীবু মহাক্কী নুপী ওইনা লৌখি, অদুগা যেহোবাগী মিৎয়েংদা ফত্তবা অদু মহাক্না তৌখি~।
\v 7 অদুম ওইনমক, যেহোবানা দেবিদকা ৱালেপ্নখিবা অমসুং মহাক্না মঙোন্দা অমসুং মচা নিপাশিংদা মতম পূম্নমক্তা থাউমৈ অমা পীবিগনি হায়দুনা ৱাশকপিখিবা মরম্না মহাক্না দেবিদকী ইমুংবু মাঙহন্নীংলমদে~।
\p
\v 8 যেহোরামগী হাকতক্তা ইদোমগী মীশিংনা যিহূদাগী মখা পোল্লম্বদগী লান হৌরক্তুনা মখোয় মশাগী নিংথৌ অমা হাপখি~।
\v 9 অদুদগী যেহোরাম্না মহাক্কী অঙম অথৌশিং অমসুং মহাক্কী শগোল গাড়ী পূম্নমক্কা চত্থোকখি; অদুগা মহাক্না অহিংদা হৌগত্তুনা মহাকপু কোয়শিল্লম্বা ইদোমগী মীশিং অমসুং শগোল গাড়ীশিংগী লাঞ্জিংবশিংবু য়ৈথুখি~।
\v 10 অদুগা ইদোমগী মীশিংনা ঙসি ফাওবা যিহূদাগী মখা পোন্না লৈনা লৈনা লান হৌখি~। মতম অদুদা লিবনানসু মহাক্কী মখা পোন্না লৈনা লৈনা লান হৌখি, মরমদি মহাক্না মহাক্কী মপা মপুশিংগী ঈশ্বর যেহোবাবু থাদোকখি~।
\v 11 অদুগীসু মথক্তা, মহাক্না যিহূদাগী চীংশিংদা অৱাংবা মফমশিং শাদুনা যেরূশালেমদা লৈবশিংবু লান্নবা থবক তৌহনখি অমসুং যিহূদাবু লান্না লমজিংখি~।
\p
\v 12 অদুদগী ৱা তাকথোকপা এলিজাদগী চিঠি অমা মঙোন্দা লাকখি, মদুদা হায়রকই,
\q1 “নহাক্কী নপা দেবিদকী ঈশ্বর যেহোবানা অসুম্না হায়,
\q1 ‘নহাক্না নপা যেহোশাফাৎকী লম্বীশিংদা অমসুং যিহূদাগী নিংথৌ অসাগী লম্বীশিংদা চৎখিদে,
\v 13 অদুবু ইস্রায়েলগী নিংথৌশিংগী লম্বীদা চৎখি, অদুগা আহাবকী ইমুংনা লান্নবা থবক তৌখিবগুম্না, যিহূদা অমসুং যেরূশালেমদা লৈবশিংবু লান্নবা থবক তৌহনখি~। অদুগা নঙোন্দগী হেন্না ফবা নপাগী ইমুংগী নচিন ননাউশিংবুসু হাৎখি~।
\v 14 য়েংউ, যেহোবানা নহাক্কী মীশিং, নহাক্কী নচাশিং, নহাক্কী নুপীশিং অমসুং নহাক্কী লন্থুম পূম্নমক্তা শাথিনা খূৎ থাগনি~।
\v 15 অদুগা থীবোঙ থীরিনগী লায়নাগী মরম্না থীবোঙ থীরিন অদু নোংমা নোংমগী থোক্লক্ত্রিবা ফাওবা থীবোঙ থীরিনগী লায়নানা নহাক কন্না নাগনি~।’ ”
\p
\v 16 অদুগীসু মথক্তা যেহোবানা কূশ মচাশিংগী মনাক্তা লৈবা পলেষ্টী মচাশিং অমসুং অরাব মচাশিংবু যেহোরামগী মায়োক্তা হৌহনখি~।
\v 17 অদুগা মখোয়না যিহূদাগী মায়োক্তা লাক্তুনা লান্দাখি, অদুগা মখোয়না নিংথৌগী মচা নিপাশিং অমসুং মহাক্কী নুপীশিংগা লোয়ননা মহাক্কী য়ূমদা ফংবা লন্থুম পূম্নমক পুদুনা চৎখি, মরম অদুনা মহাক্কী মচা নিপাশিংগী মরক্তগী অতোনবা যেহোহাজ নত্তনা মচা নিপা অমতা লৈহৌদ্রে~।
\s1 যেহোরামগী ফবা ঙমদ্রবা লায়না
\p
\v 18 অদুগা মসি পূম্নমক্কী মতুংদা মহাক্কী থীবোঙ থীরিন্দা ফঙমদবা লায়না অমা যেহোবানা নাহনখি~।
\v 19 অদুগা মতমগী খোঙলৈ মতুং ইন্না চহী অনীগী অরোইবদা, মহাক্কী অনাবগী মরম্না মহাক্কী থীবোঙ থীরিন অদু থোক্লকখি; অসুম্না মহাক য়াম্না ৱানা শিখি~। অদুগা মহাক্কী মীশিংনা মহাক্কী মপা মপুশিংগীদমক মৈ থাখিবগুম্না মহাক্কীদমক্তি মৈ থাবিখিদে~।
\v 20 মহাক্না পানবা হৌবা মতমদা মশাগী চহী কুন্থ্রানিথোই শুরম্মী, অদুগা মহাক্না যেরূশালেমদা চহী নিপান পানখি~। মহাক্না শিবদা কনাগীসু থম্মোই শোকখিদে~। অদুম ওইনমক মহাকপু দেবিদকী সহরদা মখোয়না ফুমখি, অদুবু নিংথৌশিংগী মোংফমশিংদদি নত্তে~।
\c 22
\s1 অহাজীয়ানা যিহূদাদা পানবা
\r ২নিং 8:25-29; 9:21-29
\p
\v 1 অদুগা যেরূশালেমদা লৈবশিংনা যেহোরামগী ইতোন তোনবা মচা নিপা \f + \fr 22:1 \fk অহাজীয়া: \ft যেহোহাজ 21:17~।\f*অহাজীয়াবু মহাক্কী মহুত্তা নিংথৌ ওইনা হাপখি; মরমদি অরাব মচাশিংগা লোয়ননা লানশঙদা লাকখিবা মী কাঙবু অদুনা মচা অহন পূম্নমক অদু হাৎখি~। অসুম্না যিহূদাগী নিংথৌ, যেহোরামগী মচা নিপা, অহাজীয়ানা পানখি~।
\v 2 অহাজীয়ানা পানবা হৌবা মতমদা মশাগী চহী নিফুনিথোই শুরম্মী, অদুগা মহাক্না যেরূশালেমদা চহী অমা পানখি~। মহাক্কী মমাগী মমিংদি অথালিয়া কৌই, ওম্রিগী মচা নুপীনি~।
\v 3 মহাক্নসু আহাবকী ইমুংগী লম্বীশিংদা চৎখি; মরমদি ফত্তবা তৌননবা মহাক্কী মমাদি মহাক্কী পাউতাক পীবিনি~।
\v 4 মরম অদুনা আহাবকী ইমুংগুম্না মহাক্না যেহোবাগী মিৎয়েংদা ফত্তবা তৌখি; মরমদি মহাক্কী মপা শিরবা মতুংদা, মশাগী মাঙজনবগীদমক মখোয়না মহাক্কী পাউতাক পীবশিং ওইখি~।
\p
\v 5 মহাক্নসু মখোয়গী পাউতাক মতুং ইন্না চৎখি, অদুগা মহাক্না ইস্রায়েলগী নিংথৌ আহাবকী মচা নিপা যেহোরামগা লোয়ননা সিরিয়াগী নিংথৌ হজায়েলগী মায়োক্তা লান শোক্নবা রামোৎ-গিলিয়দতা চৎখি; অদুগা সিরিয়া মচাশিংনা যোরাম্বু শোক-পলহনখি~।
\v 6 অদুগা মহাক্না সিরিয়াগী নিংথৌ হজায়েলগা রামাদা লান শোক্নবা মতমদা ফংখিবা অশোকপশিং অদু ফহন্নবা, মহাক্না যিজ্রিয়েলদা হনখি~। অদুগা যিহূদাগী নিংথৌ যেহোরামগী মচা নিপা অহাজীয়ানা আহাবকী মচা নিপা যেহোরাম্বু য়েংননবা যিজ্রিয়েলদা চৎখি, মরমদি মহাক নারম্মী~।
\v 7 অদুগা অহাজীয়ানা যোরামগী মনাক্তা লাকপগী মরম্না মহাক্কী মাঙ তাকপা অদু ঈশ্বরদগী ওইরম্মী; মরমদি মহাক্না লাকপা মতমদা, মহাক্না যেহোরামগা লোয়ননা নিমশীগী মচা নিপা যেহূগী মায়োক্তা চৎখি~। যেহূদি আহাবকী ইমুংবু ককথৎনবা যেহোবানা অভিষেক তৌখ্রবনি~।
\v 8 অদুগা যেহূনা আহাবকী ইমুংবু চৈরাক পীবা মতমদা, মহাক্না যিহূদাগী অঙম অথৌশিং অমসুং অহাজীয়াবু থৌগল তৌবা অহাজীয়াগী মচীন মনাউশিংগী মচা নিপাশিংবু ফংদুনা মহাক্না মখোয়বু হাৎখি~।
\v 9 অদুগা মহাক্না অহাজীয়াবু থিখি; অদুগা সমরিয়াদা লোৎলম্বা মহাকপু মখোয়না ফাখি অমসুং যেহূগী মফমদা মহাকপু পুরকখি~। অদুগা মখোয়না মহাকপু হাৎলগা ফুমখি~। “মরমদি,” মখোয়না হায়খি, “মহাক্তি মহাক্কী থম্মোই অপূম্বা য়াওনা যেহোবাবু থিজখিবা যেহোশাফাৎকী মচা নিপানি~।” মরম অদুনা অহাজীয়াগী ইমুংদা নিংথৌ লৈবাক অদু ঙাক্নবা পাঙ্গল লৈখিদে~।
\s1 অথালিয়ানা যিহূদাদা পানবা
\r ২নিং 11:1-21
\p
\v 10 অদুগা অহাজীয়াগী মমা অথালিয়ানা মাগী মচা নিপা শিরে হায়বা উবদা, মহাক্না হৌগৎখি অমসুং যিহূদাগী ইমুংগী নিংথৌগী ধারা পূম্নমক মাঙহনখি~।
\v 11 অদুবু নিংথৌগী মচা নুপী যেহোশাবেৎনা অহাজীয়াগী মচা নিপা যোয়াশপু পুখি অমসুং হাৎকদৌরিবা নিংথৌ মচাশিংগী মরক্তগী লোন্না থৈদোকখি~। মহাক অমসুং মহাক্কী য়োকচবী অদু তূম্ফম কা অমদা থমখি~। অসুম্না নিংথৌ যেহোরামগী মচা নুপী, হায়বদি পুরোহিৎ যেহোয়াদাগী নুপী যেহোশাবেৎনা (মরমদি মহাক্তি অহাজীয়াগী মচন ওইরম্মী) মহাকপু অথালিয়াদগী লোৎশিনখি~। মরম অদুনা মহাক্না মহাকপু হাৎখিদে~।
\v 12 অদুগা অথালিয়ানা লৈবাক অদুগী মথক্তা পাল্লিঙৈদা মখোয়গা লোয়ননা মহাকপু ঈশ্বরগী য়ূমদা চহী তরুক লোৎপিরম্মী~।
\c 23
\s1 যোয়াশনা যিহূদাদা পানবা
\p
\v 1 অদুগা তরেৎশুবা চহীদা যেহোয়াদানা মশামক কনখৎহনখি অমসুং চামা চামগী লুচিংবশিং, হায়বদি যেরোহামগী মচা নিপা অজারীয়া, যেহোহনানগী মচা নিপা ইশ্মায়েল, ওবেদকী মচা নিপা অজারীয়া, অদায়াগী মচা নিপা মাসেয়া অমসুং জিক্রীগী মচা নিপা এলীশাফাৎ পুদুনা মহাক্কা লোয়ননা ৱালেপ্নখি~।
\v 2 অদুগা মখোয়না যিহূদা শীন্থুংনা চত্তুনা যিহূদাগী সহর পূম্নমক্তগী লেবী মচাশিং অমসুং ইস্রায়েলগী মপা মপুশিংগী মকোকশিংবু খোমজিনখি, অদুগা মখোয়না যেরূশালেমদা লাকখি~।
\v 3 অদুগা তিল্লিবা পূম্নমক্না ঈশ্বরগী য়ূমদা নিংথৌগা ৱালেপ্নখি~। অদুগা মহাক্না মখোয়দা হায়খি, “য়েংউ, যেহোবানা দেবিদকী মচা নিপাশিংগী মরমদা হায়খিবগুম্না, নিংথৌগী মচা নিপানা পানগনি~।
\v 4 নখোয়না তৌগদবা থবক অদু অসিনি: পোত্থাবা নুমিত্তা চঙবা পুরোহিৎশিং অমসুং লেবী মচাশিং নখোয়গী শরূক অহুম থোকপগী অমনা থোঙঙাকপশিং ওইগনি;
\v 5 অদুগা শরূক অহুম থোকপগী অমনা নিংথৌগী য়ূমদা লৈগনি অমসুং শরূক অহুম থোকপগী অমনা য়ূম্ফমগী থোঙজাউদা~। অদুগা মী পূম্নমক্না যেহোবাগী য়ূমগী শূমাঙদা লৈগনি~।
\v 6 অদুবু পুরোহিৎশিং অমসুং লেবী মচাশিংদগী থৌগল তৌরিবা মখোয় অদু নত্তনা কনা অমতনা যেহোবাগী য়ূমদা চঙদসনু; মখোয়না মনুংদা চঙগনি, মরমদি মখোয় অশেংবনি, অদুবু মী পূম্নমক্না যেহোবাগী য়াথং ঙাক্কদবনি~।
\v 7 অদুগা লেবী মচাশিংনা মাগী মাগী খূত্তা খূৎলাই পায়দুনা নিংথৌগী মায়গৈ মরিদা কোয়শিনগনি; অদুগা কনাগুম্বনা য়ূম মনুংদা চঙলক্লবদি, মহাকপু হাৎকদবনি; অদুবু নিংথৌনা চৎপা মফম খুদিংদা নখোয়না মহাক্কা লোয়নগদবনি~।”
\v 8 অদুগা পুরোহিৎ যেহোয়াদানা য়াথং পীখিবা পূম্নমক অদুগী মতুং ইন্না লেবী মচাশিং অমসুং যিহূদা পূম্নমক্না তৌখি~। অদুগা মী খুদিংনা পোত্থাবা নুমিত্তা পালি তাবা মাগী মাগী মীশিং অমসুং পোত্থাবা নুমিত্তা পালি তাদবা মখোয় অদু পুরকখি; মরমদি পুরোহিৎ যেহোয়াদানা পালি অমতা থাদোকখিদে~।
\v 9 অদুগীসু মথক্তা পুরোহিৎ যেহোয়াদানা ঈশ্বরগী য়ূমদা লৈরম্বা নিংথৌ দেবিদকী তাশিং, চুঙ্গোয়শিং অমসুং চুঙশিং অদু চামা চামগী লুচিংবশিংদা পীখি~।
\v 10 অদুগা মহাক্না মী পূম্নমক শীন্দুনা থমখি, মী খুদিংনা মাগী মাগী খূত্তা খূৎলাই পায়দুনা শঙগী য়েৎ থংবা মায়গৈদগী ওই থংবা মায়গৈ ফাওবা, লাৎনপূং অমসুং শঙগী মনাক্তা নিংথৌগী মনাক অকোয়বদা থমখি~।
\v 11 অদুদগী মখোয়না নিংথৌগী মচা নিপা অদু পুথোক্লক্লগা মহাকপু লূহুপ উপ্পীরে, অদুগা মঙোন্দা সাক্ষীগী লাইরিক অদু পীরে~। অদুগা মখোয়না মহাকপু নিংথৌ হাপখি~। অদুগা যেহোয়াদা অমসুং মহাক্কী মচা নিপাশিংনা মহাকপু অভিষেক তৌদুনা হায়খি, “নিংথৌ কুইনা পুন্সিসনু~।”
\s1 অথালিয়া হাৎপা
\p
\v 12 মীশিংনা চেন্দুনা নিংথৌবু থাগৎপগী নিন খোংবা অদু অথালিয়ানা তাবদা, মহাক্না যেহোবাগী য়ূমদা মীশিং অদুগী মনাক্তা লাকখি~।
\v 13 অদুগা মহাক্না য়েংখিবদা, য়েংউ, চঙফমদা মহাক্কী য়ূম্বী মনাক্তা নিংথৌনা লেপ্লম্মী, অদুগা অঙম অথৌশিং অমসুং পেরে খোংবশিংনা নিংথৌগী মনাক্তা লেপ্লম্মী~। অদুগা লৈবাক অদুগী মী পূম্নমক্না হরাউদুনা পেরেশিং খোংলম্মী; ঈশৈ শকপশিংনসু ঈশৈগী যন্ত্রশিংগা লোয়ননা থাগৎ ঈশৈ শকপদা লুচিংলম্মী~। অদুগা অথালিয়ানা মহাক্কী মফি মরোন শেগায়দুনা হায়খি, “লৌতুনবা! লৌতুনবা!”
\v 14 অদুদগী পুরোহিৎ যেহোয়াদানা তেঙ্গোলশিংগী মথক্তা হাপখ্রবা চামা চামগী লাঞ্জিংবশিংবু পুথোকখি, অদুগা মখোয়দা হায়খি, “পরেং শানা কোয়শিল্লিবশিং অদুগী মপান্দা মহাকপু পুথোকউ, অদুগা মহাক্কী তুং ইল্লকপা মী অদু থাঙশাংনা হাৎকদবনি~।” মরমদি পুরোহিৎনা হায়খি, “যেহোবাগী য়ূম মনুংদা মহাকপু হাৎকনু~।”
\v 15 অসুম তৌনা মখোয়না মহাকপু ফাখি; অদুগা নিংথৌগী য়ূম মনাক্তা লৈবা শগোলগী থোঙজাউ চঙফমদা মহাক্না লাকপা মতমদা, মখোয়না মহাকপু মফম অদুদা হাৎখি~।
\s1 যেহোয়াদানা অহোংবা পুরকপা
\p
\v 16 অদুগা মখোয়না যেহোবাগী মীশিং ওইননবা যেহোয়াদা মশামক্না, মী পূম্নমক্কা অমসুং নিংথৌগা ৱালেপ্নখি~।
\v 17 অদুদগী মী পূম্নমক্না \f + \fr 23:17 \fk বাল: \ft অর্থদি “ইবুংঙো,” ফিনিসিয়াগী মরু ওইবা লাই~।\f*বালগী য়ূমদা চৎখিদুনা, মদু থুগাইখি~। অদুগা মহাক্কী লাৎনপূংশিং অমসুং মহাক্কী মূর্ত্তিশিং অদু মচেৎ মচেৎ থুগাইখি অমসুং বালগী পুরোহিৎ মাত্তানবু লাৎনপূংশিং অদুগী মমাঙদা হাৎখি~।
\v 18 দেবিদনা য়াথং পীখিবা মতুং ইন্না হরাউবা অমসুং ঈশৈ শকপগা লোয়ননা মৌশিগী ৱায়েন য়াথংদা ইখিবা অদুগুম্না, যেহোবাগী মৈ থাদোকপগী কৎনপোৎশিং কৎনবা, দেবিদনা যেহোবাগী য়ূমদা য়েন্থোকখ্রবা পুরোহিৎশিং, হায়বদি লেবী মচাশিংগী মখূত্তা যেহোয়াদানা যেহোবাগী য়ূমগী থবকশিং শিন্নখি~।
\v 19 অদুগা কনাগুম্বা অমাংবা অমতা মনুংদা চঙদননবা মহাক্না যেহোবাগী য়ূমগী থোঙজাউশিংদা থোঙঙাকপশিং থমখি~।
\v 20 অদুগা মহাক্না চামা চামগী লুচিংবশিং, অচৌ অশাংশিং, মীশিংগী লৈঙাক মপুশিং অমসুং লৈবাক অদুগী মী পূম্নমক পুরগা যেহোবাগী য়ূমদগী নিংথৌবু পুথরকখি; অদুগা মখোয়না মথক থংবা থোঙজাউ ফাওদুনা নিংথৌগী য়ূমদা চঙলকখি, অদুগা নিংথৌ লৈবাক অদুগী ফম্বান্দা নিংথৌবু ফমহনখি~।
\v 21 অদুগা লৈবাক্কী মী পূম্নমক হরাউখি; অদুগা মখোয়না অথালিয়াবু থাঙশাংনা হাৎখ্রবা মতুংদা সহর অদু ঈঙথনা লৈখি~।
\c 24
\s1 যোয়াশনা যিহূদাদা পানবা
\p
\v 1 যোয়াশনা পানবা হৌবা মতমদা মহাক চহী তরেৎ শুরম্মী, অদুগা মহাক্না যেরূশালেমদা চহী নিফু পানখি~। অদুগা মহাক্কী মমাগী মমিংদি বের শেবাগী সিবেয়ানি~।
\v 2 অদুগা পুরোহিৎ যেহোয়াদানা হিংলিবা মখৈ যোয়াশনা যেহোবাগী মিৎয়েংদা অচুম্বা অদু তৌখি~।
\v 3 অদুগা যেহোয়াদানা যোয়াশকীদমক নুপী অনী লৌখি, অদুগা মহাক্না মচা নিপাশিং অমসুং মচা নুপীশিং পোকখি~।
\p
\v 4 অদুগা মসিগী মতুংদা যোয়াশনা যেহোবাগী য়ূম শেমজিন্নবা মথম্মোইদা খনখি~।
\v 5 অদুগা মহাক্না পুরোহিৎশিং অমসুং লেবী মচাশিং খোমজিনখি অমসুং মখোয়দা হায়খি, “যিহূদাগী সহরশিংদা চত্থোকউ অমসুং চহী চহীগী ওইনা নখোয়গী ঈশ্বরগী য়ূম শেমজিন্নবা ইস্রায়েল পূম্নমক্তগী শেন খোমজিল্লু, অদুগা নখোয়না থবক অদু য়াঙনা তৌ~।” অদুম ওইনমক লেবী মচাশিংনা য়াঙনা তৌখিদে~।
\v 6 অদুগা নিংথৌনা অথোইবা পুরোহিৎ যেহোয়াদাবু কৌখি অমসুং মঙোন্দা হায়খি, “যেহোবাগী মনাই মৌশিগী অমসুং ইস্রায়েলগী মীয়ামগী য়াথং মতুং ইন্না সাক্ষীগী ফিয়ূমগীদমক যিহূদাদগী অমসুং যেরূশালেমদগী কাঙ্গৎশিং পুশিল্লক্নবা নহাক্না লেবী মচাশিংদা হায়খিদবা করিগীনো?”
\v 7 মরমদি ঈশ্বর নীংদবী নুপী অথালিয়াগী মচা নিপাশিংনা ঈশ্বরগী য়ূম থুগাইখ্রে; অদুগা যেহোবাগী য়ূমগী অশেংবা পোৎশিংসু মখোয়না \f + \fr 24:7 \fk বাল: \ft অর্থদি “ইবুংঙো,” ফিনিসিয়াগী মরু ওইবা লাই~।\f*বাল লাইশিংগী মফমদা পীথোকখি~।
\s1 যেহোবাগী য়ূম শেমজিনবা
\p
\v 8 নিংথৌগী য়াথংদগী মখোয়না উপু অমা শাদুনা যেহোবাগী য়ূমগী থোঙজাউগী মপান্দা থমখি~।
\v 9 অদুগা ঈশ্বরগী মনাই মৌশিনা লমহাঙদা ইস্রায়েলনা পীগদবনি হায়না লেপখ্রবা কাঙ্গৎ অদু যেহোবাগী মফমদা পুরক্নবা মখোয়না যিহূদা অমসুং যেরূশালেম শীন্থুংনা লাউথোকখি~।
\v 10 অদুগা অঙম অথৌ পূম্নমক অমসুং মী পূম্নমক্না হরাউনা পুরক্লগা মখোয়না লোইদ্রিবা ফাওবা উপু অদুদা থাদখি~।
\v 11 অদুগা উপু অদু লেবী মচাশিংনা নিংথৌগী ফম্নাইবশিংদা পুশিল্লকপা মতমদা, মদুদা পৈশা য়াম্না লৈরে হায়বা মখোয়না উবদা, নিংথৌগী লাইরিক ইবা মী অমসুং পুরোহিৎলেনগী ফম্নাইবনা লাক্লগা উপু অদু হাংদোক্তুনা শেন অদু লৌই, অদুগা উপু অদু মশাগী মফমদা অমুক হন্না পুখি~। অসুম্না মখোয়না নুমিৎ খুদিংগী তৌদুনা শেন মরাং কায়না খোমজিল্লম্মী~।
\v 12 অদুগা নিংথৌ অমসুং যেহোয়াদানা যেহোবাগী য়ূমদা থবক শূবা মখোয় অদুদা মদু পীখি~। অদুগা যেহোবাগী য়ূম অদু হান্নগী ফিবমদা হঞ্জিনহন্নবা নূঙ শূবশিং অমসুং উ শূবশিংবু নেকখি; অদুগা যেহোবাগী য়ূম শেমজিন্নবা য়োৎ শূবা অমসুং পিথ্রাই শূবশিংবু নেকখি~।
\v 13 অসুম্না থবক শূবা মীশিংনা থবক অদু তৌখি অমসুং মখোয়না থবক অদু লোইশিনখি, অদুগা মখোয়না ঈশ্বরগী য়ূম অদু হান্নগী মওংদা থমখি অমসুং মদু কনহনখি~।
\v 14 অদুগা মখোয়না থবক অদু লোইরবদা লেমহৌবা শেন অদু নিংথৌ অমসুং যেহোয়াদাগী মমাঙদা পুরকখি, অদুগা মদুনা যেহোবাগী য়ূমগীদমক পাত্রশিং, হায়বদি থৌগল তৌনবা অমসুং মৈ থাদোকপগী কৎনপোৎকী পাত্রশিং, খাবৈশিং, অদুগা সনা অমসুং লুপাগী পাত্রশিং শাখি~। অদুগা যেহোয়াদাগী পুন্সি চুপ্পা মখোয়না তত্তনা যেহোবাগী য়ূমদা মৈ থাদোকপগী কৎনপোৎশিং কৎচখি~।
\s1 যেহোয়াদা শিবা
\p
\v 15 অদুবু যেহোয়াদা অহন ওইরক্তুনা মপুন্সি মতোন লোম্না শিখি~। মহাক্না শিবা মতমদা মহাক চহী চামগা কুন্থ্রা শুখি~।
\v 16 অদুগা মখোয়না মহাকপু দেবিদকী সহরদা নিংথৌশিংগী মরক্তা ফুমখি, মরমদি মহাক্না ইস্রায়েলদা অমসুং ঈশ্বরগী মফমদা অমসুং মহাক্কী য়ূমদা অফবা তৌখি~।
\v 17 যেহোয়াদানা শিরবা মতুংদা যিহূদাগী অঙম অথৌশিংনা লাক্তুনা নিংথৌদা খুরুমজখি~। অদুদগী নিংথৌনা মখোয়গী ৱা তাবিখি~।
\v 18 অদুগা মখোয়না মখোয়গী মপা মপুশিংগী ঈশ্বর যেহোবাগী য়ূম থাদোক্তুনা \f + \fr 24:18 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরা মূর্ত্তিশিং অমসুং লাই মূর্ত্তিশিংগী থৌগল তৌখি; অদুগা মখোয়গী মরানগী মরম্না যিহূদা অমসুং যেরূশালেমগী মথক্তা মৈ হৌনা শাউবা লাকখি~।
\v 19 অদুম ওইনমক মঙোন্দা মখোয়বু অমুক হন্না পুরক্নবা, যেহোবানা মখোয়গী মফমদা ৱা তাকথোকপা মীশিং থাবিখি; অদুগা মখোয়না মীশিংগী মায়োক্তা সাক্ষী পীখি, অদুবু মখোয়না মনাদা হাপখিদে~।
\s1 জেকারিয়া হাৎপা
\p
\v 20 অদুগা ঈশ্বরগী থৱায়না পুরোহিৎ যেহোয়াদাগী মচা নিপা জেকারিয়াদা লাকখি~। মহাক্না মীয়ামদগী হেন্না ৱাংবা মফমদা লেপ্ত‌ুনা মখোয়দা হায়খি, “ঈশ্বরনা অসুম্না হায়, ‘নখোয়না যেহোবাগী য়াথংশিং হিক্তোকপা করিগীনো? অদুনা নখোয় মহৈ য়াল্লরোই~। নখোয়না যেহোবাবু থাদোকখিবা মরম্না মহাক্নসু নখোয়বু থাদোকখ্রে~।’ ”
\v 21 অদুগা মখোয়না মহাক্কী মায়োক্তা লৌতুনখি, অদুগা নিংথৌগী য়াথংগী মতুং ইন্না যেহোবাগী য়ূমগী শূমাঙদা মহাকপু নূঙনা থাদুনা হাৎখি~।
\v 22 মহাক্কী মপা যেহোয়াদানা মঙোন্দা উৎপিখিবা নুংশি থৌজান অদু যোয়াশ নিংথৌনা নীংশিংবিদদুনা মহাক্কী মচা নিপাবু হাৎখি~। অদুগা জেকারিয়ানা শিরমদাইদা হায়খি, “যেহোবানা মসি য়েংবিদুনা লমন খুম্বিসনু~।”
\s1 যিহূদা মায়থীবা পীবা
\p
\v 23 অদুগা চহী অদুগী অরোইবদা, সিরিয়াগী লান্মী তেঙ্গোলনা মহাক্কী মায়োক্তা লাকখি; অদুগা মখোয়না যিহূদা অমসুং যেরূশালেমদা লাক্তুনা মীশিং অদুগী মরক্তগী মীশিংগী অঙম অথৌ পূম্নমক মাঙহনখি, অদুগা মখোয়না লান্দগী মুল্লকপা পোৎচৈ পূম্নমক দমাস্কস নিংথৌগী মফমদা থাখি~।
\v 24 মরমদি সিরিয়া মচাশিংগী লান্মী খজিক্তং লাকখি, অদুবু যেহোবানা মখোয়গী খূত্তা য়াম্না চাউবা লান্মী তেঙ্গোল অমা পীথোকখি, মরমদি মখোয়না মখোয়গী মপা মপুশিংগী ঈশ্বর যেহোবাবু থাদোকখি~। অসুম্না মখোয়না যোয়াশকী মথক্তা চৈরাক পীখি~।
\s1 যোয়াশ শিবা
\p
\v 25 অদুগা মখোয়না মঙোন্দগী চত্থোকখ্রবা মতমদা (মরমদি মহাক শাথিনা শোকহন্দুনা মখোয়না মহাকপু থাদোকখি), মহাকমক্কী মনাইশিংনা যেহোয়াদা পুরোহিৎকী মচা নিপাশিংগী ঈগীদমক মহাক্কী মায়োক্তা লৌতুনখি অমসুং মহাকপু মহাক্কী ফমুংদা হাৎখি অমসুং মহাক শিখি; অদুগা মখোয়না মহাকপু দেবিদকী সহরদা ফুমখি, অদুবু মখোয়না মহাকপু নিংথৌশিংগী মোংফমশিংদা ফুমখিদে~।
\v 26 অদুগা মহাক্কী মায়োক্তা লৌতুনখিবা মখোয় অদুদি অসিনি: অম্মোন নিঙোন শিমাৎকী মচা নিপা \f + \fr 24:26 \fk জাবাদ: \ft 2নিং 12:21 দা যোজাকার হায়~।\f*জাবাদ অমসুং মোৱাব নিঙোন \f + \fr 24:26 \fk শিম্রীৎ: \ft 2 নিং 12:21দা শোমের হায়~।\f*শিম্রীৎকী মচা নিপা যেহোজবাদ~।
\p
\v 27 মহাক্কী মচা নিপাশিং, মহাক্কী মথক্তা ফোংদোকখিবা ময়াম অমসুং ঈশ্বরগী য়ূম শেমজিনবগী মরম অদু য়েংউ, নিংথৌশিংগী ৱারী লাইরিক্তা ইদুনা লৈ~। অদুগা মহাক্কী মচা নিপা অমাজীয়ানা মহাক্কী মহুত্তা পানখি~।
\c 25
\s1 অমাজীয়ানা যিহূদাদা পানবা
\p
\v 1 অমাজীয়ানা পানবা হৌবা মতমদা মশাগী চহী কুনমঙা শুরম্মী, অদুগা মহাক্না যেরূশালেমদা চহী কুনমাপন পাল্লম্মী~। অদুগা মহাক্কী মমাগী মমিং যেহোয়াদ্দান, মহাক যেরূশালেমদগীনি~।
\v 2 অদুগা মহাক্না যেহোবাগী মিৎয়েংদা অচুম্বা অদু তৌখি, অদুবু থম্মোই চুম্নদি নত্তে~।
\p
\v 3 অদুগা নিংথৌ লৈবাক অদু মহাক্কী খূত্তা চেৎনা হেক লৈবগা, মহাক্না মহাক্কী মপা নিংথৌবু হাৎখিবা মহাক্কী মনাইশিংবু হাৎখি~।
\v 4 অদুবু মহাক্না মখোয়গী মচাশিংবুদি হাৎখিদে, অদুবু মৌশিগী লাইরিক্তা ৱায়েন য়াথংদা ইখিবা অদুগুম্না তৌখি, মরমদি যেহোবানা য়াথং পীদুনা হায়রকই, “মচাশিংগীদমক মপাশিংবু হাৎলোইদবনি, অদুগা মপাশিংগীদমক মচাশিংবু হাৎলোইদবনি, অদুবু মী খুদিং মশা মশাগী পাপকীদমক শিগদবনি~।”
\p
\v 5 অদুগীসু মথক্তা অমাজীয়ানা যিহূদাবু পূন্না খোমজিন্দুনা মপা মপুশিংগী ইমুংশিংগী মতুং ইন্না লীশীং লীশীংগী মথক্তা অমসুং চামা চামগী মথক্তা লুচিংবশিং ওইনা যিহূদা অমসুং বেনজামিন পূম্নমক শীন্থুংনা মখোয়বু হাপখি; অদুগা মহাক্না চহী কুন শুরবা অমসুং মদু হেল্লবশিংবু মশীং থীবদা তা অমসুং চুঙ্গোয় পায়বা ঙম্বা, লান চৎপা ঙম্বা খন্দোক্লবা মী লাখ অহুম ফংখি~।
\v 6 অদুগা মহাক্না লুপা \f + \fr 25:6 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত চামনা ইস্রায়েলদগী মপাঙ্গল মথৌনা ফবা মী লাখ অমা নেকখি~।
\v 7 অদুবু ঈশ্বরগী মী অমনা মঙোন্দা লাক্তুনা হায়রকই, “হে নিংথৌ, ইস্রায়েলগী লান্মীশিংনা নহাক্কা লোয়ননা চত্তসনু; মরমদি যেহোবানা ইস্রায়েল, অমদি ইফ্রায়িমগী মচা পূম্নমক্কা লোয়নবিদ্রে~।
\v 8 অদুবু নহাক্না চৎনীংলবদি চৎলু, লানগীদমক অকনবা ওইয়ু~। অদুম ওইনমক ঈশ্বরনা নহাকপু য়েক্নবশিংগী মমাঙদা তুহনগনি, মরমদি মতেং পাংবিনবা অমসুং লংথনবগী পাঙ্গল ঈশ্বরদা লৈ~।”
\v 9 অদুগা অমাজীয়ানা ঈশ্বরগী মী অদুদা হায়খি, “অদুবু ঐনা ইস্রায়েলগী লান্মীশিংদা পীখ্রবা তালন্ত চামা অদুগী মরমদা ঐখোয়না করি তৌগনি?” অদুগা ঈশ্বরগী মী অদুনা খুমখি, “যেহোবানা নঙোন্দা মসিদগী হেন্না পীবিবা ঙম্মী~।”
\v 10 অদুদগী অমাজীয়ানা মখোয়বু, হায়বদি ইফ্রায়িমদগী মহাক্কী মনাক্তা লাকখিবা লান্মীশিং অদু ময়ূমদা অমুক হন্না চৎনবা খাইদোকখি; মরম অদুনা যিহূদাগী মথক্তা মখোয়না মৈ হৌনা শাউখি অদুগা শাথিনা শাউদুনা ময়ূমদা হনখি~।
\p
\v 11 অদুগা অমাজীয়ানা মশামক কনখৎহনখি, অদুগা মহাক্কী মীশিংবু লমজিংদুনা থুমগী তম্পাক্তা চৎখি~। অদুগা মখোয়না সেয়ীরগী মচাশিংদগী লীশীং তরা হাৎখি~।
\v 12 অদুগা যিহূদা মচাশিংনা মী লীশীং তরাবু হিংনা ফারগা মখোয়বু অঙম্বা চিংচেপ্তা পুখৎলগা অঙম্বা চিংচেপ্তগী মখোয়বু লংথখি, মদুদা মখোয় পূম্নমক মচেৎ মচেৎ তাখি~।
\v 13 অদুবু অমাজীয়ানা মহাক্কা লোয়ননা লান্দা চত্তননবা হলহনখিবা লান্মী কাঙবু অদুনা সমরিয়াদগী বেৎ-হোরোন ফাওবা যিহূদাগী সহরশিংদা লান্দাদুনা মখোয়গী মরক্তগী মী লীশীং অহুম হাৎখি, অদুগা লন্থুম য়াম্না লৌখি~।
\p
\v 14 অদুগা অমাজীয়ানা ইদোমগী মীশিংবু হাৎলুরগা হল্লক্লবা মতুংদা, মহাক্না সেয়ীর মচাশিংগী লাইশিং অদু পুরক্তুনা মহাক্কী লাইশিং ওইনা থমখি~। অদুগা মখোয়গী মমাঙদা মশামক নোন্থদুনা খুরুমখি অমসুং মহাক্না মখোয়দা মেক্রুক থাখি~।
\v 15 মরম অদুনা অমাজীয়াগী মথক্তা যেহোবানা মৈ হৌনা শাউদুনা মহাক্কী মফমদা ৱা তাকথোকপা মী অমা থারকখি~। মহাক্না মঙোন্দা হায়খি, “মখোয় মশামক্কী মীশিংবু নহাক্কী খূত্তগী কনবিবা ঙমদবা লাইশিংবু নহাক্না থিখিবা করিগীনো?”
\v 16 অদুগা মহাক্না মহাক্কা ৱা ঙাঙনরিঙৈদা নিংথৌনা মঙোন্দা হায়খি, “নহাকপু নিংথৌগী পাউতাক পীবা ওইনা হাপখিব্রা? তূমিন্না লৈয়ু! নহাক করিগী শিগদৌরিবনো?” অদুদগী ৱা তাকথোকপা মী অদুনা তূমিন্না লৈখি অদুবু হায়খি, “ঈশ্বরনা নহাকপু মাঙহন্নবা লেপখ্রে হায়বা ঐনা খঙই, মরমদি নহাক্না মসি তৌখি অমসুং ঐগী পাউতাক্তা পূক্নীং চঙখিদে~।”
\s1 ইস্রায়েলনা যিহূদাবু মায়থীবা পীবা
\p
\v 17 অদুদগী যিহূদাগী নিংথৌ অমাজীয়ানা পাউতাক লৌখি অমসুং যেহূগী মচা নিপা যেহোহাজগী মচা নিপা ইস্রায়েলগী নিংথৌ যোয়াশগী মফমদা মী থাদুনা হায়রকই, “লাকউ, ঐখোয় পাঙ্গল চাং য়েংনসি~।”
\v 18 অদুগা ইস্রায়েলগী নিংথৌ যোয়াশনা যিহূদাগী নিংথৌ অমাজীয়াগী মফমদা মী থাদুনা হায়রকই, “লেবানোন্দা লৈবা তিংখং পাম্বীনা লেবানোন্দা লৈবা সিদর পাম্বীগী মফমদা মী থাদুনা হায়রকই, ‘নহাক্কী নচা নুপী অদু ঐগী ইচা নিপাগী নুপী ওইনবা পীবিয়ু~।’ অদুগা লেবানোন্দা লৈবা লম্লক্কী শা অমনা মনাক্তা চত্তুনা তিংখং মোংশোং অদু নেৎখায়খি~।
\v 19 নহাক্না হায়রি, ‘য়েংউ, নহাক্না ইদোম্বু মায়থীবা পীখ্রে;’ চাউথোক্ননবা নহাক্কী পূক্নীং নৱাংলে~। হৌজিক য়ূমদা লৈয়ু~। নহাক, হায়বদি নহাক্কা লোয়ননা যিহূদা তুননবা, নশাগী অমাঙবা ওইননবা নহাক্না খূৎ থিংজিনগদৌরিবা করিগীনো?”
\v 20 অদুবু অমাজীয়ানা তানীংলমদে; মরমদি ঈশ্বরনা মখোয়বু য়েক্নবশিংগী মখূত্তা পীথোক্নবা মসি ঈশ্বরদগী থোকপনি, মরমদি মখোয়না ইদোমগী লাইশিংবু থিজখি~।
\v 21 অদুদগী ইস্রায়েলগী নিংথৌ যোয়াশনা চৎখৎখি; অদুগা মখোয়না, হায়বদি মহাক অমসুং যিহূদাগী নিংথৌ অমাজীয়ানা যিহূদাগী লম বেৎ-শেমেশ্তা পাঙ্গল চাং য়েংনখি~।
\v 22 অদুগা ইস্রায়েলনা যিহূদাবু মায়থীবা পীখি, অদুগা মখোয় মী খুদিংনা মাগী মাগী ফিয়ূমদা চেনখি~।
\v 23 অদুগা ইস্রায়েলগী নিংথৌ যোয়াশনা বেৎ-শেমেশ্তা যেহোহাজগী মচা নিপা যোয়াশগী মচা নিপা যিহূদাগী নিংথৌ অমাজীয়াবু ফারগা, যেরূশালেমদা পুরকখি অমসুং যেরূশালেমগী চেকপল অদু ইফ্রায়িমগী থোঙজাউদগী চিথেক্কী থোঙজাউ ফাওবা খুদুপ চামরি থুগাইখি~।
\v 24 অদুগা মহাক্না ওবেদ ইদোমগা লোয়ননা ঈশ্বরগী য়ূমদা ফংবা সনা, লুপা অমসুং পাত্র পূম্নমক্কা, নিংথৌগী য়ূমগী লনশিং অমসুং মীশিংসু লানফা ওইনা পুদুনা সমরিয়াদা হনখি~।
\s1 অমাজীয়া শিবা
\p
\v 25 অদুগা যেহোহাজগী মচা নিপা ইস্রায়েলগী নিংথৌ যোয়াশনা শিরবা মতুংদা যোয়াশকী মচা নিপা যিহূদাগী নিংথৌ অমাজীয়ানা চহী তরামঙা লৈরম্মী~।
\v 26 অদুগা অমাজীয়াগী অতোপ্পা থবকশিং, অহৌবদগীনা অরোইবা ফাওবা অদু য়েংউ, যিহূদা অমসুং ইস্রায়েলগী নিংথৌশিংগী লাইরিক্তা ইদুনা লৈতব্রা?
\p
\v 27 অমাজীয়ানা যেহোবাগী তুং ইনবদগী লৈথোকখ্রবা মতুংদা, মখোয়না যেরূশালেমদা মহাক্কী মায়োক্তা লৌতুনখি~। অদুগা মহাক্না লাকীশ্তা চেনখি~। অদুবু মখোয়না মহাক্কী তুংদা লাকীশ্তা মী থাখি অমসুং মফম অদুদা মহাকপু হাৎখি~।
\v 28 অদুগা মখোয়না মহাকপু শগোলশিংগী মথক্তা পুরকখি অমসুং যিহূদাগী সহরদা মহাক্কী মপা মপুশিংগা লোয়ননা মহাকপু ফুমখি~।
\c 26
\s1 উজিয়ানা যিহূদাদা পানবা
\r ২নিং 14:21, 22; 15:1-3, 5-7
\p
\v 1 অদুদগী যিহূদাগী মী পূম্নমক্না চহী তরাতরুক শুরবা উজিয়াবু পুরক্লগা মহাক্কী মপা অমাজীয়াগী মহুত্তা মহাকপু নিংথৌ ওইনা হাপখি~।
\v 2 অদুগা অমাজীয়ানা মপা মপুশিংগা লোয়ননা য়াহিপ তানখ্রবা মতুংদা, উজিয়ানা এলোৎ শাখি অমসুং মদু যিহূদাদা হঞ্জিনবিখি~।
\v 3 উজিয়ানা পানবা হৌবা মতমদা মহাক চহী তরাতরুক শুরম্মী, অদুগা মহাক্না যেরূশালেমদা চহী য়াঙ্খৈনিথোই পানখি~। মহাক্কী মমাগী মমিং যেকোলিয়া, মহাক যেরূশালেমদগীনি~।
\v 4 অদুগা মহাক্কী মপা অমাজীয়ানা তৌখিবা পূম্নমক অদুগী মতুং ইন্না মহাক্না যেহোবাগী মিৎয়েংদা অচুম্বা অদু তৌখি~।
\v 5 অদুগা ঈশ্বরগী দর্শনশিংগী মরীদা ৱাখল তাবা জেকারিয়াগী মতমদা উজিয়ানা ঈশ্বরবু থিজখি; অদুগা মহাক্না যেহোবাবু থিজরিবা মখৈ ঈশ্বরনা মহাকপু মহৈ য়ালহনবিখি~।
\v 6 অদুগা মহাক্না চৎখত্তুনা পলেষ্টী মীশিংগা লান শোক্নখি~। অদুগা গাৎকী চেকপল, যবনেহগী চেকপল অমসুং আশদোদকী চেকপল থুগাইখি~। অদুগা আশদোদকী অকোয়বদা অমসুং পলেষ্টী মীশিংগী মরক্তা সহরশিং শাখি~।
\v 7 অদুগা ঈশ্বরনা পলেষ্টী মীশিং অমসুং গূর বালদা লৈবা অরাব মচাশিং অমসুং মেউনগী মীশিংগী মায়োক্তা মহাকপু পাংবিখি~।
\v 8 অদুগা অম্মোন মচাশিংনা উজিয়াদা লোইপোৎ কাখি; অদুগা মহাক্কী মিংচৎ ইজিপকী ঙমখৈ ফাওবা শন্দোকখি; মরমদি মহাক ঙমখৈ লৈতনা কনখৎখি~।
\v 9 অদুগীসু মথক্তা উজিয়ানা যেরূশালেমগী চিথেক্কী থোঙদা, তম্পাক্কী থোঙদা অমসুং চেকপলগী চিথেক্তা লানবনগী অৱাংবা য়ূমশিং শাখি, অদুগা মদুশিং অদু চেৎহনখি~।
\v 10 অদুগা মহাক্না লমহাঙদা অৱাংবা য়ূমশিং শাখি অমসুং গুহা য়াম্না তৌখি; মরমদি অকূৎপা লমদমদা অমসুং লৈতেম মান্নবা লমদমদা মহাক্কী শা শন য়াম্না লৈরম্মী; লৌউবশিং অমসুং অঙ্গুর ইংখোল কোইবশিংসু চীংগী লমদা অমসুং লৈহাউ চেনবা লৌবুক্তা লৈরম্মী, মরমদি মহাক্না লৌউ শীংউবা পাম্লম্মী~।
\v 11 অদুগীসু মথক্তা নিংথৌগী লুচিংবশিংগী মরক্তগী হনানিয়া কৌবা অমগী মখাদা লাইরিক ইবা যেয়ীয়েল অমসুং লৈঙাকপা মাসেয়াগী মখূৎনা ইখিবা মখোয়গী মশীং মতুং ইন্না মপৈ মপৈ ওইনা লান শোক্নবা চৎপা ঙম্বা লানগীদমক মতিক চারবা লান্মী তেঙ্গোল অমা উজিয়াগী লৈরম্মী~।
\v 12 মপাঙ্গল মথৌনা ফবা মীশিংগী মপা মপুশিংগী মকোকশিংগী অপূনবা মশীংদি লীশীং অনীগা চাতরুক্নি~।
\v 13 অদুগা মখোয়গী মখাদা লান্মী মপৈ অমা য়েক্নবগী মায়োক্তা নিংথৌবু পাংননবা থৌনা ফনা লান শোক্ননবা মী লাখ অহুম লীশীং তরেৎকা চামঙা লৈরম্মী~।
\v 14 অদুগা উজিয়ানা লান্মী তেঙ্গোল পূম্নমক্কীদমক চুঙ্গোয়শিং, তাশিং, কোক্কন লূহুপশিং, হক্কন-ফূরিৎশিং, তেনশিং অমসুং নূঙহুন থৌরীশিং থৌরাঙ তৌখি~।
\v 15 অদুগা লানবনগী অৱাংবা শঙশিং অমসুং চেকপলশিংগী মথক্তগী তেন কাপ্নবা অমসুং অচৌবা নূঙ হুন্নবা হৈশিংবা মীশিংনা পুথোকপা খূৎলাইশিং অদু যেরূশালেমদা মহাক্না শাখি~। অদুগা মহাক্কী মিংচৎ লাপ্না শন্দোকখি; মহাক মপাঙ্গল কন্দ্রিবা ফাওবা মহাকপু অঙকপা ফংনা মতেং পাংবিখি~।
\s1 উজিয়াগী পাপকী চৈরাক
\p
\v 16 অদুবু মহাক্না মপাঙ্গল কল্লবা মতমদা মাঙননবগীদমক মহাক্কী পূক্নীং নৱাংখি; মরমদি মহাক্না মহাক্কী ঈশ্বর যেহোবাগী মফমদা লঙজখি, অদুগা মেক্রুক্কী লাৎনপূংদা মেক্রুক থাননবা যেহোবাগী নীংনশঙদা চঙখি~।
\v 17 অদুগা অজারীয়া পুরোহিৎ অমসুং মহাক্কা লোয়নবা মথৌনা ফবা যেহোবাগী পুরোহিৎ মরিফুনা মহাক্কী তুংদা চঙখি~।
\v 18 অদুগা মখোয়না উজিয়া নিংথৌগী মায়োক্তা লেপ্ত‌ুনা মঙোন্দা হায়খি, “যেহোবাগী মফমদা মেক্রুক থাবা অসি উজিয়া নহাক্কী থবক নত্তে, অদুবু মেক্রুক থাননবা শেংদোকখ্রবা হারোনগী মচা নিপা পুরোহিৎশিংগী থবক্নি~। অশেংবা মফম অসিদগী থোকখ্রো; মরমদি নহাক্না চুমদবা থবক তৌখ্রে; যেহোবা ঈশ্বরনা নহাকপু থাঙ্গৎপিরোই~।”
\v 19 অদুদগী উজিয়ানা মৈ হৌনা শাউরম্মী~। মহাক্কী মখূত্তা মেক্রুক থাননবা কম্বি অমা লৈরম্মী; অদুগা মহাক্না পুরোহিৎশিংদা মৈ হৌনা শাউরিঙৈদা, যেহোবাগী য়ূমদা পুরোহিৎশিংগী মমাঙদা মেক্রুক থানবা লাৎনপূং মনাক্তা, মহাক্কী লাইবক্তা কুষ্টী থুংলে~।
\v 20 অদুগা পুরোহিৎলেন অজারীয়া অমসুং পুরোহিৎ পূম্নমক্না মঙোন্দা য়েংখি, অদুগা য়েংউ, মহাক্কী লাইবক্তা কুষ্টী থুংলে অমসুং মখোয়না মহাকপু মফম অদুদগী মপান্দা য়াঙনা থোকহনখি; অদুগা মহাক মশানসু মপান্দা থোক্ননবা তহা তহাখি, মরমদি যেহোবানা মহাক্কী মথক্তা খূৎ থাখি~।
\v 21 অদুগা নিংথৌ উজিয়ানা মহাক্কী শিবা নুমিৎ ফাওবা কুষ্টী থুংখি~। কুষ্টী থুংবনিনা তোঙানবা য়ূম অমদা লৈখি, মরমদি মহাকপু যেহোবাগী য়ূমদগী তোঙান্না থমখি~। অদুগা মহাক্কী মচা নিপা যোথাম্না নিংথৌগী য়ূমগী মপু ওইদুনা লৈবাক অদুগী মীশিংবু ৱায়েল্লম্মী~।
\p
\v 22 উজিয়াগী অতোপ্পা থবকশিং অদু অহৌবদগীনা অরোইবা ফাওবা আমোজগী মচা নিপা ৱা তাকথোকপা যিশাইয়ানা ইখি~।
\v 23 অসুম্না উজিয়ানা মহাক্কী মপা মপুশিংগা য়াহিপ তানখ্রে অমসুং মখোয়না মহাকপু মপা মপুশিংগা লোয়ননা নিংথৌশিংগী ওইবা মোংফমগী মফম অমদা ফুমখি; মরমদি মখোয়না হায়খি, “মহাক কুষ্টী থুংই~।” অদুগা মহাক্কী মচা নিপা যোথাম্না মহাক্কী মহুত্তা পানখি~।
\c 27
\s1 যোথাম্না যিহূদাদা পানবা
\r ২নিং 15:7, 32-38
\p
\v 1 যোথাম্না পানবা হৌবা মতমদা মহাক চহী কুনমঙা শুরম্মী~। অদুগা মহাক্না যেরূশালেমদা চহী তরাতরুক পানখি~। মহাক্কী মমাগী মমিংদি যেরূশাহ কৌই, জাদোক্কী মচা নুপীনি~।
\v 2 অদুগা মহাক্কী মপা উজিয়ানা তৌখিবা পূম্নমক অদুগী মতুং ইন্না মহাক্না যেহোবাগী মিৎয়েংদা অচুম্বা অদু তৌখি; অদুম ওইনমক, মহাক্না যেহোবাগী শঙদা চঙখিদে~। অদুগা মীশিংনা ফত্তবা অদুম তৌখি~।
\v 3 মহাক্না যেহোবাগী য়ূমগী মথক থংবা থোঙজাউ শাখি, অদুগা মহাক্না ওফেলগী চেকপন্দা থবক য়াম্না তৌখি~।
\v 4 অদুগীসু মথক্তা, মহাক্না যিহূদাগী চীংশিংদা সহরশিং শাখি, অদুগা মহাক্না উমংশিংদা লানবনশিং অমসুং লানবনগী অৱাংবা শঙশিং শাখি~।
\p
\v 5 অদুগা মহাক্না অম্মোন মচাশিংগী নিংথৌগা লান শোক্নখি অমসুং মখোয়বু ঙমখি~। অদুগা অম্মোন মচাশিংনা চহী অদুমক্তদা লুপা \f + \fr 27:5 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত চামা, গেহু \f + \fr 27:5 \fk কোর: \ft লিটর 220~।\f*কোর লীশীং তরা অমসুং বার্লি কোর লীশীং তরা মঙোন্দা পীখি~। অনীশুবা অমসুং অহুমশুবা চহীদসু অম্মোন মচাশিংনা মঙোন্দা অসুক য়াম্না পীখি~।
\v 6 অসুম্না যোথামগী মপাঙ্গল কনখৎলম্মী, মরমদি মহাক্না মহাক্কী ঈশ্বর যেহোবাগী মাঙদা মহাক্কী লম্বী থৌরাঙ তৌজখি~।
\p
\v 7 যোথামগী অতোপ্পা থবকশিং, মহাক্কী লান পূম্নমক অমসুং মহাক্কী মরমচৎশিং, য়েংউ, ইস্রায়েল অমসুং যিহূদাগী নিংথৌশিংগী লাইরিক্তা ইদুনা লৈ~।
\v 8 মহাক্না পানবা হৌবা মতমদা মহাক চহী কুনমঙা শুরম্মী~। অদুগা যেরূশালেমদা চহী তরাতরুক পানখি~।
\v 9 যোথাম্না মহাক্কী মপা মপুশিংগা লোয়ননা য়াহিপ তানখি অমসুং মখোয়না মহাকপু দেবিদকী সহরদা ফুমখি~। অদুগা মহাক্কী মচা নিপা অহাজনা মহাক্কী মহুত্তা পানখি~।
\c 28
\s1 অহাজনা যিহূদাদা পানবা
\p
\v 1 অদুগা অহাজনা পানবা হৌবা মতমদা মশাগী চহী কুন শুরম্মী অমসুং মহাক্না যেরূশালেমদা চহী তরাতরুক পানখি; অদুবু মহাক্কী মপা দেবিদনা যেহোবাগী মিৎয়েংদা অচুম্বা তৌখিবগুম্না মহাক্না তৌখিদে~।
\v 2 মরমদি মহাক্না ইস্রায়েলগী নিংথৌশিংগী লম্বীশিংদা চৎখি অমসুং \f + \fr 28:2 \fk বাল: \ft অর্থদি “ইবুংঙো,” ফিনিসিয়াগী মরু ওইবা লাই~।\f*বাল লাইশিংগী অহৈবা মূর্ত্তিশিং শাখি~।
\v 3 অদুগীসু মথক্তা মহাক্না বেন হিন্নোমগী তম্পাক্তা মেক্রুক থাখি অমসুং যেহোবানা ইস্রায়েল মচাশিংগী মমাঙদগী তান্থোকখ্রবা জাতিশিং অদুগী তুক্কচবা থবক্কী মতুং ইন্না মহাক্কী মচাশিংবু মৈদা থাখি~।
\v 4 মহাক্না অৱাংবা মফমশিংদা, চীংশিংদা অমসুং মনা পূঙবা উপাল খুদিংগী মখাদা ঈরাৎখি অমসুং মেক্রুক থাখি~।
\s1 যিহূদা মায়থীবা
\p
\v 5 মরম অদুনা মহাক্কী ঈশ্বর যেহোবানা মহাকপু সিরিয়াগী নিংথৌগী খূত্তা পীথোকখি; অদুগা মখোয়না মহাকপু মায়থীবা পীখি অমসুং মখোয়গী মরক্তগী অচৌবা মীয়াম অমা লানফা ওইনা দমাস্কস্তা পুখি~। অদুগা মহাকপুসু ইস্রায়েলগী নিংথৌগী খূত্তা পীথোকখি, মহাক্না মশীং লাকঙমদনা হাত্তুনা মহাকপু মায়থীবা পীখি~।
\p
\v 6 মরমদি রেমালীয়াগী মচা নিপা পেকানা যিহূদাদা নোংমদা মথৌনা ফবা মী লাখ অমগা লীশীং কুন হাৎখি, মরমদি মখোয়না মখোয়গী মপা মপুশিংগী ঈশ্বর যেহোবাবু থাদোকখি~।
\v 7 অদুগা জিক্রী কৌবা ইফ্রায়িমগী মথৌনা ফবা মী অমনা নিংথৌগী মচা নিপা মাসেয়া, য়ূম পান্নরিবা আজ্রীকম অমসুং নিংথৌগী হেক ঙমথংদা লৈবা এলকানাবু হাৎখি~।
\v 8 অদুগা ইস্রায়েল মচাশিংনা মখোয়গী মচীন মনাউশিংগী মরক্তগী নুপীশিং, মচা নিপাশিং অমসুং মচা নুপীশিং য়াওনা মী লাখ অনীবু লানফা ওইনা পুখি অমসুং মখোয়দগী পোৎচৈ য়াম্না লৌখি অমসুং লান্দগী ফংলকপা পোৎশিং অদু সমরিয়াদা পুরকখি~।
\v 9 অদুবু যেহোবাগী ৱা তাকথোকপা মী অমা মফম অদুদা লৈরম্মী, মহাক্কী মমিংদি ওদেদ কৌই; মহাক্না সমরিয়াদা লাকখিবা লান্মী তেঙ্গোলশিং অদুগী মমাঙদা থোকখি অমসুং মখোয়দা হায়খি, “য়েংউ, নখোয়গী নপা নপুশিংগী ঈশ্বর যেহোবানা যিহূদাগী মথক্তা শাউবা মরম্না মহাক্না মখোয়বু নখোয়গী খূত্তা পীথোকখি, অদুগা অতিয়া খেৎনা শাউবগা লোয়ননা নখোয়না মখোয়বু হাৎখি~।
\v 10 অদুগা হৌজিক যিহূদা অমসুং যেরূশালেমগী মচাশিংবু নখোয়গী নফমদা মীনাই নিপাশিং অমসুং মীনাই নুপীশিং ওইনা নমথনবা নখোয়না থৌরাঙ তৌই~। অদুবু নখোয়গী ঈশ্বর যেহোবাগী মায়োক্তা নখোয়নসু লানখিদব্রা?
\v 11 মরম অদুনা হৌজিক, ঐগী ৱা তাও, অদুগা নখোয়না নখোয়গী নচিন ননাউশিংগী মরক্তগী লানফা ওইনা পুরকপা লানফাশিং অদু অমুক হন্না থাদোকউ; মরমদি যেহোবাগী তমথীনা মৈ হৌনা শাউবা অদু নখোয়গী নথক্তা লৈ~।”
\v 12 অদুদগী ইফ্রায়িম মচাশিংগী মরক্তগী মকোক ওইবা মী খরনা, হায়বদি যোহানানগী মচা নিপা অজারীয়া, মেশিল্লেমোৎকী মচা নিপা বেরেকীয়া, শাল্লূমগী মচা নিপা যেহিজকীয়া অমসুং হাদলয়ীগী মচা নিপা অমাসানা লান্দগী হল্লকপা মখোয়গী মায়োক্তা লেপখৎখি,
\v 13 অদুগা মখোয়দা হায়খি, “নখোয়না লানফাশিং অদু মফম অসিদা পুশিল্লক্কনু; মরমদি ঐখোয়গী পাপ অমসুং ইরান অদুগী মথক্তা যেহোবাগী মায়োক্তা নখোয়না ঐখোয়গী ইরান অমুক্কসু হাপচিনগে খল্লি; মরমদি ঐখোয়গী ইরান চাউই অমসুং ইস্রায়েলগী মায়োক্তা তমথীনা মৈ হৌনা শাউবা লৈ~।”
\v 14 মরম অদুনা খূৎলাই পায়বা মীশিং অদুনা লানফাশিং অমসুং লান্দগী ফংলকপা পোৎচৈশিং অদু অঙম অথৌশিংগী অমসুং তিল্লিবা পূম্নমক অদুগী মমাঙদা থনম্লে~।
\v 15 অদুগা মমিং পনখ্রবা মীশিং অদুনা হৌগত্তুনা লানফাশিং অদু পুখি অমসুং মখোয়গী মরক্তা ফি থোকপশিং অদু লান্দগী ফংলকপা পোৎচৈশিংদগী ফি শেৎপিখি, ফি পীবিখি, সেন্দল তোংহনখি, চানবা অমসুং থক্নবা পীবিখি, থাউ তৈবিখি, মখোয়গী মরক্তা অশোনবা পূম্নমক লোলাশিংদা তোংহন্দুনা থাঙতুপ পাম্বীশিংগী সহর যেরীকোদা মখোয়গী মচীন মনাউশিংগী মফমদা মখোয়বু পুখি; অদুদগী মখোয়না সমরিয়াদা হল্লকখি~।
\p
\v 16 মতম অদুদা অহাজ নিংথৌনা মহাকপু পাংবিয়ু হায়দুনা আশিরিয়াগী নিংথৌশিংগী মফমদা মী থাখি~।
\v 17 মরমদি ইদোমগী মীশিংনা অমুক হন্না লাক্লগা যিহূদাবু লান্দাদুনা লানফা ওইনা পুখি~।
\v 18 পলেষ্টী মীশিংনসু অকূৎপা লমদমগী সহরশিং অমসুং যিহূদাগী নেগেবকী সহরশিংদা লান্দাখি অমসুং বেৎ শেমেশ, আয়ালোন, গেদেরোৎ, সোকো অমসুং মদুগী খুঙ্গংশিং, তিম্না অমসুং মদুগী খুঙ্গংশিং, গিমজো অমসুং মদুগী খুঙ্গংশিংসু লৌখি; অদুগা মখোয়না মফম অদুদা লৈখি~।
\v 19 মরমদি ইস্রায়েলগী নিংথৌ অহাজগী মরমদগী যেহোবানা যিহূদাবু লৈখা তাহনখি; মরমদি মহাক্না যিহূদাবু পাপ তৌনবা ইনশিন্দুনা যেহোবাগী মায়োক্তা শাথিনা থাজবা য়াদনা তৌখি~।
\v 20 অদুগা আশিরিয়াগী নিংথৌ তিলগাৎ পিলনেসরনা মঙোন্দা লাকখি অমসুং মহাকপু কনখৎহনবগী মহুত্তা মহাকপু ৱাহনখি~।
\v 21 অদুগা অহাজনা যেহোবাগী য়ূম, নিংথৌগী কোনুং অমসুং অঙম অথৌশিংগী য়ূমদগী শরূক অমা লৌথোকখি অমসুং মদু আশিরিয়াগী নিংথৌদা পীখি; অদুবু আশিরিয়ানা মহাকপু পাংবিখিদে~।
\p
\v 22 অদুগা অহাজ নিংথৌনা মহাক্কী অৱাবা মতমদা, যেহোবাগী মফমদা অমুক হন্না থাজবা য়াদনা তৌখি~।
\v 23 মরমদি মহাকপু মায়থীবা পীখিবা দমাস্কসকী লাইশিংবু মহাক্না ঈরাৎচখি; অদুগা মহাক্না হায়খি, “সিরিয়াগী নিংথৌশিংগী লাইশিংনা মখোয়বু পাংখি, মরম অদুনা মখোয়না ঐঙোন্দা মতেং পাংননবা ঐনা মখোয়বু ঈরাৎচগনি~।” অদুবু মখোয়দি মহাক অমসুং ইস্রায়েল পূম্নমক্কী লৈখা তাহন্নবগী মশক্নি~।
\v 24 অদুগা অহাজনা ঈশ্বরগী য়ূমগী পাত্রশিং পূন্না খোমজিনখি, অদুগা ঈশ্বরগী য়ূমগী পাত্রশিং অদু মচেৎ মচেৎ ককথৎখি অমসুং যেহোবাগী থোঙশিং থিংজিনখি, অদুগা মহাক্না যেরূশালেমগী চিথেক খুদিংদা মশাগীদমক লাৎনপূংশিং শাখি~।
\v 25 অদুগা মহাক্না অতোপ্পা লাইশিংদা মেক্রুক থাননবা যিহূদাগী সহর খুদিংদা অৱাংবা মফমশিং শাখি অমসুং মহাক্কী মপা মপুশিংগী ঈশ্বর যেহোবাবু শাউনবা কাইহৌখি~।
\p
\v 26 মহাক্কী অতোপ্পা থবকশিং অমসুং মহাক্কী লম্বী পূম্নমক অদু অহৌবদগীনা অরোইবা ফাওবা, য়েংউ, যিহূদা অমসুং ইস্রায়েলগী নিংথৌশিংগী লাইরিক্তা ইদুনা লৈ~।
\v 27 অদুগা অহাজনা মহাক্কী মপা মপুশিংগা য়াহিপ তানখ্রে অমসুং মখোয়না মহাকপু সহরদা, হায়বদি যেরূশালেমদা ফুমখি; অদুবু মখোয়না মহাকপু ইস্রায়েলগী নিংথৌশিংগী মোংফমশিংদা পুশিনখিদে~। অদুগা মহাক্কী মচা নিপা হিজকীয়ানা মহাক্কী মহুত্তা পানখি~।
\c 29
\s1 হিজকীয়ানা যিহূদাদা পানবা
\r ২নিং 18:1-7
\p
\v 1 হিজকীয়ানা পানবা হৌবা মতমদা মহাক চহী কুনমঙা শুরম্মী, অদুগা মহাক্না যেরূশালেমদা চহী কুনমাপন পানখি~। অদুগা মহাক্কী মমাগী মমিংদি অবিজা কৌই, জেকারিয়াগী মচা নুপীনি~।
\v 2 অদুগা মহাক্কী মপা দেবিদনা তৌখিবা পূম্নমক অদুগী মতুং ইন্না যেহোবাগী মিৎয়েংদা অচুম্বা অদু মহাক্না তৌখি~।
\p
\v 3 মহাক্না পানবগী অহানবা চহীগী অহানবা থাদা, মহাক্না যেহোবাগী য়ূমগী থোঙশিং হাংদোক্তুনা মখোয় মদু শেমজিনখি~।
\v 4 অদুগা মহাক্না পুরোহিৎশিং অমসুং লেবী মচাশিংবু পুশিল্লকখি অমসুং মখোয়বু নোংপোক্কী অচৌবা লম্বীদা পূনশিনখি~।
\v 5 অদুগা মখোয়দা হায়খি, “হে লেবী মচাশিং! ঐগী ৱা তাও, হৌজিক নখোয় নশা শেংদোকচৌ, অদুগা নখোয়গী নপা নপুশিংগী ঈশ্বর যেহোবাগী য়ূম শেংদোকউ~। অশেংবা মফমদগী অমোৎপা পুথোকউ~।
\v 6 মরমদি ঐখোয়গী ইপা ইপুশিংনা থাজবা য়াদনা তৌখি অমসুং ঐখোয়গী ঈশ্বর যেহোবাগী মিৎয়েংদা ফত্তবা তৌদুনা মহাকপু থাদোকখি~। অদুগা যেহোবাগী লৈফমদগী মখোয়গী মায়থোং লৈথোক্তুনা মখোয়গী মতুং ওনশিনখি~।
\v 7 অদুগা মখোয়না মাঙ্গোলগী থোঙশিং থিংজিনখি অমসুং থাউমৈশিং মুথৎখি, অদুগা অশেংবা মফমদা ইস্রায়েলগী ঈশ্বরগী মফমদা মেক্রুক থাখিদে অমসুং মৈ থাদোকপগী কৎনপোৎশিং কৎখিদে~।
\v 8 মরম অদুনা যিহূদা অমসুং যেরূশালেমগী মথক্তা যেহোবাগী মৈ হৌনা শাউবা লৈখি; অদুগা নখোয়গী মিৎনা উবগুম্না, মহাক্না মখোয়বু কিনফম, ঙক্নফম অমসুং নোক্নফম ওইহল্লে~।
\v 9 মরমদি য়েংউ, ঐখোয়গী ইপা ইপুশিংনা থাঙশাংদা শিখ্রে, অদুগা মসিগীদমক ঐখোয়গী ইচা নিপাশিং, ইচা নুপীশিং অমসুং ঐখোয়গী নুপীশিং লানফা ওইরে~।
\v 10 মহাক্কী তমথীনা মৈ হৌনা শাউবা অদু ঐখোয়দগী লৈথোকখিনবা হৌজিক, ইস্রায়েলগী ঈশ্বর যেহোবাগা ৱালেপ্নবগী ৱাখল ঐগী থম্মোইদা লৈ~।
\v 11 ঐগী ইচা নিপাশা, হৌজিক থৌশাদবা তৌগনু, মরমদি মহাক্কী মাঙদা লেপ্নবা, মহাকপু সেবা তৌননবা অমসুং নখোয়না মহাকপু থৌগল তৌননবা অমসুং মেক্রুক থাননবা যেহোবানা নখোয়বু খন্দোকখি~।”
\p
\v 12 অদুদগী লেবী মচাশিংনা হৌগৎখি, কোহাৎকী মচাশিংগী মচা নিপাশিংদগী অমাসায়গী মচা নিপা মাহাৎ অমসুং অজারীয়াগী মচা নিপা যোয়েল, অদুগা মেরারীগী মচা নিপাশিংদগী অব্দিগী মচা নিপা কীশ অমসুং যেহাল্লেলয়েলগী মচা নিপা অজারীয়া; অদুগা গেরশোন মচাশিংদগী: জিম্মাগী মচা নিপা যোয়াহ অমসুং যোয়াহগী মচা নিপা এদেন;
\v 13 অদুগা এলীসাফানগী মচা নিপাশিংদগী: শিম্রী অমসুং যেয়ীয়েল; অসাফকী মচা নিপাশিংদগী: জেকারিয়া অমসুং মাত্তানয়া;
\v 14 অদুগা হেমানগী মচা নিপাশিংদগী: যেহীয়েল অমসুং শিমী; যেদূথূনগী মচা নিপাশিংদগী: শেমায়া অমসুং উজীয়েল~।
\v 15 অদুগা মখোয়না মচীন মনাউশিংবু খোমজিল্লগা মখোয় মশাবু শেংদোকচখি অমসুং যেহোবাগী ৱাদগী নিংথৌনা পীখিবা য়াথং মতুং ইন্না যেহোবাগী য়ূম অদু শেংদোক্ননবা লাকখি~।
\v 16 অদুগা পুরোহিৎশিংনা যেহোবাগী য়ূমগী মনুং থংবা শরূক অদু শেংদোক্নবা মদুদা চঙখি অমসুং মখোয়না যেহোবাগী শঙদা ফংবা অমাংবা পূম্নমক যেহোবাগী য়ূমগী শূমাঙদা পুথোকখি~। অদুগা লেবী মচাশিংনা মপান্দা কিদ্রোন ঈশিং খোংদা পুথোক্ননবা মদু লৌখি~।
\v 17 মখোয়না অহানবা থাগী অহানবা নুমিত্তা শেংদোকপা হৌরে অমসুং থা অদুগী নিপানশুবা নুমিত্তা মখোয়না যেহোবাগী মাঙ্গোল য়ৌখি; অসুম্না মখোয়না যেহোবাগী য়ূম অদু নুমিৎ নিপান্নিদা শেংদোকখি; অদুগা অহানবা থাগী তরাতরুকশুবা নুমিত্তা মখোয়না মদু লোইশিনখি~।
\v 18 অদুদগী মখোয়না নিংথৌ হিজকীয়াগী মফমদা চঙদুনা হায়খি, “ঐখোয়না যেহোবাগী য়ূম পূম্নমক, মৈ থাদোকপগী কৎনপোৎকী লাৎনপূং অমসুং মদুগী পাত্র পূম্নমক, অউৎ তলগী টেবল অমসুং মদুগী পাত্র পূম্নমক শেংদোক্লে~।
\v 19 অদুগীসু মথক্তা নিংথৌ অহাজনা পাল্লিঙৈদা মহাক্না পাপ তৌদুনা লংথোকখ্রবা পাত্র পূম্নমক অদু ঐখোয়না থৌরাঙ তৌদুনা শেংদোক্লে অমসুং য়েংউ, পাত্রশিং অদু যেহোবাগী লাৎনপূংগী মমাঙদা লৈরে~।”
\s1 হিজকীয়ানা নীংনশঙদা খুরুমহনবা
\p
\v 20 অদুদগী নিংথৌ হিজকীয়ানা অয়ুক ঙন্না হৌগৎখি অমসুং সহরগী লৈঙাকপশিংবু খোমজিল্লগা যেহোবাগী য়ূমদা চৎখৎখি~।
\v 21 অদুগা মখোয়না নিংথৌ লৈবাক্কীদমক, অশেংবা মফমগীদমক অমসুং যিহূদাগীদমক পাপকী কৎনপোৎকীদমক শল্লাবা তরেৎ, য়াউ লাবা তরেৎ, য়াউ মচা তরেৎ অমসুং হামেং লাবা তরেৎ পুরকখি~। অদুগা যেহোবাগী লাৎনপূংদা কৎননবা মহাক্না হারোনগী মচা নিপা পুরোহিৎশিংদা য়াথং পীখি~।
\v 22 অদুগা মখোয়না শল্লাবশিং অদু হাৎখি অমসুং পুরোহিৎশিংনা ঈ অদু লৌদুনা লাৎনপূং মথক্তা খিকখি; মতৌ অদুগুম্না মখোয়না য়াউ লাবশিং অদু হাৎলবদা, মখোয়না ঈ অদু লাৎনপূং মথক্তা খিকখি~। মখোয়না য়াউ মচাশিং অদুসু হাৎখি অমসুং মখোয়না ঈ অদু লাৎনপূং মথক্তা খিকখি~।
\v 23 অদুগা মখোয়না পাপকী কৎনপোৎকীদমক হামেং লাবশিং অদু নিংথৌ অমসুং তিল্লিবা মীয়ামগী মমাঙদা পুথোকখি~। অদুগা মখোয়না হামেংশিং অদুগী মথক্তা মখূৎ থমখি~।
\v 24 অদুগা পুরোহিৎশিংনা শাশিং অদু হাত্তুনা ইস্রায়েল পূম্নমক্কীদমক \f + \fr 29:24 \fk প্রায়শ্চিত্ত: \ft হিব্রুদা “কূপশিনবা~।”\f*প্রায়শ্চিত্ত তৌননবা মখোয়গী ঈ অদু লাৎনপূং মথক্তা পাপকী কৎনপোৎ ওইনা কৎচখি; মরমদি মৈ থাদোকপগী কৎনপোৎ অমসুং পাপকী কৎনপোৎ অদু ইস্রায়েল পূম্নমক্কীদমক কৎনবা নিংথৌনা য়াথং পীখি~।
\v 25 অদুগা দেবিদকী অমসুং নিংথৌগী \f + \fr 29:25 \fk অউবা মী: \ft ৱা তাকথোকপা মী~।\f*অউবা মী গাদ অমসুং ৱা তাকথোকপা নাথানগী য়াথং মতুং ইন্না মহাক্না লেবী মচাশিংবু কোর্ত্তানশিং, পেনাশিং অমসুং বীনাশিং পায়দুনা যেহোবাগী য়ূমদা থমখি; মরমদি যেহোবানা মহাক্কী ৱা তাকথোকপা মীশিংগী মপান্না অদুম্না য়াথং পীখি~।
\v 26 অদুগা লেবী মচাশিংনা দেবিদকী যন্ত্রশিং পায়দুনা অমসুং পুরোহিৎশিংনা পেরেশিং পায়দুনা লেপখি~।
\v 27 অদুগা মৈ থাদোকপগী কৎনপোৎ অদু লাৎনপূংদা কৎননবা হিজকীয়ানা য়াথং পীখি~। অদুগা মৈ থাদোকপগী কৎনপোৎ অদু কৎচবা হৌবদা পেরেশিং অমসুং ইস্রায়েলগী নিংথৌ দেবিদকী যন্ত্রশিং খোংদুনা যেহোবাগী ঈশৈ শকপা হৌখি~।
\v 28 অদুগা তিল্লিবা মীয়াম পূম্নমক্না খুরুমজখি, ঈশৈ শকপশিংনা ঈশৈ শকখি অমসুং পেরে খোংবশিংনা পেরে খোংখি~। অদুগা মৈ থাদোকপগী কৎনপোৎ অদু লোইদ্রিবা ফাওবা পূম্নমক অসি চত্থখি~।
\v 29 অদুগা মখোয়না মৈ থাদোকপগী কৎনপোৎ অদু কৎচবা লোইরবদা নিংথৌ অমসুং মহাক্কা লোয়নরম্বা মী পূম্নমক্না মশা নোন্থদুনা খুরুমজখি~।
\v 30 অদুগীসু মথক্তা নিংথৌ হিজকীয়া অমসুং অঙম অথৌশিংনা দেবিদ অমসুং অউবা মী অসাফকী ৱা মতুং ইন্না যেহোবাগী মফমদা থাগৎ ঈশৈ শক্ননবা লেবী মচাশিংদা য়াথং পীখি~। অদুগা মখোয়না হরাউনা থাগৎ ঈশৈ শকচখি অমসুং মখোয়না মকোক নোন্থদুনা খুরুমজখি~।
\v 31 অদুদগী হিজকীয়ানা হায়খি, “হৌজিক নখোয়না যেহোবাগী মফমদা নশা শেংদোকচরে, চঙশিল্লকউ, যেহোবাগী য়ূমদা ঈরাৎপোৎশিং অমসুং থাগৎপগী কৎনপোৎশিং পুরকউ~।” অদুগা তিল্লিবা মীয়াম্না ঈরাৎপোৎশিং অমসুং থাগৎপগী কৎনপোৎশিং পুশিল্লকখি; অদুগা কৎনীংবা মখৈনা মৈ থাদোকপগী কৎনপোৎশিং পুরকখি~।
\v 32 তিল্লিবা মীয়াম্না পুরকখিবা মৈ থাদোকপগী কৎনপোৎশিংগী মশীংদি শল্লাবা হুম্ফুতরা, য়াউ লাবা চামা অমসুং য়াউ মচা চনী; পূম্নমক অসি যেহোবাদা মৈ থাদোকপগী কৎনপোৎশিংনি~।
\v 33 অদুগা শেংদোকখ্রবা শাশিংদি শল্লাবা চাতরুক অমসুং য়াউ লীশীং অহুম~।
\v 34 অদুবু পুরোহিৎশিং অদু মশীং য়াম্লমদে, অদুনা মখোয়না মৈ থাদোকপগী কৎনপোৎ পূম্নমক অদু মঊন খোকপা ঙমখিদে; মরম অদুনা থবক অদু লোইদ্রিবা ফাওবা অমসুং অতোপ্পা পুরোহিৎশিংনা মশা শেংদোকচদ্রিবা ফাওবা মখোয়গী মচীন মনাউ লেবী মচাশিংনা মখোয়বু মতেং পাংখি~। মরমদি পুরোহিৎশিংদগী হেন্না লেবী মচাশিংনা মশাবু শেংদোকচনবা থম্মোই তিংখি~।
\v 35 অদুগা মৈ থাদোকপগী কৎনপোৎ ময়াম অদুতা নত্তনা, ঈঙথবগী কৎনপোৎশিংগী মহাউ অমসুং মৈ থাদোকপগী কৎনপোৎশিংগা কৎপা থক্নবগী কৎনপোৎশিং অদু মরাং কায়খি~। মতৌ অদুগুম্না যেহোবাগী য়ূমগী থৌগল অদু মথং মনাউ নাইনা থমখি~।
\v 36 অদুগা ঈশ্বরনা মীশিংগীদমক থৌরাঙ তৌবিখিবগী মরম্না হিজকীয়া অমসুং মী পূম্নমক্না হরাউখি; মরমদি থবক অদু থুনা পাঙথোকখি~।
\c 30
\s1 লান্থোকপিবগী চাকখাঙবা ঙাকপা
\p
\v 1 অদুগা ইস্রায়েলগী ঈশ্বর যেহোবাগী মফমদা লান্থোকপিবগী চাকখাঙবা ঙাক্নবা যেরূশালেমদা যেহোবাগী য়ূমদা লাক্নবা হিজকীয়ানা ইস্রায়েল অমসুং যিহূদা পূম্নমক্তা মী থাখি, অদুগা ইফ্রায়িম অমসুং মনাসেদসু চিঠি ইখি~।
\v 2 মরমদি নিংথৌ, মহাক্কী অঙম অথৌশিং অমসুং যেরূশালেমদা লৈবা মীয়াম পূম্নমক্না অনীশুবা থাদা লান্থোকপিবগী চাকখাঙবা ঙাক্ননবা ৱা তান্নখি~।
\v 3 মরমদি মখোয়না মতম চানা মদু ঙাকপা ঙমখিদে, মরমদি শেংদোক্লবা পুরোহিৎশিং অদু মথৌ তাবা মশীং অদুদগী ৱাৎলম্মী অমসুং যেরূশালেমদা মীশিংনা পূনশিল্লমদে~।
\v 4 অদুগা ৱাফম অসিদা নিংথৌ অমসুং তিল্লিবা মীয়াম পূম্নমক্না পেনখি~।
\v 5 অসুম্না মখোয়না যেরূশালেমদা ইস্রায়েলগী ঈশ্বর যেহোবাগী মফমদা লান্থোকপিবগী চাকখাঙবা ঙাক্ননবগী লাক্নবা মখোয়না বের-শেবাদগীনা দান ফাওবদা লৈবা ইস্রায়েল পূম্নমক শীন্থুংনা লাউথোক্ননবা ৱা লেপখি~। মরমদি ইরম্বগী মতুং ইন্না মখোয়না মদু মতম কুইনা ঙাকখিদে~।
\v 6 মরম অদুনা চিঠি পুবশিং অদুনা নিংথৌ অমসুং মহাক্কী অঙম অথৌশিংদগী চিঠিশিং পুদুনা ইস্রায়েল অমসুং যিহূদা পূম্নমক শীন্থুংনা চৎখি, অদুগা নিংথৌগী য়াথং মতুং ইন্না হায়খি, “হে ইস্রায়েল মচাশা, আশিরিয়াগী নিংথৌশিংগী মখূত্তগী নান্থোক্তুনা লেমহৌবা নখোয়দা মহাক্না মায় ওনশিনবিরক্নবা অব্রাহাম, ইসাক অমসুং ইস্রায়েলগী ঈশ্বর যেহোবাদা নমায় ওল্লকউ~।
\v 7 অদুগা নখোয়গী নপা নপুশিং অমসুং নচিন ননাউশিংগী মতৌগুম্না ওইগনু~। মখোয়না মখোয়গী মপা মপুশিংগী ঈশ্বর যেহোবাগী মফমদা থাজবা য়াদনা তৌখি~। মরম অদুনা নখোয়না উরিবগুম্না, মখোয় মাঙ তাক্নবা পীথোকখি~।
\v 8 হৌজিক নখোয়গী নপা নপুশিংনা ওইখিবগুম্না, নখোয় নঙক কনগনু, অদুবু নশামক যেহোবাদা শিন্নজৌ অমসুং মহাক্না মতম পূম্নমক্কীদমক শেংদোকখ্রবা মহাক্কী অশেংবা মফমদা চঙজৌ~। অদুগা নখোয়গী ঈশ্বর যেহোবাগী মৈ হৌনা শাউবা অদু নখোয়দগী লৈথোকখিনবা মহাকপু থৌগল তৌজৌ~।
\v 9 মরমদি নখোয়না যেহোবাদা অমুক হন্না মায় ওনশিল্লক্লবদি, নখোয়গী নচিন ননাউশিং অমসুং নখোয়গী নচাশিংবু লানফা ওইনা পুবা মখোয়গী মমাঙদা মখোয়না চানবিবা ফংজগনি, মদুদা মখোয়না লৈবাক অসিদা অমুক হন্না লাক্কনি; মরমদি নখোয়গী ঈশ্বর যেহোবাদি থৌজানহৈবা অমসুং চানবিহৈবনি, অদুগা নখোয়না মঙোন্দা হল্লক্লবদি, নখোয়দগী মহাক্কী মায়থোং লৈথোকপিরোই~।”
\v 10 মরম অদুনা চিঠি পুবশিং অদুনা ইফ্রায়িম অমসুং মনাসেগী লৈবাক শীন্থুংনা জেবূলূন ফাওবা সহর অমদগী সহর অমা ফাওবা চৎখি; অদুবু মখোয়না মখোয়দা করেম্নখি অমসুং নোক্নখি~।
\v 11 অদুম ওইনমক অশের, মনাসে অমসুং জেবূলূনগী মী খরনা নোল্লুকচখি, অদুগা যেরূশালেমদা লাকখি~।
\v 12 যেহোবাগী ৱা মতুং ইন্না নিংথৌ অমসুং অঙম অথৌশিংগী য়াথং অদু ঙাক্নবা থম্মোই অমতা ওইবা অদু মখোয়দা পীনবা যিহূদাদসু ঈশ্বরগী খূৎ লৈরম্মী~।
\p
\v 13 অদুগা অনীশুবা থাদা হামৈ য়াওদবা তলগী চাকখাঙবা ঙাক্ননবা মী য়াম্না, হায়বদি য়াম্না চাউবা মীতিন অমা যেরূশালেমদা তিনখি~।
\v 14 অদুগা মখোয়না হৌগত্তুনা যেরূশালেমদা লৈবা লাৎনপূংশিং অদু লৌথোকখি, অদুগা মখোয়না মেক্রুক থানবা লাৎনপূং পূম্নমক লৌথোক্তুনা কিদ্রোন ঈশিং খোংদা থাদখি~।
\v 15 অদুদগী মখোয়না অনীশুবা থাগী তরামরিনিশুবা নুমিত্তা লান্থোকপিবগী চাকখাঙবগী য়াউশিং হাৎখি; অদুগা পুরোহিৎশিং অমসুং লেবী মচাশিংনা ঈকাইজদুনা মখোয় মশা শেংদোকখি, অদুগা যেহোবাগী য়ূমদা মৈ থাদোকপগী কৎনপোৎশিং পুরকখি~।
\v 16 অদুগা ঈশ্বরগী মী, মৌশিগী ৱায়েন য়াথং মতুং ইন্না, মখোয়গী চৎনবী মতুং ইন্না মখোয়না মখোয়গী মফমদা লেপখি; পুরোহিৎশিংনা লেবী মচাশিংগী খূত্তগী ঈ অদু লৌদুনা খিকখি~।
\v 17 মরমদি তিল্লিবা মীয়াম অদুদা শেংদোকখিদবা মী ময়াম য়াওরম্মী; মরম অদুনা যেহোবাগী মফমদা শেংদোক্ননবা অমাংবা মী খুদিংগীদমক লান্থোকপিবগী চাকখাঙবগী য়াউশিং হাৎননবগী থবক অদু লেবী মচাশিংদা শিন্নখি~।
\v 18 মরমদি মী ময়াম্না, হায়বদি ইফ্রায়িম, মনাসে, ইসাখার অমসুং জেবূলূনগী মী অয়াম্বনা মখোয় মশাবু শেংদোক্লমদ্রি, অদুবু ইখ্রবা ৱায়েন ইন্দদুনা মখোয়না লান্থোকপিবগী চাকখাঙবা অদু চারুরে~। অদুবু হিজকীয়ানা মখোয়গীদমক হায়জদুনা হায়রকই, “থৌজানহৈবা যেহোবানা মী খুদিংবু ঙাকপিসনু,
\v 19 অশেংবা মফমগী শেংদোকপগী মতুং ইন্না মহাক শেংদোকখিদ্রবসু, মহাক্কী মপা মপুশিংগী ঈশ্বর যেহোবা, ঈশ্বরবু থিজনবা মহাক্কী থম্মোই থৌরাঙ তৌরিবশিংবু ঙাকপিসনু~।”
\v 20 অদুগা যেহোবানা হিজকীয়াগী ৱা তাবিখি, অদুগা মীশিংবু ফহনবিখি~।
\v 21 অদুগা যেরূশালেমদা তিনবা ইস্রায়েল মচাশিংনা নুমিৎ তরেৎনি চুপ্পা য়াম্না হরাউনা হামৈ য়াওদবা তলগী চাকখাঙবা অদু ঙাকখি; অদুগা লেবী মচাশিং অমসুং পুরোহিৎশিংনা নোংমা নোংমগী যেহোবাগী মফমদা অহৌবা যন্ত্রশিং খোংদুনা যেহোবাবু থাগৎচখি~।
\v 22 অদুগা যেহোবাগী ওইবা হীরমশিংদা নিংথিনা ৱাখল তাবা লেবী মচা পূম্নমক্তা হিজকীয়ানা থৌগৎ ৱাহৈ হায়খি~। অদুগা মখোয়না ঈঙথবগী কৎনপোৎশিং কৎচদুনা অমসুং মখোয়গী মপা মপুশিংগী ঈশ্বর যেহোবাবু থাগৎচদুনা নুমিৎ তরেৎনি চাকখাঙবা অদু চাখি~।
\p
\v 23 অদুগা তিল্লিবা অপূম্বনা নুমিৎ তরেৎনি অমগা অমুক চাকখাঙবা ঙাক্নবা ৱা তান্নখি; অদুগা মখোয়না অতোপ্পা নুমিৎ তরেৎনি অদু হরাউনা ঙাকখি~।
\v 24 মরমদি যিহূদাগী নিংথৌ হিজকীয়ানা তিল্লিবা মীয়াম অদুদা শল্লাবা লীশীং অমা অমসুং য়াউ লীশীং তরেৎ পীখি; অদুগা অঙম অথৌশিংনা তিল্লিবা মীয়াম অদুদা শল্লাবা লীশীং অমা অমসুং য়াউ লীশীং তরা পীখি~। অদুগা পুরোহিৎ ময়াম অমনা মখোয় মশা শেংদোকচখি~।
\v 25 অদুগা ইস্রায়েলদগী লাকখিবা তিল্লিবা মীয়াম পূম্নমক, ইস্রায়েল লৈবাক্তগী লাকখিবা অমসুং যিহূদাদা লৈবা লম্লানবশিং, অদুগা পুরোহিৎশিং অমসুং লেবী মচাশিংগা লোয়ননা যিহূদাগী তিল্লিবা মীয়াম পূম্নমক্না হরাউজখি~।
\v 26 অসুম তৌনা যেরূশালেমদা য়াম্না হরাউনখি; মরমদি দেবিদকী মচা নিপা ইস্রায়েলগী নিংথৌ সোলোমোনগী হাকতক্তগী হৌনা অসিগুম্বা অসি যেরূশালেমদা থোকখিদ্রি~।
\p
\v 27 অদুদগী পুরোহিৎশিং অমসুং লেবী মচাশিংনা হৌগত্তুনা মীশিংবু বোর পীবিখি; অদুগা মখোয়গী খোঞ্জেন তাবিখি অমসুং মখোয়গী হায়জবা অদু মহাক্কী অশেংবা লৈফম, স্বর্গ ফাওবা য়ৌখি~।
\c 31
\p
\v 1 অদুগা পূম্নমক অসি লোইরবদা, মদুদা য়াওরম্বা ইস্রায়েল পূম্নমক্না যিহূদাগী সহরশিংদা চৎখি, অদুগা যিহূদা অমসুং বেনজামিন, ইফ্রায়িম অমসুং মনাসে পূম্নমক্তগী তুম্না মাঙহন্দ্রিবা ফাওবা নূঙগী য়ূম্বীশিং মচেৎ মচেৎ তাহনখি, \f + \fr 31:1 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং ককথৎখি, অদুগা অৱাংবা মফমশিং অমসুং লাৎনপূংশিং থুগাইখি~। অদুদগী ইস্রায়েল মচা পূম্নমক্না মখোয়গী সহরশিংদা, মী খুদিংনা মাগী মাগী লৈফমদা হনখি~।
\s1 পুরোহিৎশিং অমসুং লেবী মচাশিংগী থৌদাং
\p
\v 2 অদুগা হিজকীয়ানা পুরোহিৎশিং অমসুং লেবী মচাশিংবু মাগী মাগী থবক্কী মতুং ইন্না যেহোবাগী লৈফমগী থোঙজাউশিংদা মৈ থাদোকপগী কৎনপোৎশিং অমসুং ঈঙথবগী কৎনপোৎশিংগীদমক থৌগল তৌননবা, থাগৎচননবা অমসুং থাগৎ ঈশৈ শক্নবা পুরোহিৎশিং অমসুং লেবী মচাশিংবু মখোয়গী পালি মতুং ইন্না হাপখি~।
\v 3 অদুগা নিংথৌগী লন্থুমদগী মৈ থাদোকপগী কৎনপোৎশিংগীদমক, হায়বদি অয়ুক অমসুং য়াচঙবগী মৈ থাদোকপগী কৎনপোৎশিংগীদমক, অদুগা পোত্থাবা নুমিৎশিং, থাশিশিং অমসুং ককখ্রবা চাকখাঙবশিংগী মৈ থাদোকপগী কৎনপোৎশিংগীদমক শরূক তমখি; মসি যেহোবাগী ৱায়েন য়াথংদা ইখ্রবা অদুগী মতুং ইন্ননি~।
\v 4 অদুগীসু মথক্তা পুরোহিৎশিং অমসুং লেবী মচাশিংনা যেহোবাগী ৱায়েন য়াথংদা পূক্নীং চংননবা মখোয়গী ফংফম থোকপা শরূক অদু মখোয়দা পীননবা মহাক্না যেরূশালেমদা লৈবা মীশিংদা য়াথং পীখি~।
\p
\v 5 অদুগা য়াথং অদু হেক শন্দোকখিবগা, ইস্রায়েল মচাশিংনা মহৈ মরোংগী অহানবা মহৈশিং, য়ু, থাউ, খোইহি অমসুং লৌবুক্তগী থোকপা পূম্নমক মরাং কায়না পুরকখি; অদুগা মখোয়না পোৎ পূম্নমক্তগী শরূক তরাগী অমা মরাং কায়না পুরকখি~।
\v 6 অদুগা যিহূদাগী সহরশিংদা লৈবা ইস্রায়েল অমসুং যিহূদা মচাশিংনসু শল্লাবা অমসুং য়াউগী শরূক তরাগী অমা অমসুং মখোয়গী ঈশ্বর যেহোবাদা কত্থোকখ্রবা অশেংবা পোৎশিংগী শরূক তরাগী অমা পুরকখি, অদুগা মপৈ মপৈ পৈশিনখি~।
\v 7 মখোয়না অহুমশুবা থাদা মপৈ মপৈ পৈশিনবা হৌরগা তরেৎশুবা থাদা মদু লোইশিনখি~।
\v 8 অদুগা হিজকীয়া অমসুং অঙম অথৌশিংনা লাক্তুনা মপৈশিং অদু উবদা, মখোয়না যেহোবা অমসুং মহাক্কী মী ইস্রায়েলবু থাগৎচখি~।
\v 9 অদুদগী হিজকীয়ানা পুরোহিৎশিং অমসুং লেবী মচাশিংদা মপৈশিং অদুগী মরমদা হংখি~।
\v 10 অদুগা জাদোক্কী ইমুংগী অথোইবা পুরোহিৎ অজারীয়ানা মঙোন্দা হায়খি, “মীশিংনা যেহোবাগী য়ূমদা কৎলকপা পোৎশিং পুরকপদগী হৌনা ঐখোয়গী চানবা ওক্নবা লৈ অমসুং মরাং কায়না লেম্লে; মরমদি যেহোবানা মহাক্কী মীশিং অসি বোর পীবিরে অদুগা ময়াম অসি লেমহৌবা অদুনি~।”
\p
\v 11 অদুদগী হিজকীয়ানা যেহোবাগী য়ূমদা কাশিং থৌরাঙ তৌননবা য়াথং পীখি; অদুগা মখোয়না কাশিং অদু থৌরাঙ তৌখি,
\v 12 অদুগা কৎলকপা পোৎশিং, শরূক তরাগী অমা অমসুং কত্থোকখ্রবা পোৎশিং অদু চাং নাইনা পুশিল্লকখি~। অদুগা লেবী মচা কোনানিয়ানা মদুগী পান্নবা মপুনি, অদুগা মহাক্কী মনাউ নিপা শিমীনা মথংনি~।
\v 13 অদুগা যেহীয়েল, অজাজীয়া, নহাৎ, অসায়েল, যেরিমোৎ, যোজাবাদ, এলীয়েল, যিসমাকয়া, মাহাৎ অমসুং বেনায়াদি নিংথৌ হিজকীয়া অমসুং ঈশ্বরগী য়ূমগী পান্নবা মপু অজারীয়াগী য়াথংদগী কোনানিয়া অমসুং মহাক্কী মনাউ নিপা শিমীগী মখাদা পান্নবশিং ওইনা লৈখি~।
\v 14 অদুগা যিম্নাগী মচা নিপা নোংপোক্কী থোঙঙাকপা লেবী মচা কোরেনাদি যেহোবাদা কৎপা পোৎশিং অমসুং ইহেন হেন্না শেংবা পোৎশিং অদু য়েন্থোক্ননবা ঈশ্বরদা কৎনীংবগী কৎনপোৎশিং পান্নবা মী ওইরম্মী~।
\v 15 অদুগা মহাক্কী মখাদা এদেন, মিনিয়ামীন, যেশূৱা, শেমায়া, অমারিয়া অমসুং শেকানেয়ানা পুরোহিৎশিংগী সহরশিংদা, মখোয়দা শিন্নখ্রবা থবক অদু মখোয়গী মচীন মনাউশিংদা, অচৌ পিশক খায়দনা পালি নাইনা পীননবা লৈরম্মী,
\v 16 মসি মখোয়গী পারী পুরী নাইদনা, চহী \f + \fr 31:16 \fk অহুম: \ft মসি “কুন্থ্রা” ওইরম্বা য়াই~।\f*অহুম অমসুং মদুগী মথক্তা লৈবা, মখোয়গী পালিশিংগী মতুং ইন্না মখোয়গী থবক্কী থৌদাংগীদমক নুমিৎ খুদিংগী মহাক্কী শরূক পাঙথোক্ননবা যেহোবাগী য়ূমদা চঙবা মী খুদিংদনি~।
\v 17 অদুগা মখোয়গী মপা মপুশিংগী ইমুং মনুংগী পারী পুরীগী মতুং ইন্না পুরোহিৎশিং অমসুং লেবী মচাশিং, চহী কুন শুরবা অমসুং মদু হেল্লবা, মখোয়গী পালি মতুং ইন্না মখোয়গী থৌদাং পীননবনি~।
\v 18 অদুগা পারী পুরীগী মিং অদুদা মখোয়গী অপিকপা অঙাংশিং, নুপীশিং, মচা নিপাশিং অমসুং মচা নুপীশিং, হায়বদি মীয়াম অপূম্বা য়াওখি; মরমদি মখোয়না মশা শেংদোকচবদা থৱায় য়াওখি~।
\v 19 অদুগা সহরশিংগী শঞ্জাবুঙশিংদা নৎত্রগা তোঙান তোঙানবা সহর খুদিংদা লৈবা হারোনগী মচা নিপা পুরোহিৎশিংগী মরমদদি, পুরোহিৎশিংগী মরক্তগী নিপা পূম্নমক্তা অমসুং পারী পুরীগী মতুং ইন্না মমিং চনখ্রবা লেবী মচাশিং পূম্নমক্তা শরূকশিং অদু য়েন্নবা মিং পন্দুনা শিন্নখ্রবা নিপাশিং লৈরম্মী~।
\p
\v 20 অদুগা অসুম্না হিজকীয়ানা যিহূদা পূম্নমক শীন্থুংনা তৌখি, অদুগা মহাক্কী ঈশ্বর যেহোবাগী মাঙদা অফবা, ধর্ম্মচেনবা অমসুং অচুম্বা অদু তৌখি~।
\v 21 অদুগা মহাক্না মহাক্কী ঈশ্বরবু থিজনবগীদমক ঈশ্বরগী য়ূমগী থৌগন্দা, অমদি ৱায়েন য়াথং অমসুং য়াথংশিংগী মতুং ইন্না হৌখিবা থবক খুদিংদা, মহাক্কী থম্মোই অপূম্বা য়াওনা মহাক্না তৌখি অমসুং মহৈ য়ানখি~।
\c 32
\s1 সনাকেরীবনা যিহূদাদা লান্দাবা
\r ২নিং 18:17-37
\p
\v 1 অচুম্বা থবকশিং অসিগী মতুংদা, আশিরিয়াগী নিংথৌ সনাকেরীবনা লাকখি, অদুগা যিহূদাদা লান্দাদুনা চেকপন্না কোয়শিনবা সহরশিং অদু লাঙ্গোয় চনখি, অদুগা সহরশিং অদু মশাগীদমক লৌশিনগে খনখি~।
\v 2 অদুগা সনাকেরীব লাক্লে অমসুং মহাক্না যেরূশালেমগী মায়োক্তা লান শোক্ননবা লেপখ্রে হায়বা হিজকীয়ানা উবা মতমদা,
\v 3 মহাক্না মহাক্কী অঙম অথৌশিং অমসুং মহাক্কী মপাঙ্গল ফবা মীশিংগা সহরগী মপান্দা লৈবা ঈফুৎশিংগী ঈশিং থিংননবা ৱা তান্নখি; অদুগা মখোয়না মহাকপু মতেং পাংখি~।
\v 4 অসুম তৌনা মফম অদুদা মী ময়াম পুলপ পূনশিনখি, অদুগা মখোয়না ঈফুৎশিং অমসুং লৈবাক অদু ফাওদুনা চেল্লিবা ঈশিং খোংশিং অদু থিংজিন্দুনা হায়রকই, “আশিরিয়াগী নিংথৌশিংনা লাক্তুনা ঈশিং য়াম্না ফংগদৌরিবা করিগীনো?”
\v 5 মহাক্না মশামক কনখৎহনখি অমসুং কিন্থখ্রবা চেকপল পূম্নমক শাগত্তুনা মদুগী মথক্তা অৱাংবা শঙশিং শাখি, অদুগা মপান্দা অতোপ্পা চেকপল অমা শাখি~। অদুগা দেবিদকী সহরদা লৈবা মিল্লো শেমজিনখি, অদুগা খূৎশূ খূৎলাইশিং অমসুং চুঙ্গোয়শিং মরাং কায়না শাখি~।
\v 6 অদুগা মহাক্না মীশিংগী মথক্তা লানগী লাঞ্জিংবশিং হাপখি অমসুং সহরগী থোঙজাউগী লম্বীদা মহাক্কী মফমদা মখোয়বু পুলপ পূনশিনখি অমসুং মখোয়দা পূক্নীং থৌগত্তুনা হায়রকই,
\v 7 “নপাঙ্গল কনখৎলু অমসুং নথৌনা ফৌ, আশিরিয়াগী নিংথৌ অমসুং মহাক্কা লোয়নরকপা মীয়াম পূম্নমক অদুগী মরমদা কিগনু অমসুং নীংহন্নগনু; মরমদি মহাক্কা লোয়নরকপা অসিদগী ঐখোয়গা লোয়নরিবা অসিনা হেল্লি~।
\v 8 মহাক্কা লোয়নরিবা অসিদি হকচাংগী পাম্বোম্নি, অদুবু ঐখোয়বু মতেং পাংবিননবা অমসুং ঐখোয়গী লানফমশিংদা লান শোক্ননবা ঐখোয়গী ঈশ্বর যেহোবানা ঐখোয়গা লোয়নবিরি~।” অদুগা যিহূদাগী নিংথৌ হিজকীয়াগী ৱাশিং অদুদা মীশিংনা থাজখি~।
\p
\v 9 অদুদগী আশিরিয়াগী নিংথৌ সনাকেরীব অমসুং মহাক্কা লোয়নবা লান্মী পূম্নমক্না লাকীশ লাঙ্গোয় চল্লিঙৈদা, যেরূশালেমদা যিহূদাগী নিংথৌ হিজকীয়া অমসুং যেরূশালেমদা লৈবা যিহূদাগী মী পূম্নমক্তা মহাক্কী মনাইশিংবু থাদুনা হায়রকই,
\v 10 “আশিরিয়াগী নিংথৌ সনাকেরীবনা অসুম্না হায়, ‘লাঙ্গোয় চনখ্রবা যেরূশালেমদা নখোয়না লৈরিবা অসি নখোয়না কনাদা চেৎনা থাজরিবনো?
\v 11 চাক্তাঙবগী অমসুং ঈশিং খৌরাংবগী মপান্না শিননবা নখোয়দা, “ঐখোয়গী ঈশ্বর যেহোবানা ঐখোয়বু আশিরিয়াগী নিংথৌগী খূত্তগী কনবিগনি” হায়দুনা হিজকীয়ানা নখোয়বু লান্না চিংবিদ্রা?
\v 12 মহাক্কী অৱাংবা মফমশিং অমসুং মহাক্কী লাৎনপূংশিং লৌথোকখিবা, অদুগা যিহূদা অমসুং যেরূশালেমদা, “নখোয়না লাৎনপূং অমগী মমাঙদা খুরুমগদবনি অমসুং মদুগী মথক্তা মেক্রুক থাগদবনি” হায়না য়াথং পীখিবা অদু হিজকীয়া অসিমক নৎত্রা?
\v 13 ঐ অমসুং ঐগী ইপা ইপুশিংনা অতোপ্পা লৈবাকশিংগী মী পূম্নমক্তা তৌখিবা অদু নখোয়না খঙদ্রা? লৈবাকশিং অদুগী জাতিশিংগী লাইশিং অদুনা করিগুম্বা মওংদা ঐগী খূত্তগী মখোয়গী লৈবাকশিং অদু কনবিবা ঙমখিব্রা?
\v 14 ঐগী ইপা ইপুশিংনা তুম্না মাঙহনখিবা জাতিশিং অদুগী লাই পূম্নমক্কী মরক্তা মহাক্কী মীশিংবু ঐগী খূত্তগী কনবিবা ঙমখিবা কনানো? অদুনা নখোয়গী ঈশ্বরনা ঐগী খূত্তগী নখোয়বু কনবিবা ঙমগদ্রা?
\v 15 মরম অদুনা হৌজিক, হিজকীয়ানা নখোয়বু মীনমহনগনু, নৎত্রগা অসুম্না লান্না লমজিংহনগনু, অদুগা মহাকপু থাজরুগনু; মরমদি জাতি অমতগী লাই নৎত্রগা নিংথৌ লৈবাক অমতনা মহাক্কী মীশিংবু ঐগী খূত্তগী অমসুং ঐগী ইপা ইপুশিংগী খূত্তগী কনবিবা ঙমখিদ্রি~। অদু ওইরবদি নখোয়গী ঈশ্বরনা নখোয়বু ঐগী খূত্তগী করম্না কনবিগনি?’ ”
\v 16 অদুগা মহাক্কী মনাইশিংনা যেহোবা ঈশ্বরগী মায়োক্তা অমসুং মহাক্কী মনাই হিজকীয়াগী মথক্তা ৱা হায়খি~।
\v 17 মহাক্না ইস্রায়েলগী ঈশ্বর যেহোবাবু করেম্নদুনা অমসুং মহাক্কী মায়োক্তা ঙাঙবা চিঠিশিং ইদুনা হায়রকই, “অতোপ্পা লৈবাক্কী জাতিশিংগী লাইশিংনা মখোয়গী মীশিংবু ঐগী খূত্তগী কনবিখিদবা অদুগুম্না, হিজকীয়াগী ঈশ্বরনা মহাক্কী মীশিংবু ঐগী খূত্তগী কনবিরোই~।”
\v 18 অদুগা মখোয়না সহরগী চেকপল মথক্তা লৈবা যেরূশালেমগী মীশিংবু কিহন্দুনা অমসুং থক্কৎহন্দুনা সহর অদু মখোয়না লৌশিন্নবা যিহূদি লোন্দা অহৌবা খোঞ্জেন্না মখোয়দা লাউরকখি~।
\v 19 অদুগা তাইবং মীগী খূৎনা শাখ্রবা মালেমগী মীশিংগী লাইশিংগী মথক্তা মখোয়না ঙাঙখিবা অদুগুম্না, যেরূশালেমগী ঈশ্বরগী মথক্তা ৱা ঙাঙখি~।
\s1 হিজকীয়ানা হায়জবগী পাউখুম
\r ২নিং 19:14-37
\p
\v 20 অদুগা নিংথৌ হিজকীয়া অমসুং আমোজগী মচা নিপা ৱা তাকথোকপা যিশাইয়ানা থৌদোক অসিগী মরমদা হায়জখি অমসুং স্বর্গলোমদা কপচখি~।
\p
\v 21 অদুগা যেহোবানা স্বর্গদূত অমা থাখি~। স্বর্গদূত অদুনা আশিরিয়াগী নিংথৌগী লানশঙদা লৈবা মপাঙ্গল মথৌনা ফবা মী পূম্নমক, মকোক থোংবশিং অমসুং লাঞ্জিংবশিংবু তুম্না মাঙহনখি~। মরম অদুনা মহাক ঈকাইবা ফংদুনা মহাক্কী মরৈবাক্তা হনখি~। অদুগা মহাক্না মহাক্কী লাইগী য়ূমদা চঙলকপা মতমদা, মশামক্কী মচাশিংনা মফম অদুদা মহাকপু থাঙশাংনা হাৎখি~।
\v 22 অসুম্না যেহোবানা হিজকীয়া অমসুং যেরূশালেমদা লৈবশিংবু আশিরিয়াগী নিংথৌ সনাকেরীবকী খূত্তগী অমদি অতোপ্পা পূম্নমক্কী খূত্তগী কনবিখি, অদুগা মায়গৈ খুদিংদা মখোয়বু চিংবিখি~।
\v 23 অদুগা মী ময়াম্না যেরূশালেমদা যেহোবাগী মফমদা খূদোনশিং অমসুং যিহূদাগী নিংথৌ হিজকীয়াগী মফমদা খূদোনপোৎশিং পুরকখি~। মরম অদুনা মতম অদুদগী হৌনা জাতি পূম্নমক্কী মমাঙদা মহাক্কী মতিক মঙান চাউহনবিখি~।
\s1 হিজকীয়া নাবা ফবা
\r ২নিং 20:1-11
\p
\v 24 মতম অদুদা হিজকীয়া শিবা য়ানা নারম্মী, অদুগা মহাক্না যেহোবাদা হায়জখি; অদুগা মহাক্না মঙোন্দা ৱা হায়বিদুনা মঙোন্দা খূদম অমা পীবিখি~।
\v 25 অদুবু মঙোন্দা তৌবিখ্রবা অফবা অদুগী মতুং ইন্না হিজকীয়ানা তৌবিমল খঙলমদে, মরমদি মহাক্কী পূক্নীং নৱাংখি~। মরম অদুনা মহাক্কী মথক্তা, যিহূদা অমসুং যেরূশালেমগী মথক্তা যেহোবাগী মৈ হৌনা শাউবা লৈরম্মী~।
\v 26 অদুম ওইনমক হিজকীয়ানা মহাক্কী থম্মোইগী নাপন অদুগী মরমদা মহাক অমসুং যেরূশালেমদা লৈবশিংনা নোল্লুকচখি, মরম অদুনা হিজকীয়াগী হাকতক্তা যেহোবাগী মৈ হৌনা শাউবা অদু মখোয়গী মথক্তা লাকখিদে~।
\p
\v 27 অদুগা হিজকীয়াগী লন্থুম অমসুং মতিক মঙান য়াম্না মরাং কায়না লৈরম্মী; অদুগা মশাগীদমক সনা, লুপা, মমল য়াম্বা নূঙশিং, মরূ মরাংশিং, চুঙ্গোয়শিং অমসুং মখল খুদিংগী মমল য়াম্বা পোৎশিংগীদমক লনগৈশিং শাখি~।
\v 28 মহৈ মরোং, য়ু অমসুং থাউগী পোত্থোক্কীদমক পুকৈশিংসু শাখি; অদুগা মখল খুদিংগী শা পূম্নমক্কীদমক শঙশিং অমসুং য়াউ শঙ্গুশিংগীদমক য়াউকোনশিং শাখি~।
\v 29 অদুগীসু মথক্তা মহাক্না মশাগীদমক সহরশিং শাখি; মহাক্কী য়াউ শঙ্গুশিং অমসুং শল্লুপশিং মরাং কায়না লৈরম্মী; মরমদি ঈশ্বরনা মঙোন্দা লন্থুম য়াম্না পীবিখি~।
\v 30 হিজকীয়া অসিমক্নসু গীহোন ঈফুৎকী মথক থংবা ঈশিং খোংশিং অদু থিংখি, অদুগা মদু দেবিদকী সহরগী নোংচুপ থংবদা চুমদ্রিং চুম্না পুথরকখি~। অদুগা হিজকীয়ানা তৌবা থবক পূম্নমক মহৈ য়ানখি~।
\p
\v 31 অদুম ওইনমক, লৈবাক অদুদা তৌবিখ্রবা অঙকপা অদু হংলুনবা বাবিলোনগী অঙম অথৌশিংনা পাউ পুবশিং থাখি, মদুদা ঈশ্বরনা মহাকপু চাং য়েংননবা অমসুং মহাক্কী থম্মোইদা লৈবা পূম্নমক অদু খঙননবা মহাক্না মহাকপু থাদোকখি~।
\s1 হিজকীয়া শিবা
\p
\v 32 হিজকীয়াগী অতোপ্পা থবকশিং অমসুং মহাক্কী অফবা থবকশিং অদু, য়েংউ, আমোজগী মচা নিপা ৱা তাকথোকপা যিশাইয়াগী দর্শনগী লাইরিক্তা, অমদি যিহূদা অমসুং ইস্রায়েলগী নিংথৌশিংগী লাইরিক্তা ইদুনা লৈ~।
\v 33 অদুগা হিজকীয়ানা মহাক্কী মপা মপুশিংগা লোয়ননা য়াহিপ তানখি, অদুগা মখোয়না মহাকপু দেবিদকী মচা নিপাশিংগী মোংফমশিংগী মথক থংবা শরূক্তা ফুমখি~। অদুগা মহাক্না শিবদা যিহূদা পূম্নমক্না অমসুং যেরূশালেমদা লৈবশিংনা মহাকপু ঈকাই খুম্নখি~। অদুগা মহাক্কী মচা নিপা মনাসেনা মহাক্কী মহুত্তা পানখি~।
\c 33
\s1 মনাসেনা যিহূদাদা পানবা
\r ২নিং 21:1-18
\p
\v 1 মনাসেনা পানবা হৌবা মতমদা মহাক চহী তরানিথোই শুরম্মী, অদুগা মহাক্না যেরূশালেমদা চহী য়াঙ্খৈমঙা পানখি~।
\v 2 অদুবু যেহোবানা ইস্রায়েল মচাশিংগী মমাঙদগী তান্থোকখ্রবা জাতিশিং অদুগী তুক্কচবা থবকশিংগী মতুং ইন্না মনাসেনা যেহোবাগী মিৎয়েংদা ফত্তবা তৌখি~।
\p
\v 3 মরমদি মহাক্কী মপা হিজকীয়ানা থুগাইখ্রবা অৱাংবা মফমশিং অদু মহাক্না অমুক শাগৎখি; অদুগা মহাক্না \f + \fr 33:3 \fk বাল: \ft অর্থদি “ইবুংঙো,” ফিনিসিয়াগী মরু ওইবা লাই~।\f*বাল লাইশিংগীদমক লাৎনপূংশিং শাগত্তুনা \f + \fr 33:3 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং শাখি, অদুগা মহাক্না অতিয়াদা লৈরিবা পূম্নমকপু খুরুমদুনা মখোয়বু থৌগল তৌখি~।
\v 4 মহাক্না যেহোবাগী য়ূম অদুদা লাৎনপূংশিংসু শাখি, য়ূম অদুগী মরমদা যেহোবানা হায়খি, “যেরূশালেমদা ঐগী মিং মতম পূম্নমক্তা লৈগনি~।”
\v 5 অদুগা মহাক্না যেহোবাগী য়ূমগী শূমাঙ অনীদা অতিয়াদা লৈরিবা পূম্নমক্কীদমক লাৎনপূংশিং শাখি~।
\v 6 অদুগা মহাক্না মহাক্কী মচাশিংবু বেন হিন্নোমগী তম্পাক্তা মৈ থাখি; মহাক্না খেন য়েংখি, মহৈ শিজিন্নখি, হীকাপ য়াইকাপ তৌখি, কিথুম পুখি অমসুং লাইৱা তিনৱাশিং শান্নখি; মহাক্না যেহোবাবু শাউনবা কাইহৌদুনা মহাক্কী মিৎয়েংদা য়াম্না ফত্তবা তৌখি~।
\v 7 অদুগা মহাক্না শাখিবা লাই মূর্ত্তি, হায়বদি অহকপা মূর্ত্তি অদু ঈশ্বরগী য়ূমদা থমখি, য়ূম অদুগী মরমদা ঈশ্বরনা দেবিদ অমসুং মহাক্কী মচা নিপা সোলোমোন্দা হায়খি, “ঐনা য়ূম অসিদা অমসুং ইস্রায়েলগী শলাই পূম্নমক্তগী খন্দোকখ্রবা যেরূশালেমদা, ঐগী মিং মতম পূম্নমক্তা থমগনি;
\v 8 অদুগা ঐনা মখোয়দা পীখিবা য়াথং পূম্নমক্কী মতুং ইন্না মৌশিগী মপান্না পীখিবা ৱায়েন য়াথং, পথাপশিং অমসুং ৱায়েন পূম্নমক অদু ঙাক্নবা মখোয়না পূক্নীং চঙলবদি, নখোয়গী নপা নপুশিংগীদমক থমখ্রবা লৈবাক অদুদগী ঐনা ইস্রায়েলগী খোঙ অমুক হন্না লেঙহল্লরোই~।”
\v 9 অদুবু যেহোবানা ইস্রায়েল মচাশিংগী মমাঙদগী মাঙহনখ্রবা জাতি অদুদগী হেন্না ফত্তবা তৌহনবা মনাসেনা যিহূদা অমসুং যেরূশালেমদা লৈবশিংবু লান্না লমজিংখি~।
\v 10 অদুগা যেহোবানা মনাসে অমসুং মহাক্কী মীশিংদা ৱা হায়খি, অদুবু মখোয়না পূক্নীং চঙনা তারমদে~।
\s1 মনাসেনা পূক্নীং হোংবা
\p
\v 11 মরম অদুনা মনাসেবু নারেং লেংদুনা মহাকপু কোরীগী য়োৎহিলং ফলাং চন্দুনা বাবিলোন্দা পুখিবা আশিরিয়া নিংথৌগী লান্মী তেঙ্গোলগী লাঞ্জিংবশিংবু যেহোবানা মখোয়গী মায়োক্তা পুরকখি~।
\v 12 অদুগা মহাক্না অৱাবদা তাবা মতমদা, মহাক্না মহাক্কী ঈশ্বর, যেহোবাবু থিজখি অমসুং মহাক্কী মপা মপুশিংগী ঈশ্বরগী মমাঙদা মশামক য়াম্না নোল্লুকচখি~।
\v 13 অদুগা মহাক্না মঙোন্দা হায়জবা মতমদা মহাক পেনখি; মহাক্কী নোঞ্জবা তাবিখি অমসুং মহাকপু অমুক হন্না যেরূশালেমদা মহাক্কী নিংথৌ লৈবাক্তা পুরকখি~। অদুদগী মনাসেনা যেহোবাদি ঈশ্বরনি হায়বা খঙখি~।
\v 14 মসিগী মতুংদা মহাক্না দেবিদকী সহরগীদমক, গীহোনগী নোংচুপ থংবা নাকন্দা, তম্পাক্তা, ঙাগী থোঙজাউ চঙফম ফাওবা মপান্থংবা চেকপল অমা শাদুনা ওফেল কোয়শিনখি অমসুং মদু য়াম্না ৱাংনা শাখি অমসুং যিহূদাগী চেকপন্না কোয়শিনবা সহর পূম্নমক্তা লানগী লাঞ্জিংবশিং থমখি~।
\v 15 অদুগা মহাক্না যেহোবাগী য়ূমদগী মীরমগী লাইশিং অমসুং লাই মূর্ত্তি অদু অমসুং মহাক্না যেহোবাগী য়ূমগী চীংদা অমসুং যেরূশালেমদা শাখিবা লাৎনপূং পূম্নমক অদু লৌথোক্তুনা সহরদগী লংথোকখি~।
\v 16 অদুগা মহাক্না যেহোবাগী লাৎনপূং অদু শেমজিন্দুনা মদুগী মথক্তা ঈঙথবগী কৎনপোৎশিং অমসুং থাগৎপগী কৎনপোৎশিং কৎচখি, অদুগা ইস্রায়েলগী ঈশ্বর যেহোবাবু থৌগল তৌননবা যিহূদাদা য়াথং পীখি~।
\v 17 অদুম ওইনমক, মীশিং অদুনা অৱাংবা মফমশিংদা অদুম ঈরাৎখি, অদুবু মখোয়গী ঈশ্বর যেহোবাতদনি~।
\p
\v 18 হৌজিক মনাসেগী অতোপ্পা থবকশিং, মহাক্কী ঈশ্বরদা মহাক্না হায়জবা অমসুং \f + \fr 33:18 \fk অউবা মী: \ft ৱা তাকথোকপা মী~।\f*অউবা মীশিংনা ইস্রায়েলগী ঈশ্বর যেহোবাগী মিংদা মঙোন্দা হায়খিবা ৱাশিং অদু, য়েংউ, ইস্রায়েলগী নিংথৌশিংগী লাইরিক্তা ইদুনা লৈ~।
\v 19 মহাক্কী হায়জবা, মহাক্কী হায়জবদা পেনখিবা, মহাক্কী পাপ পূম্নমক, মহাক্কী থাজবা য়াদবা, অদুগা মহাক্না নোল্লুকচদ্রিঙৈদা, মহাক্না শারম্বা অৱাংবা মফমশিং, \f + \fr 33:19 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং অমসুং অহকপা মূর্ত্তিশিং লিংখৎখিবা মফমশিং অদু, য়েংউ, মখোয় অদু হোজাইগী লাইরিক্তা ইশিনখি~।
\p
\v 20 অসুম তৌনা মনাসেনা মহাক্কী মপা মপুশিংগা লোয়ননা য়াহিপ তানখি অমসুং মখোয়না মহাকপু মশামক্কী য়ূমদা ফুমখি~। অদুগা মহাক্কী মচা নিপা অমোন্না মহাক্কী মহুত্তা পানখি~।
\s1 অমোন্না যিহূদাদা পানবা
\r ২নিং 21:19-24
\p
\v 21 অমোন্না পানবা হৌবা মতমদা মহাক চহী কুন্নিথোই শুরম্মী অমসুং যেরূশালেমদা চহী অনী পাল্লম্মী~।
\v 22 অদুবু মহাক্কী মপা মনাসেনা তৌখিবগুম্না, মহাক্না যেহোবাগী মিৎয়েংদা ফত্তবা তৌখি; মরমদি মহাক্কী মপা মনাসেনা শারম্বা অহকপা মূর্ত্তি পূম্নমক অদুদা অমোন্না ঈরাৎচখি অমসুং মখোয়বু থৌগল তৌখি~।
\v 23 মহাক্কী মপা মনাসেনা নোল্লুকচখিবা অদুগুম্না, মহাক্না যেহোবাগী মাঙদা নোল্লুকচখিদে; অদুবু অমোন্না হেন্না হেন্না মরান লঙজখি~।
\v 24 অদুগা মহাক্কী মনাইশিংনা মহাক্কী মায়োক্তা লৌতুনখি অমসুং মহাকপু মশামক্কী য়ূমদা হাৎখি~।
\p
\v 25 অদুবু লৈবাক অদুগী মীশিংনা নিংথৌ অমোনগী মায়োক্তা লৌতুনখিবা মখোয় পূম্নমক অদু হাৎখি; অদুগা লৈবাক অদুগী মীশিংনা মহাক্কী মচা নিপা যোশিয়াবু মহাক্কী মহুত্তা নিংথৌ হাপখি~।
\c 34
\s1 যোশিয়ানা অহোংবা পুরকপা
\r ২নিং 22:1, 2, 4-20
\p
\v 1 যোশিয়ানা পানবা হৌবা মতমদা মহাক চহী নিপান শুরম্মী, অদুগা মহাক্না যেরূশালেমদা চহী কুন্থ্রামাথোই পাল্লম্মী~।
\v 2 অদুগা মহাক্না যেহোবাগী মিৎয়েংদা অচুম্বা অদু তৌখি, অদুগা মহাক্না মহাক্কী মপা দেবিদকী লম্বীশিংদা চৎখি অমসুং য়েৎলোমদা নৎত্রগা ওইরোমদা লৈথোকখিদে~।
\p
\v 3 মরমদি মহাক্না পানবা নিপানশুবা চহীদা মহাক অঙাং ওইরবসু, মহাক্না মহাক্কী মপা দেবিদকী ঈশ্বরবু থিজবা হৌখি; অদুগা তরানিথোইশুবা চহীদা মহাক্না অৱাংবা মফমশিং, \f + \fr 34:3 \fk অশেরা: \ft ফিনিসিয়াগী মীশিংগী উনা শাবা লাইরেম্বী অমসুং মহাক্কী মূর্ত্তি~।\f*অশেরাগী মূর্ত্তিশিং, অহকপা মূর্ত্তিশিং অমসুং হৈদুনা শাবা মূর্ত্তিশিংদগী যিহূদা অমসুং যেরূশালেম্বু শেংদোকপা হৌখি~।
\v 4 অদুগা মখোয়না মহাক্কী মমাঙদা \f + \fr 34:4 \fk বাল: \ft অর্থদি “ইবুংঙো,” ফিনিসিয়াগী মরু ওইবা লাই~।\f*বাল লাইশিংগী লাৎনপূংশিং অদু থুগাইখি~। অদুগা মখোয়গী মথক্তা ৱাংনা লৈরম্বা মূর্ত্তিশিং অদু মহাক্না ককথৎখি; অদুগা মহাক্না অশেরা মূর্ত্তিশিং, অহকপা মূর্ত্তিশিং অমসুং হৈদুনা শাবা মূর্ত্তিশিং অদু মচেৎ মচেৎ থুগাইদুনা ঊফুল ওনহনখি, অদুগা মূর্ত্তিশিং অদুবু ঈরাৎচখিবা মখোয়গী মোংফমশিংদা মদু চাইথোকখি~।
\v 5 অদুগা মহাক্না মখোয়গী লাৎনপূংশিংগী মথক্তা পুরোহিৎশিংগী শরূশিং মৈ থাখি, অদুগা যিহূদা অমসুং যেরূশালেম্বু শেংদোকখি~।
\v 6 অদুগা মনাসে, ইফ্রায়িম, সিমোন, অমদি নপ্তালী ফাওবগী সহরশিংদা অমসুং অকোয়বদা লৈবা মখোয়গী মাঙ তাকখ্রবা মফমশিংদা অসুম্না তৌখি~।
\v 7 অদুগা মহাক্না লাৎনপূংশিং অমসুং অশেরাগী মূর্ত্তিশিং থুগাইখি, অহকপা মূর্ত্তিশিং থুগাইদুনা ঊফুল ওনহনখি অমসুং ইস্রায়েলগী লৈবাক পূম্নমক্তা লৈবা লাই মূর্ত্তি পূম্নমক ককথৎলগা মহাক্না যেরূশালেমদা হনখি~।
\s1 যোশিয়ানা শঙ শেমজিনবা
\r ২নিং 22:3-7
\p
\v 8 মহাক্না পানবা তরানিপানশুবা চহীদা, মহাক্না লৈবাক অদু অমসুং য়ূম অদু শেংদোক্লবদা, মহাক্না মহাক্কী ঈশ্বর যেহোবাগী য়ূম শেমজিন্নবা অজালীয়াগী মচা নিপা শাফান, সহরগী লৈঙাক মপু মাসেয়া অমসুং যোয়া-হাজগী মচা নিপা ইতিহাস ইবা যোয়াহবু থাখি~।
\v 9 অদুগা মখোয়না পুরোহিৎলেন হিলকীয়াগী মফমদা লাক্লবদা, মখোয়না ঈশ্বরগী য়ূমদা পুশিনখিবা শেন অদু শিন্নখি~। শেন অদু থোঙঙাকপা লেবী মচাশিংনা মনাসে অমসুং ইফ্রায়িমগী খূত্তগী, ইস্রায়েলগী লেমহৌবা পূম্নমক্তগী, যিহূদা অমসুং বেনজামিন পূম্নমক্তগী খোমজিল্লগা যেরূশালেমদা পুরকখি~।
\v 10 অদুগা মখোয়না মদু যেহোবাগী য়ূম য়েংশিল্লিবা থবক শূবশিংগী মখূত্তা পীখি, অদুগা যেহোবাগী য়ূমদা থবক শূবশিংনা য়ূম অদু হান্নগী ফিবমদা হঞ্জিনহন্নবা অমসুং শেমজিন্নবা মদু শিজিন্নখি~।
\v 11 মখোয়না মদু উ শূবশিং অমসুং য়ূম শাবশিংদা অহকপা নূঙ অমসুং তাইশিন্নবগীদমক উ লৈননবা অমসুং যিহূদাগী নিংথৌশিংনা মাঙহনখ্রবা য়ূমশিংগী খাঙেল শেম্ননবা পীখি~।
\v 12 অদুগা মীশিং অদুনা থাজবা য়ানা থবক তৌখি; মখোয়বু চিংননবা য়েংশিল্লিবশিংদি মেরারীগী মচা নিপাশিংগী মরক্তগী লেবী মচাশিংদগী যহাৎ অমসুং ওবাদেয়া অমসুং কোহাৎ মচাশিংগী মচা নিপাশিংদগী জেকারিয়া অমসুং মেশূল্লমনি~। অদুগা লেবী মচাশিংগী মরক্তগী ঈশৈগী যন্ত্রশিংদা হৈশিংবা পূম্নমক হাপখি~।
\v 13 মখোয়দি পোৎলূম পুবশিংগী মথক্তা অমসুং মখল মখলগী থৌগলগী থবক তৌখিবা পূম্নমক্কী মথক্তা য়েংশিনবশিংনি~। লেবী মচাশিং খরদি লাইরিক ইবশিং, ফম্নাইবশিং অমসুং থোঙঙাকপশিং ওইরম্মী~।
\s1 ৱায়েন য়াথংগী লাইরিক ফংবা
\r ২নিং 22:8-20
\p
\v 14 অদুগা যেহোবাগী য়ূমদা পুশিনখিবা শেন অদু মখোয়না পুথোক্লকপদা, মৌশিগী মপান্না পীখিবা যেহোবাগী ৱায়েন য়াথংগী লাইরিক অদু পুরোহিৎ হিলকীয়ানা ফংখি~।
\v 15 অদুগা হিলকীয়ানা লাইরিক ইবা শাফান্দা হায়খি, “ঐনা যেহোবাগী য়ূমদা ৱায়েন য়াথংগী লাইরিক অদু ফংলে~।” অদুগা হিলকীয়ানা লাইরিক অদু শাফান্দা পীখি~।
\v 16 অদুগা শাফান্না লাইরিক অদু নিংথৌগী মফমদা পুরক্লম্মী, অদুগা পাউ অদু অমুক হন্না নিংথৌদা পুরক্তুনা হায়রকই, “নহাক্কী ননাইশিংদা শিন্নখিবা পূম্নমক অদু মখোয়না তৌরি~।
\v 17 অদুগা মখোয়না যেহোবাগী য়ূমদা ফংবা শেন অদু পুলপ পূনশিন্দুনা য়েংশিল্লিবশিংগী খূত্তা অমসুং থবক শূবশিংগী খূত্তা পীখ্রে~।”
\v 18 অদুদগী লাইরিক ইবা শাফান্না নিংথৌদা হায়রকই, “পুরোহিৎ হিলকীয়ানা ঐঙোন্দা লাইরিক অমা পীরকই~।” অদুগা শাফান্না মদু নিংথৌগী মমাঙদা পাখি~।
\v 19 অদুগা অসুম্না থোকখি, নিংথৌনা ৱায়েন য়াথংগী ৱাশিং অদু তাবদা, মহাক্না মহাক্কী মফিশিং শেগায়খি~।
\v 20 অদুগা নিংথৌনা হিলকীয়া, শাফানগী মচা নিপা অহীকাম, মীকাগী মচা নিপা অব্দোন, লাইরিক ইবা শাফান অমসুং নিংথৌগী মনাই অসায়াদা য়াথং পীদুনা হায়রকই,
\v 21 “চৎলু, ফংখ্রবা লাইরিক অদুগী ৱাগী মরমদা ঐগীদমক, ইস্রায়েল অমসুং যিহূদাদা লৈহৌবা মখোয়গীদমক যেহোবাদা হংজরু; মরমদি ঐখোয়গী ইথক্তা হৈথবা যেহোবাগী মৈ হৌনা শাউবা অদু চাউই, মরমদি লাইরিক অসিদা ইখিবা পূম্নমক অদু তৌননবা ঐখোয়গী ইপা ইপুশিংনা যেহোবাগী ৱা অদু ঙাকখিদে~।”
\s1 ৱা তাকথোকপী হুলদাগী ৱা
\r ২নিং 22:14-20
\p
\v 22 অদুগা হিলকীয়া অমসুং নিংথৌনা খনখিবা মখোয়না ফি থম্ফম ঙাক্লিবা হাস্রাহাগী মচা নিপা, \f + \fr 34:22 \fk তোখাৎ: \ft হায়বসি 2নিং 22:14 দা “তিকবা” কৌই~।\f*তোখাৎকী মচা নিপা, শাল্লূমগী নুপী, হায়বদি ৱা তাকথোকপী হুলদাগী মফমদা চৎখি, মহাক্না যেরূশালেমগী অনীশুবা শরূক্তা লৈরম্মী অমসুং মখোয়না মঙোন্দা মদুগী মরমদা হায়খি~।
\p
\v 23 অদুগা মহাক্না মখোয়দা খুমখি, “ইস্রায়েলগী ঈশ্বর যেহোবানা অসুম্না হায়, ‘ঐগী ইফমদা নখোয়বু থারকপা মী অদুদা নখোয়না হায়য়ু,
\v 24 “যেহোবানা অসুম্না হায়, ‘য়েংউ, ঐনা মফম অসিগী মথক্তা অমসুং মসিদা লৈবশিংগী মথক্তা ফত্তবা, হায়বদি মখোয়না যিহূদাগী নিংথৌগী মমাঙদা পাখিবা লাইরিক অদুদা ইখিবা শিরাপ পূম্নমক পুরক্কনি~।
\v 25 মরমদি মখোয়গী খূৎকী থবক পূম্নমক্না ঐবু কাইহৌদুনা শাউনবা মখোয়না ঐবু থাদোকখ্রে অমসুং অতোপ্পা লাইশিংদা মেক্রুক থাখ্রে; মরম অদুনা মফম অসিগী মথক্তা ঐগী মৈ হৌনা শাউবা হৈথগনি অমসুং মদু হন্থরোই~।’ ” ’
\v 26 অদুগা যেহোবাগী মফমদা হংজনবা নখোয়বু থারকপা যিহূদাগী নিংথৌগী মরমদদি, নখোয়না মঙোন্দা অসুম্না হায়য়ু, ‘ইস্রায়েলগী ঈশ্বর যেহোবানা অসুম্না হায়, “নহাক্না তাখ্রবা ৱাশিং অদুগী মরীদা, হায়বদি
\v 27 মফম অসিগী মথক্তা অমসুং মসিদা লৈবশিংগী মথক্তা হায়খিবা মহাক্কী ৱাশিং অদু নহাক্না তাবা মতমদা, নহাক্কী পূক্নীং থোৎখি অমসুং ঈশ্বরগী মাঙদা নহাক নশামক নোল্লুকচখি, অদুগা ঐগী মাঙদা নশামক নোল্লুকচখি, নহাক্কী নফিশিং শেগায়খি অমসুং ঐগী মাঙদা কপচখি; মরম অদুনা ঐনসু নহাক্কী ৱা তাবিরে,” যেহোবানা হায়~।
\v 28 “য়েংউ, ঐনা নহাকপু নহাক্কী নপা নপুশিংগী মরক্তা পূনশিনবিগনি অমসুং নহাক ঈঙথনা নহাক্কী মোংফমদা পূনশিনগনি; অদুগা ঐনা ফম অসিগী মথক্তা অমসুং মসিদা লৈবশিংগী মথক্তা পুরক্কদৌরিবা ফত্তবা পূম্নমক অদু নহাক্কী নমিৎনা উরোই~।” ’ ” অসুম্না মখোয়না নিংথৌদা পাউ অমুক পুরকখি~।
\s1 মীশিংনা ৱায়েন য়াথং তাবা
\r ২নিং 23:1-3
\p
\v 29 অদুদগী নিংথৌনা মী থাদুনা যিহূদা অমসুং যেরূশালেমগী অহল্লমন পূম্নমকপু পূনশিনখি~।
\v 30 অদুগা নিংথৌনা যিহূদাগী মী পূম্নমক, যেরূশালেমদা লৈবশিং, পুরোহিৎশিং, লেবী মচাশিং অমসুং অচৌ পিশক মী পূম্নমক্কা লোয়ননা যেহোবাগী য়ূমদা চৎখি; অদুগা যেহোবাগী য়ূমদা ফংখিবা ৱালেপ্নবগী লাইরিক্কী ৱা পূম্নমক অদু মখোয় তাননবা মহাক্না পাখি~।
\v 31 অদুগা যেহোবাগী তুং ইন্ননবা, থম্মোই অপূম্বা অমসুং থৱায় অপূম্বা য়াওনা মহাক্কী য়াথংশিং, সাক্ষীশিং অমসুং পথাপশিং ঙাক্ননবা, লাইরিক অসিদা ইখ্রবা ৱালেপ্নবগী ৱাশিং পাঙথোক্ননবা নিংথৌনা মহাক্কী মফমদা লেপখি অমসুং যেহোবাগী মাঙদা ৱালেপ্নখি~।
\v 32 অদুগা মহাক্না যেরূশালেমদা লাকখিবা মী পূম্নমক অমসুং বেনজামিনবু মদুদা লেপহনখি~। অদুগা যেরূশালেমদা লৈবশিংনা ঈশ্বরগী, হায়বদি মখোয়গী মপা মপুশিংগী ঈশ্বরগী ৱালেপ্নবগী মতুং ইন্না তৌখি~।
\v 33 অদুগা যোশিয়ানা ইস্রায়েল মচাশিংগী লৈবাক পূম্নমক্তগী তুক্কচবা পূম্নমক লৌথোকখি অমসুং ইস্রায়েলদা লাকখিবা মী পূম্নমকপু মখোয়গী ঈশ্বর যেহোবাগী থৌগল তৌহনখি~। অদুগা মহাক্না হিংলিবা মখৈ মখোয়না মখোয়গী মপা মপুশিংগী ঈশ্বর যেহোবাগী তুং ইনবদগী লৈথোকখিদে~।
\c 35
\s1 লান্থোকপিবগী চাকখাঙবা হন্না ঙাকপা
\r ২নিং 23:21-23
\p
\v 1 অদুগীসু মথক্তা যোশিয়ানা যেরূশালেমদা যেহোবাদা লান্থোকপিবগী চাকখাঙবা ঙাকখি; অদুগা মখোয়না অহানবা থাগী তরা মরিনিশুবদা লান্থোকপিবগী চাকখাঙবগী য়াউ মচা অদু হাৎখি~।
\v 2 অদুগা মহাক্না পুরোহিৎশিংবু মখোয়গী থবক্তা হাপখি অমসুং যেহোবাগী য়ূমগী থৌগল তৌননবা মখোয়বু থৌগৎপিখি,
\v 3 অদুগা ইস্রায়েল পূম্নমকপু তম্বিখিবা অমসুং যেহোবাগী মফমদা অশেংবা ওইরম্বা লেবী মচাশিংদা মহাক্না হায়খি, “দেবিদকী মচা নিপা, ইস্রায়েলগী নিংথৌ সোলোমোন্না শাখিবা য়ূম অদুদা অশেংবা উপু অদু থম্মু; মদু নখোয়গী লেংবান্দা পোৎলূম ওইররোই~। হৌজিক, নখোয়না নখোয়গী ঈশ্বর যেহোবা অমসুং মহাক্কী মী ইস্রায়েলবু থৌগল তৌজৌ~।
\v 4 অদুগা ইস্রায়েলগী নিংথৌ দেবিদনা ইখিবা অমসুং মহাক্কী মচা নিপা সোলোমোন্না ইখিবা অদুগী মতুং ইন্না, নখোয়গী পালিশিংগী মতুং ইন্না নখোয়গী নপা নপুশিংগী ইমুংগী মতুং ইন্না থৌরাঙ তৌজৌ~।
\v 5 অদুগা নখোয়গী নচিন ননাউশিংগী, হায়বদি মীশিংগী মপা মপুশিংগী ইমুং মনুংগী কাঙবুগী মতুং ইন্না অমসুং লেবী মচাশিংগী ইমুং মনুংগী কাঙবুগী মতুং ইন্না অশেংবা মফমদা লেপ্পু~।
\v 6 অদুগা লান্থোকপিবগী চাকখাঙবগী য়াউ মচা অদু হাৎলু, নখোয় নশা শেংদোকউ অমসুং মৌশিগী মপান্না হায়খিবা যেহোবাগী ৱা মতুং ইন্না মখোয়না তৌননবা নচিন ননাউশিংবু থৌরাঙ তৌ~।”
\v 7 অদুগা যোশিয়ানা মীশিং অদুদা, হায়বদি মফম অদুদা লাকখিবা মী পূম্নমক্তা হামেং য়াউ শঙ্গুদগী য়াউ মচা অমসুং হামেং মচা লীশীং কুন্থ্রা অমসুং শল্লাবা লীশীং অহুম পূন্না লান্থোকপিবগী চাকখাঙবগী কৎনপোৎশিংগীদমক পীখি; মখোয় অসিদি নিংথৌগী মরন মথুমদগীনি~।
\v 8 অদুগা মহাক্কী অঙম অথৌশিংনা মীশিংদা, পুরোহিৎশিংদা অমসুং লেবী মচাশিংদা পীনীংনা পীখি~। ঈশ্বরগী য়ূম পান্নবশিং হিলকীয়া, জেকারিয়া অমসুং যেহীয়েলনা পুরোহিৎশিংদা লান্থোকপিবগী চাকখাঙবগী কৎনপোৎশিংগীদমক হামেং য়াউ শঙ্গুদগী লীশীং অনীগা চাতরুক অমসুং শল্লাবা চাহুম পীখি~।
\v 9 কোনানিয়ানসু, মহাক্কী মচীন মনাউশিং শেমায়া অমসুং নেথানেল অমসুং হশাবিয়া, যেয়ীয়েল অমসুং লেবী মচাশিংগী মকোক যোজাবাদনা লেবী মচাশিংদা লান্থোকপিবগী চাকখাঙবগী কৎনপোৎশিংগীদমক হামেং য়াউ শঙ্গুদগী লীশীং মঙা অমসুং শল্লাবা চামঙা পীখি~।
\v 10 অসুম্না থৌগল তৌনবা থৌরাঙ লোইরে, অদুগা নিংথৌগী য়াথং মতুং ইন্না পুরোহিৎশিংনা মখোয়গী মফমদা অমসুং লেবী মচাশিংনা মখোয়গী পালি নাইনা লেপখি~।
\v 11 অদুগা মখোয়না লান্থোকপিবগী চাকখাঙবগী য়াউ মচা অদু হাৎখি~। অদুগা পুরোহিৎশিংনা মখোয়গী মখূত্তগী ঈ খিকখি অমসুং লেবী মচাশিংনা মঊন খোকখি~।
\v 12 অদুগা মৌশিগী লাইরিক্তা ইবগুম্না যেহোবাদা কৎনবা, মখোয়না মীশিং অদুগী ইমুং মনুংগী কাঙবুগী মতুং ইন্না পীননবা মখোয়না মৈ থাদোকপগী কৎনপোৎশিং লৌথোকখি~। অদুগা মখোয়না শল্লাবশিং অদু অদুম্না তৌখি~।
\v 13 মখোয়না ৱায়েন অদুগী মতুং ইন্না লান্থোকপিবগী চাকখাঙবগী শা অদু মৈদা য়াইখি; অদুগা অশেংবা কৎচবশিং অদু মখোয়না চফূশিংদা, খাংজাউশিংদা অমসুং খাংশিংদা ফূৎখি অমসুং মী পূম্নমক্কী মরক্তা থুনা য়েন্থোকখি~।
\v 14 মদুগী মতুংদা মখোয়না মখোয় মশাগীদমক অমসুং পুরোহিৎশিংগীদমক থৌরাঙ তৌখি~। মরমদি হারোনগী মচা নিপা পুরোহিৎশিংনা মৈ থাদোকপগী কৎনপোৎশিং অমসুং মহাউ অদু অহিং ফাওবা কৎচখি, মরম অদুনা লেবী মচাশিংনা মখোয় মশাগীদমক অমসুং হারোনগী মচা নিপা পুরোহিৎশিংগীদমক থৌরাঙ তৌখি~।
\v 15 দেবিদকী য়াথং মতুং ইন্না অসাফকী মচা নিপা ঈশৈ শকপশিংনা মখোয়গী মফমদা অসাফ, হেমান অমসুং নিংথৌগী \f + \fr 35:15 \fk অউবা মী: \ft ৱা তাকথোকপা মী~।\f*অউবা মী যেদূথূন লৈরম্মী~। অদুগা থোঙঙাকপশিংনা থোঙজাউ খুদিংদা শঙদুনা লৈখি; মখোয়না মখোয়গী থবক্তগী চত্থোক্লমদে; মরমদি মখোয়গী মচীন মনাউ লেবী মচাশিংনা মখোয়গীদমক থৌরাঙ তৌখি~।
\v 16 অসুম্না নিংথৌ যোশিয়াগী য়াথং মতুং ইন্না লান্থোকপিবগী চাকখাঙবা ঙাক্ননবা অমসুং যেহোবাগী লাৎনপূং মথক্তা মৈ থাদোকপগী কৎনপোৎশিং কৎননবা নুমিৎ অদুমক্তদা যেহোবাগী থৌগল পূম্নমক্কীদমক থৌরাঙ লোইখি~।
\v 17 অদুগা লাকখিবা ইস্রায়েল মচাশিংনা মতম অদুদা লান্থোকপিবগী চাকখাঙবা ঙাকখি অমসুং হামৈ য়াওদবা তলগী চাকখাঙবা অদু নুমিৎ তরেৎনি ঙাকখি~।
\v 18 অদুগা ৱা তাকথোকপা সমূয়েলগী হাকতক্তগী হৌনা, ইস্রায়েলদা মদুগা মান্ননা লান্থোকপিবগী চাকখাঙবা অমতা ঙাকখিদ্রি; অদুগা পুরোহিৎশিং, লেবী মচাশিং, লাকখিবা যিহূদা অমসুং ইস্রায়েল পূম্নমক অমসুং যেরূশালেমদা লৈবশিংগা লোয়ননা যোশিয়ানা ঙাকখিবা লান্থোকপিবগী চাকখাঙবা অদুগুম্না ইস্রায়েলগী নিংথৌ অমতনা ঙাকখিদ্রি~।
\v 19 যোশিয়ানা পানবা তরানিপানশুবা চহীদা লান্থোকপিবগী চাকখাঙবা অসি ঙাকখি~।
\s1 যোশিয়া শিবা
\r ২নিং 23:28-30
\p
\v 20 পূম্নমক অসিগী মতুংদা যোশিয়ানা নীংনশঙ অদু থৌরাঙ তৌখ্রবা মতমদা, ইজিপকী নিংথৌ নেকোনা ইউফ্রেটিস তুরেনগী মনাক্তা কার্কেমীস্কা লান শোক্ননবা লাকখি~। অদুগা যোশিয়ানা মহাক্কা লান্থেংননবা থোকখি~।
\v 21 অদুবু মহাক্না মঙোন্দা পাউ পুবা মী থাদুনা হায়রকই, “যিহূদাগী নিংথৌ নহাক, ঐগা নহাক্কা করি তৌননিংঙাই লৈবগে? ঙসি ঐনা নহাক্কী মায়োক্তা লাকপা নত্তে, অদুবু ঐগা লান শোক্নরিবা ইমুং অদুগী মায়োক্তনি; মরমদি তহা তহানা চৎননবা ঈশ্বরনা ঐঙোন্দা য়াথং পীখি~। মহাক্না নহাকপু মাঙহন্দনবা, ঐগা লোয়নরিবা মঙোন্দা, হায়বদি ঈশ্বরদা অয়েৎপা পীগনু~।”
\v 22 অদুম ওইনমক, যোশিয়ানা মঙোন্দগী মমায় লৈথোক্লমদে, অদুবু মহাক্না মহাক্কা লান শোক্ননবা শক লোৎখি অমসুং ঈশ্বরগী চীন্দগী থোক্লকপা নেকোগী ৱাশিং অদুদা পূক্নীং চঙখিদে অমসুং মেগিদ্দোগী তম্পাক্তা লান শোক্ননবা লাকখি~।
\v 23 অদুগা তেন কাপ্পশিংনা নিংথৌ যোশিয়াদা তেন্না কাপখি; অদুগা নিংথৌনা মহাক্কী মনাইশিংদা হায়খি, “ঐবু পুথোকউ; মরমদি ঐ শাথিনা শোক্লে~।”
\v 24 মরম অদুনা মহাক্কী মনাইশিংনা শগোল গাড়ী অদুদগী মহাকপু থাংথদুনা মহাক্কী অনীশুবা শগোল গাড়ীদা তোংহনখি; অদুগা মখোয়না মহাকপু যেরূশালেমদা পুরকখি, অদুগা মহাক শিখি অমসুং মহাক্কী মপা মপুশিংগী মোংফমশিংদা মহাকপু ফুমখি~। অদুগা যিহূদা অমসুং যেরূশালেম পূম্নমক্না যোশিয়াগীদমক তেংথা নাওইখি~।
\p
\v 25 অদুগা যিরেমিয়ানা যোশিয়াগীদমক তেংথারম্মী~। অদুগা ঈশৈ শকপা অমসুং ঈশৈ শকপী পূম্নমক্না ঙসি ফাওবদা মখোয়গী তেংথারোন্দা যোশিয়াগী মরমদা হায়রি অমসুং তেংথারোন অদু ইস্রায়েলদা চৎনবী অমা ওইহনখি; অদুগা য়েংউ, মদু তেংথারোন্দা ইদুনা লৈ~।
\v 26 হৌজিক যেহোবাগী ৱায়েন য়াথংদা ইখিবা অদুগী মতুং ইন্না, যোশিয়ানা তৌখিবা মহাক্কী অতোপ্পা থবকশিং, মহাক্কী অফবা থবকশিং,
\v 27 মহাক্কী থবকশিং অদু অহৌবদগীনা অরোইবা ফাওবা, য়েংউ, ইস্রায়েল অমসুং যিহূদাগী নিংথৌশিংগী লাইরিক্তা ইদুনা লৈ~।
\c 36
\s1 যেহোয়াহাজনা যিহূদাদা পানবা
\r ২নিং 23:1-34
\p
\v 1 অদুদগী লৈবাক অদুগী মীশিংনা যোশিয়াগী মচা নিপা যেহোয়াহাজবু লৌদুনা যেরূশালেমদা মহাক্কী মপাগী মহুত্তা মহাকপু নিংথৌ হাপখি~।
\v 2 অদুগা যেহোয়াহাজনা পানবা হৌবা মতমদা মশাগী চহী কুনহুমদোই শুরম্মী, অদুগা মহাক্না যেরূশালেমদা থা অহুম পানখি~।
\v 3 অদুগা মহাক্না যেরূশালেমদা পানবদগী ইজিপকী নিংথৌনা মহাক্কী ফম লৌথোকখি অদুগা লৈবাক অদু লুপাগী তালন্ত চামা অমসুং সনাগী \f + \fr 36:3 \fk তালন্ত: \ft তালন্ত অমসি কিলোগ্রাম 34 রোম্নি~।\f*তালন্ত অমা কোংহনখি~।
\v 4 অদুগা ইজিপকী নিংথৌনা যেহোয়াহাজগী মচীন মনাউ এলয়াকীম্বু যিহূদা অমসুং যেরূশালেমগী মথক্তা নিংথৌ ওইনা হাপখি, অদুগা মহাক্কী মমিং যেহোয়াকীম ওন্থোকখি~। অদুগা নেকোনা মহাক্কী মচীন মনাউ যেহোয়াহাজবু ফাদুনা ইজিপ্তা পুখি~।
\s1 যেহোয়াকীম্না যিহূদাদা পানবা
\r ২নিং 23:36-24:6
\p
\v 5 যেহোয়াকীম্না পানবা হৌবা মতমদা মহাক্কী চহী কুনমঙা শুরম্মী~। অদুগা মহাক্না যেরূশালেমদা চহী তরামাথোই পানখি; অদুগা মহাক্না মহাক্কী ঈশ্বর যেহোবাগী মিৎয়েংদা ফত্তবা তৌখি~।
\v 6 মহাক্কী মায়োক্তা বাবিলোনগী নিংথৌ নেবূকাদনেজর লাকখি, অদুগা মহাকপু বাবিলোন্দা পুননবা মহাকপু কোরীগী য়োৎহিলং ফলাং চনখি~।
\v 7 নেবূকাদনেজরনা যেহোবাগী য়ূমগী পাত্রশিংদগী খরসু বাবিলোন্দা পুখি, অদুগা বাবিলোন্দা মহাক্কী লাইশঙদা থমখি~।
\v 8 যেহোয়াকীমগী অতোপ্পা থবকশিং, মহাক্না তৌখিবা তুক্কচবা থবকশিং অমসুং মহাক্কী মায়োক্তা ফংখিবশিং অদু, য়েংউ, ইস্রায়েল অমসুং যিহূদাগী নিংথৌশিংগী লাইরিক্তা ইদুনা লৈ~। অদুগী মতুংদা মহাক্কী মচা নিপা যেহোয়াকীন্না মহাক্কী মহুত্তা পানখি~।
\s1 যেহোয়াকীন্না যিহূদাদা পানবা
\r ২নিং 24:8-17
\p
\v 9 যেহোয়াকীন্না পানবা হৌবা মতমদা মহাক্কী চহী নিপান শুরম্মী, অদুগা যেরূশালেমদা মহাক্না থা অহুমগা নুমিৎ তরানি পানখি; অদুগা মহাক্না যেহোবাগী মিৎয়েংদা ফত্তবা তৌখি~।
\v 10 অদুগা ওল্লকপা চহীদা নিংথৌ নেবূকাদনেজরনা মী থাদুনা যেহোবাগী য়ূমগী মমল য়াম্বা পাত্রশিংগা লোয়ননা যেহোয়াকীনবু বাবিলোন্দা পুরকখি, অদুগা মহাক্কী মখুরা যেদেকিয়াবু যিহূদা অমসুং যেরূশালেমগী মথক্তা নিংথৌ ওইহনখি~।
\s1 যেদেকিয়ানা যিহূদাদা পানবা
\r ২নিং 24:17-20
\p
\v 11 যেদেকিয়ানা পানবা হৌবা মতমদা, মশাগী চহী কুনমাথোই শুরম্মী, অদুগা মহাক্না যেরূশালেমদা চহী তরামাথোই পানখি~।
\v 12 অদুগা মহাক্না মহাক্কী ঈশ্বর, যেহোবাগী মিৎয়েংদা ফত্তবা তৌখি অমসুং যেহোবাগী ৱা ঙাঙলিবা ৱা তাকথোকপা যিরেমিয়াগী মমাঙদা মশাবু নোল্লুকচখিদে~।
\v 13 অদুগা মহাকপু ঈশ্বর পন্দুনা ৱাশকহনখিবা নিংথৌ নেবূকাদনেজরগী মায়োক্তা মহাক্নসু হৌখি; অদুগা মহাক্না মহাক্কী মঙক কনহনখি অমসুং মহাক্কী থম্মোই কনহন্দুনা ইস্রায়েলগী ঈশ্বর যেহোবাদা হল্লকখিদে~।
\v 14 অদুগীসু মথক্তা, অতোপ্পা জাতিশিংগী তুক্কচবা থবক পূম্নমক্কী মতুং ইন্না পুরোহিৎশিংগী মকোক পূম্নমক অমসুং মীশিংনা হেন্না হেন্না পাপ তৌখি, অদুগা মহাক্না যেরূশালেমদা শেংহনখ্রবা যেহোবাগী য়ূম অদু মখোয়না মাংথোকখি~।
\s1 যিহূদাবু লানফা ওইনা পুখিবা
\r ২নিং 25:1-21
\p
\v 15 অদুগা মখোয়গী মপা মপুশিংগী ঈশ্বর যেহোবানা মহাক্কী পাউ পুবা মীশিংগী মপান্না মখোয়গী মফমদা হন্না হন্না চেকশিন-ৱা থাখি, মরমদি মহাক্না মহাক্কী মীশিংবু অমসুং মহাক্কী লৈফমবু নুংশিখি~।
\v 16 অদুবু মখোয়না ঈশ্বরগী পাউ পুবা মীশিংবু নোক্নখি, অদুগা মহাক্কী মীশিংগী মথক্তা যেহোবানা মৈ হৌনা শাউদ্রিবা ফাওবা মখোয়না মহাক্কী ৱা থৌশাখিদে অমসুং মহাক্কী ৱা তাকথোকপা মীশিংবু করেম্নখি, মদুদা কনবিনবা পাম্বৈ লৈরমদে~।
\v 17 মরম অদুনা মহাক্না মখোয়গী মায়োক্তা কালদী মচাশিংগী নিংথৌবু পুরকখি~। অদুগা মখোয়গী অশেংবা মফমগী য়ূমদা মহাক্না মখোয়গী নহারোনশিংবু থাঙশাংনা হাৎখি, অদুগা পাখং নৎত্রগা লৈশাবী, হনুবা নৎত্রগা মখ্বাঙ কোল্লবা মী অমতা মহাক্না চানবিখিদে~। ঈশ্বরনা মখোয় পূম্নমকপু মহাক্কী মখূত্তা পীথোকখি~।
\v 18 অদুগা ঈশ্বরগী য়ূমগী অচৌবা অমসুং অপিকপা পাত্র পূম্নমক, যেহোবাগী য়ূমগী লন্থুম, নিংথৌগী অমসুং মহাক্কী অঙম অথৌশিংগী লন্থুম পূম্নমক অসি মহাক্না বাবিলোন্দা পুখি~।
\v 19 অদুগা মখোয়না ঈশ্বরগী য়ূম অদু মৈ থাদোকখি, যেরূশালেমগী চেকপল থুগাইখি, মদুগী অচৌ অচৌবা য়ূম পূম্নমক মৈ থাদোকখি অমসুং মদুগী মমল য়াম্বা পাত্র পূম্নমক মাঙহনখি~।
\v 20 অদুগা থাঙশাংদগী নান্থোকখ্রবা মখোয়বু মহাক্না বাবিলোন্দা পুখি~। পারস্যগী নিংথৌ লৈবাক্না পানবা হৌদ্রিবা ফাওবা মখোয়না মহাক অমসুং মহাক্কী মচা নিপাশিংগী মীনাই ওইখি,
\v 21 মসি লৈবাক অদুনা মহাক্কী পোত্থাবগী চহীশিংদা পোত্থাবা ফংজদ্রিবা ফাওবা যিরেমিয়াগী চীন্না হায়খিবা যেহোবাগী ৱা অদু থুংননবনি~। মরমদি চহী হুম্ফুতরা অদু মপূঙ ফাদ্রিবা ফাওবা লৈবাক অদুনা মাঙ তাক্তুনা লৈরিবা মখৈ লৈবাক অদুনা পোত্থাখি~।
\p
\v 22 পারস্যগী নিংথৌ সাইরস্না পানবা অহানবা চহীদা, যিরেমিয়াগী চীন্না হায়খিবা যেহোবাগী ৱা অদু থুংহন্ননবা যেহোবানা পারস্যগী নিংথৌ সাইরস্কী পূক্নীংদা ইথিন পীখি, মদুদা মহাক্না মহাক্কী নিংথৌ লৈবাক পূম্নমক শীন্থুংনা লাউথোকখি অমসুং ইদুনা হায়রকই,
\p
\v 23 “পারস্যগী নিংথৌ সাইরস্না অসুম্না হায়,
\b
\mi ‘স্বর্গগী ঈশ্বর যেহোবানা মালেমগী নিংথৌ লৈবাক পূম্নমক ঐঙোন্দা পীবিরবনি; অদুগা যিহূদাদা লৈবা যেরূশালেমদা মহাক্কীদমক য়ূম অমা শাননবা মহাক্না ঐহাকপু খন্দোকপিরে~। মহাক্কী মীশিংগী মরক্তগী নখোয়গী নরক্তা লৈবা মহাকপু, মহাক্কী ঈশ্বর যেহোবানা লোয়নবিসনু অদুগা মহাক্না হঞ্জখিসনু~।’ ”
